Anul 178 (XXII) — Nr. 679

PARTEA I

LEGI, DECRETE, HOTĂRÂRI ȘI ALTE ACTE

Joi, 7 octombrie 2010

SUMAR
Nr.

Pagina
HOTĂRÂRI ALE CAMEREI DEPUTAȚILOR

26.
27.

— Hotărâre privind modificarea și completarea
art. 12 din Regulamentul Camerei Deputaților ..............

1–2

— Hotărâre privind modificarea Regulamentului
Camerei Deputaților ..................................................

2

DECIZII ALE CURȚII CONSTITUȚIONALE
Decizia nr. 1.072 din 16 septembrie 2010 referitoare la
excepția de neconstituționalitate a dispozițiilor Legii
nr. 146/1997 privind taxele judiciare de timbru ..........

3–4

Decizia nr. 1.076 din 16 septembrie 2010 referitoare la
excepția de neconstituționalitate a dispozițiilor art. 4
alin. (1) din Legea nr. 12/1990 privind protejarea
populației împotriva unor activități comerciale ilicite ....

4–5

Decizia nr. 1.077 din 16 septembrie 2010 referitoare la
excepția de neconstituționalitate a dispozițiilor art. 74
alin. (2) și (3) din Legea nr. 275/2006 privind
executarea pedepselor și a măsurilor dispuse de
organele judiciare în cursul procesului penal ............

5–7

Nr.
Decizia nr. 1.089 din 21 septembrie 2010 referitoare la
excepția de neconstituționalitate a dispozițiilor art. 32
alin. (2) din Ordonanța Guvernului nr. 2/2001 privind
regimul juridic al contravențiilor ..................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
26.
— Ordin al președintelui Autorității Naționale de
Reglementare în Domeniul Energiei privind aprobarea
Procedurii de avizare a proiectelor noi sau de
retehnologizare ale centralelor de cogenerare ..........
1.747. — Ordin al ministrului economiei, comerțului și
mediului de afaceri privind încetarea procedurii de
administrare specială în perioada de privatizare,
instituită la Societatea Comercială ăMoldomin” — S.A.
Moldova Nouă, județul Caraș-Severin........................
2.374. — Ordin al ministrului finanțelor publice privind
stabilirea termenului de declarare și de plată pentru
sumele rezultate din ajustarea taxei pe valoarea
adăugată, în situația în care beneficiarul transferului
de active nu este persoană înregistrată în scopuri de
taxă pe valoarea adăugată ........................................

Pagina

7–8

9–15

15–16

16

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea și completarea art. 12 din Regulamentul Camerei Deputaților
Camera Deputaților adoptă prezenta hotărâre.
Articol unic. — Articolul 12 din Regulamentul Camerei
Deputaților, aprobat prin Hotărârea Camerei Deputaților
nr. 8/1994*), publicat în Monitorul Oficial al României, Partea I,
nr. 50 din 25 februarie 1994, cu modificările ulterioare, se
modifică și se completează după cum urmează:

1. Alineatele (1) și (4) se modifică și vor avea următorul
cuprins:
ăArt. 12. — (1) Grupurile parlamentare sunt structuri ale
Camerei Deputaților. Ele se pot constitui din deputați care au
candidat în alegeri pe lista aceluiași partid politic, a aceleiași
formațiuni politice, pe listele unei alianțe politice sau alianțe

*) Regulamentul Camerei Deputaților, aprobat prin Hotărârea Camerei Deputaților nr. 8/1994, cu modificările și completările ulterioare, a fost republicat
în Monitorul Oficial al României, Partea I, nr. 35 din 16 ianuarie 2006.

2

MONITORUL OFICIAL AL ROMÂNIEI, PARTEA I, Nr. 679/7.X.2010

electorale și din deputați independenți sau care au devenit
independenți. Deputații care reprezintă organizațiile cetățenilor
aparținând minorităților naționale, care au obținut mandatul de
deputat în conformitate cu art. 62 alin. (2) din Constituția
României, republicată, pot constitui un singur grup parlamentar.
..................................................................................................
(4) Deputații partidelor politice, formațiunilor politice,
alianțelor politice sau ai alianțelor electorale care nu întrunesc
numărul necesar pentru a forma un grup parlamentar, precum și
deputații independenți sau care au devenit independenți în
timpul unei legislaturi se pot reuni în grupuri parlamentare mixte

ori se pot afilia altor grupuri parlamentare constituite potrivit
alin. (1) sau într-un grup al deputaților independenți, după caz”.
2. Alineatul (5) se modifică și va avea următorul cuprins:
ă(5) Deputații care au devenit independenți în timpul unei
legislaturi pot constitui un singur grup parlamentar cu
respectarea alin. (6).”
3. După alineatul (5) se introduc două noi alineate,
alineatele (6) și (7), cu următorul cuprins:
ă(6) Un grup parlamentar este format din minimum 10 deputați.
(7) În cazul constituirii de noi grupuri parlamentare, acestea
sunt prezentate plenului de către liderii lor, la începutul sesiunii
parlamentare.”

Această hotărâre a fost adoptată de Camera Deputaților în ședința din 5 octombrie 2010, cu respectarea prevederilor
art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 5 octombrie 2010.
Nr. 26.
PARLAMENTUL ROMÂNIEI
C A M E R A D E P U TA Ț I L O R

HOTĂRÂRE
privind modificarea Regulamentului Camerei Deputaților
Camera Deputaților adoptă prezenta hotărâre.
Articol unic. — Regulamentul Camerei Deputaților, aprobat
prin Hotărârea Camerei Deputaților nr. 8/1994*), publicat în
Monitorul Oficial al României, Partea I, nr. 50 din 25 februarie
1994, cu modificările ulterioare, se modifică după cum urmează:
1. La articolul 20, alineatul (3) va avea următorul cuprins:
ă(3) Biroul permanent al Camerei Deputaților este format în
urma negocierilor dintre liderii grupurilor parlamentare,
respectându-se configurația politică a Camerei Deputaților. În
cazul constituirii unui grup de deputați independenți având un
număr de minimum 10 deputați, componența Biroului permanent
se renegociază conform noii configurații politice a Camerei
Deputaților, începând cu următoarea sesiune. Grupului
parlamentar constituit din deputații independenți îi poate reveni
un singur reprezentant în Biroul permanent.”
2. La articolul 23, alineatele (1) și (2) vor avea următorul
cuprins:
ăArt. 23. — (1) Alegerea vicepreședinților, a secretarilor și a
chestorilor care compun Biroul permanent se face la propunerea
grupurilor parlamentare, în conformitate cu ponderea acestora
potrivit configurației politice inițiale a Camerei Deputaților și
negocierii liderilor grupurilor parlamentare, cu aplicarea
corespunzătoare a prevederilor art. 20 alin. (3).
(2) În vederea depunerii propunerilor, Camera Deputaților
aprobă numărul de locuri din Biroul permanent, negociat de
liderii grupurilor parlamentare, așa cum revin, pe funcții,
grupurilor parlamentare constituite potrivit configurației politice
inițiale a Camerei Deputaților, cu aplicarea corespunzătoare a
prevederilor art. 20 alin. (3).”

3. La articolul 37, partea introductivă va avea următorul
cuprins:
ăArt. 37. — Comitetul liderilor grupurilor parlamentare este
alcătuit din liderii grupurilor parlamentare constituite conform
configurației politice a Camerei și are următoarele atribuții:”.
4. La articolul 38, alineatul (1) va avea următorul cuprins:
ăArt. 38. — (1) Comitetul liderilor grupurilor parlamentare
hotărăște cu majoritatea rezultată din ponderea votului fiecărui
membru prezent. Ponderea este dată de proporția grupului
parlamentar reprezentat de lider în numărul total al deputaților,
conform configurației politice a Camerei.”
5. La articolul 41, alineatul (1) va avea următorul cuprins:
ăArt. 41. — (1) Alcătuirea comisiilor Camerei Deputaților se
face cu respectarea configurației politice a acesteia.”
6. La articolul 43, alineatul (1) va avea următorul cuprins:
ăArt. 43. — (1) Numărul membrilor fiecărei comisii a Camerei
Deputaților este stabilit, prin acordul liderilor grupurilor
parlamentare, cu respectarea configurației politice a Camerei
Deputaților.”
7. Articolul 44 va avea următorul cuprins:
ăArt. 44. — Dacă grupurile parlamentare nu ajung la un acord
asupra componenței uneia sau a mai multor comisii, Biroul
permanent supune spre aprobare și Camera Deputaților
hotărăște, cu votul majorității membrilor prezenți, asupra
candidaturilor susținute de fiecare dintre grupurile parlamentare,
respectându-se configurația politică a Camerei.”

Această hotărâre a fost adoptată de Camera Deputaților în ședința din 5 octombrie 2010, cu respectarea prevederilor
art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

IOAN OLTEAN
București, 5 octombrie 2010.
Nr. 27.
*) Regulamentul Camerei Deputaților, aprobat prin Hotărârea Camerei Deputaților nr. 8/1994, cu modificările și completările ulterioare, a fost republicat
în Monitorul Oficial al României, Partea I, nr. 35 din 16 ianuarie 2006.

MONITORUL OFICIAL AL ROMÂNIEI, PARTEA I, Nr. 679/7.X.2010

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.072
din 16 septembrie 2010

referitoare la excepția de neconstituționalitate a dispozițiilor Legii nr. 146/1997
privind taxele judiciare de timbru
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Benke Károly

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor Legii nr. 146/1997 privind taxele judiciare de timbru,
excepție ridicată de Nica Leon în Dosarul nr. 6.335/300/2009 al
Judecătoriei Sectorului 2 București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că la dosarul
cauzei autorul excepției a depus o cerere prin care solicită
acordarea unui nou termen de judecată, în vederea angajării
unui apărător.
Reprezentantul Ministerului Public solicită respingerea
cererii, având în vedere că încheierea de sesizare a Curții
Constituționale datează din 15 decembrie 2009.
Curtea respinge cererea autorului excepției, apreciind că, în
termenul scurs de la data sesizării sale, acesta avea suficient
timp să își angajeze un apărător. Cauza fiind în stare de
judecată, președintele acordă cuvântul reprezentantului
Ministerului Public, care solicită respingerea excepției de
neconstituționalitate, având în vedere jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2009, pronunțată în
Dosarul nr. 6.335/300/2009, Judecătoria Sectorului 2
București a sesizat Curtea Constituțională cu excepția de
neconstituționalitate a dispozițiilor Legii nr. 146/1997
privind taxele judiciare de timbru, excepție ridicată de Nica
Leon într-o cauză având ca obiect soluționarea unei contestații
la executare.
În motivarea excepției de neconstituționalitate se arată,
în esență, că Legea nr. 146/1997 privind taxele judiciare de
timbru este neconstituțională datorită impunerii obligației
timbrării acțiunii în funcție de valoarea cererii, taxă fără de care
este refuzat accesul la instanță, pe criterii discriminatorii, de
avere. Menționează, în acest context, faptul că acces ăliber” nu
poate avea decât semnificația de acces ăfără îngrădiri, opreliști,
fără bani”, și nici cea oferită în interpretarea legiuitorului, a
instanțelor judecătorești și a celei de contencios constituțional,
potrivit căreia acces liber la justiție nu înseamnă și acces gratuit
la acest serviciu public. De altfel, Legea nr. 146/1997 este contrară
și prevederilor din Legea nr. 303/2004 și Legea nr. 304/2004, prin
care, de asemenea, este garantat accesul liber la justiție.
Judecătoria Sectorului 2 București apreciază că excepția
de neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile Legii nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173 din
29 iulie 1997, cu modificările și completările ulterioare.
Autorul excepției consideră că actul normativ criticat
contravine prevederilor constituționale ale art. 1 alin. (3) și (4)
referitoare la valorile supreme ale statului român, art. 4 alin. (2)
prin care este interzisă discriminarea cetățenilor pe criterii de
rasă, de naționalitate, de origine etnică, de limbă, de religie, de
sex, de opinie, de apartenență politică, de avere sau de origine
socială, art. 16 alin. (1) și (2) privind egalitatea în drepturi, art. 20
referitoare la tratatele internaționale privind drepturile omului,
art. 21 privind accesul liber la justiție, art. 52 privind dreptul
persoanei vătămate de o autoritate publică, art. 53 privind
restrângerea exercițiului unor drepturi sau al unor libertăți,
art. 54 privind fidelitatea față de țară, art. 57 privind exercitarea
drepturilor și a libertăților, art. 61 privind rolul și structura
Parlamentului și art. 154 privind conflictul temporal de legi. De
asemenea, sunt invocate prevederile art. 6 și 13 din Convenția
pentru apărarea drepturilor omului și a libertăților fundamentale,
privind dreptul la un proces echitabil, respectiv dreptul la un
recurs efectiv, art. 1 paragraful 1 din Protocolul adițional la
Convenție privind protecția proprietății, Directiva 2003/8/CE a
Consiliului din 27 ianuarie 2003 de îmbunătățire a accesului la
justiție în litigiile transfrontaliere, prin stabilirea unor norme
minime comune privind asistența judiciară acordată în astfel de
litigii, precum și prevederile Declarației Universale a Drepturilor
Omului.
Examinând excepția de neconstituționalitate, Curtea
constată că Legea nr. 146/1997 privind taxele judiciare de timbru
a mai fost supusă controlului de constituționalitate în raport cu
critici similare, formulate chiar de autorul prezentei excepții de
neconstituționalitate.
Astfel, prin Decizia Curții Constituționale nr. 494 din 6 mai
2008, publicată în Monitorul Oficial al României, Partea I, nr. 378
din 19 mai 2008, sau Decizia nr. 845 din 28 noiembrie 2006,
publicată în Monitorul Oficial al României, Partea I, nr. 37 din
18 ianuarie 2007, Curtea, soluționând excepția de

4

MONITORUL OFICIAL AL ROMÂNIEI, PARTEA I, Nr. 679/7.X.2010

neconstituționalitate ridicată de același autor ca și în cauza de
față, a constatat, în esență, că accesul liber la justiție nu
echivalează cu gratuitatea serviciului prestat de instanțele
judecătorești,
legiuitorul
având
deplina
legitimitate
constituțională de a impune taxe judiciare de timbru fixe sau
calculate la valoare în funcție de obiectul litigiului.
Neintervenind elemente noi, de natură a justifica
reconsiderarea jurisprudenței Curții Constituționale, soluțiile și

considerentele acestor decizii își păstrează valabilitatea și în
prezenta cauză.
De asemenea, Curtea reține că, potrivit prevederilor
Ordonanței de urgență a Guvernului nr. 51/2008 privind ajutorul
public judiciar în materie civilă, justițiabilii pot obține scutiri,
reduceri, amânări sau eșalonări de la plata taxelor judiciare de
timbru.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Legii nr. 146/1997 privind taxele judiciare de
timbru, excepție ridicată de Nica Leon în Dosarul nr. 6.335/300/2009 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.076
din 16 septembrie 2010

referitoare la excepția de neconstituționalitate a dispozițiilor art. 4 alin. (1) din Legea nr. 12/1990
privind protejarea populației împotriva unor activități comerciale ilicite
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a dispozițiilor art. 6 alin. (1) din Legea nr. 12/1990 privind
protejarea populației împotriva unor activități comerciale ilicite,
excepție invocată de PF Bodea Miorița Adriana în Dosarul
nr. 4.787/271/2009 al Judecătoriei Oradea — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea nr. 95 din 13 ianuarie 2010, pronunțată în
Dosarul nr. 4.787/271/2009, Judecătoria Oradea — Secția
civilă a sesizat Curtea Constituțională cu excepția de

neconstituționalitate a dispozițiilor art. 6 alin. (1) din Legea
nr. 12/1990 privind protejarea populației împotriva unor
activități comerciale ilicite. Excepția a fost invocată de PF
Bodea Miorița Adriana în cadrul unei plângeri împotriva unui
proces-verbal de contravenție.
În motivarea excepției de neconstituționalitate se susține,
în esență, că textul de lege criticat intră în contradicție cu
prevederile constituționale invocate, deoarece nu face o
precizare a condițiilor concrete în baza cărora se poate dispune
confiscarea, făcând doar o trimitere generică ăîn condițiile legii”,
ăceea ce duce și la o insecuritate a raporturilor juridice”. De
asemenea, același text ăprezumă dobândirea ilicită a bunurilor
neînsoțite de documente, ceea ce este nelegal”. Se mai arată și
că ănu există un just echilibru între măsura de protecție socială
urmărită de stat și mijlocul prin care aceasta se realizează, ceea
ce duce la o încălcare a dreptului de proprietate”.
Judecătoria Oradea — Secția civilă apreciază că excepția
este neîntemeiată, întrucât ătextul de lege contestat nu
contravine niciuneia dintre normele de lege invocate în
susținerea ei”.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 679/7.X.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
acesta îl constituie, potrivit încheierii de sesizare a Curții
Constituționale, dispozițiile art. 6 alin. (1) din Legea nr. 12/1990
privind protejarea populației împotriva unor activități comerciale
ilicite. Din examinarea considerentelor încheierii de sesizare,
precum și a concluziilor scrise depuse de autorul excepției în
dosarul instanței de judecată, în care este redat conținutul
textului de lege criticat, se constată că soluția legislativă
consacrată de acesta se regăsește, ca urmare a republicării
Legii nr. 12/1990, cu renumerotarea textelor, în Monitorul Oficial
al României, Partea I, nr. 291 din 5 mai 2009, în art. 4 alin. (1)
din același act normativ.
Astfel fiind, obiect al excepției îl constituie art. 4 alin. (1) din
Legea nr. 12/1990 privind protejarea populației împotriva unor
activități comerciale ilicite, având următorul cuprins:
ă(1) Mărfurile sau produsele care au servit sau au fost destinate
să servească la săvârșirea vreuneia dintre faptele prevăzute
la art. 1 lit. a), b), d), e), g) și j), dacă sunt ale contravenientului

5

sau ale operatorului economic, precum și sumele de bani și
lucrurile dobândite prin săvârșirea contravenției se confiscă și
se valorifică în condițiile legii, contravaloarea lor făcându-se
venit la bugetul administrației publice centrale.”
Dispozițiile constituționale invocate în susținerea excepției
sunt cele ale art. 44 alin. (8) privind prezumția de dobândire licită
a averii și ale art. 136 alin. (5) care consacră inviolabilitatea
proprietății private.
Examinând excepția de neconstituționalitate, astfel cum a
fost formulată, Curtea constată că asupra aceleiași soluții
legislative, consacrată anterior ultimei republicări a Legii
nr. 12/1990 de art. 6 al actului normativ menționat, s-a mai
pronunțat prin numeroase decizii. În acest sens sunt, de
exemplu, Decizia nr. 135 din 5 februarie 2009, publicată în
Monitorul Oficial al României, Partea I, nr. 151 din 11 martie
2009, Decizia nr. 429 din 18 noiembrie 2003, publicată în
Monitorul Oficial al României, Partea I, nr. 868 din 5 decembrie
2003, Decizia nr. 76 din 26 februarie 2004, publicată în Monitorul
Oficial al României, Partea I, nr. 206 din 9 martie 2004, și
Decizia nr. 191 din 27 aprilie 2004, publicată în Monitorul Oficial
al României, Partea I, nr. 503 din 4 iunie 2004, prin care Curtea
a respins, pentru considerentele acolo reținute, excepția de
neconstituționalitate invocată.
Întrucât nu au intervenit elemente noi, atât soluția pronunțată
anterior de Curte, cât și considerentele care o fundamentează
sunt valabile și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 alin. (1) din Legea nr. 12/1990 privind protejarea populației
împotriva unor activități comerciale ilicite, excepție invocată de PF Bodea Miorița Adriana în Dosarul nr. 4.787/271/2009 al
Judecătoriei Oradea — Secția civilă.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.077
din 16 septembrie 2010

referitoare la excepția de neconstituționalitate a dispozițiilor art. 74 alin. (2) și (3)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 74 alin. (2) și (3) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Florin

6

MONITORUL OFICIAL AL ROMÂNIEI, PARTEA I, Nr. 679/7.X.2010

Amediu Macovei în Dosarul nr. 26.609/245/2009 al Judecătoriei
Iași.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:
Prin Încheierea din 15 ianuarie 2010, pronunțată în Dosarul
nr. 26.609/245/2009, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 74 alin. (2) și (3) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție
invocată de Florin Amediu Macovei.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece procedura desfășurată în fața judecătorului delegat cu
executarea pedepselor din cadrul penitenciarului, asimilată unei
judecăți în materie penală, ănu este asistată de un apărător în
spiritul respectării principiului contradictorialității.” Se mai arată
că se încalcă dispozițiile art. 21 din Constituție, deoarece, prin
durata sa, procedura de judecată având ca obiect contestația
împotriva unei hotărâri a unei comisii care analizează
individualizarea regimului pedepselor poate conduce la un
paradox juridic, care constă în aceea că, deși condamnatul
poate să obțină o soluție favorabilă asistat de un apărător,
aceasta nu produce niciun efect, ăîntrucât Legea nr. 275/2006 nu
prevede altfel”.
Judecătoria Iași apreciază că excepția de neconstituționalitate este neîntemeiată, arătând că dispozițiile criticate nu
încalcă dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că prevederile de lege criticate sunt
constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
dispozițiile Legii nr. 275/2006 privind executarea pedepselor și
a măsurilor dispuse de organele judiciare în cursul procesului
penal, publicată în Monitorul Oficial al României, Partea I,
nr. 627 din 20 iulie 2006, cuprinse în art. 74 alin. (2) și (3), potrivit
cărora ă(2) Persoana condamnată este ascultată la locul de
deținere, în mod obligatoriu, la judecarea plângerii.
(3) Judecătorul delegat pentru executarea pedepselor
privative de libertate poate proceda la ascultarea oricărei alte
persoane, în vederea aflării adevărului.”
În susținerea excepției se invocă dispozițiile constituționale
ale art. 21 privind accesul liber la justiție, ale art. 23 alin. (11)
privind prezumția de nevinovăție, ale art. 24 privind dreptul la
apărare și ale art. 124 alin. (2) potrivit cărora justiția este unică,
imparțială și egală pentru toți.
Examinând excepția de neconstituționalitate astfel cum a fost
formulată, se constată că art. 74 din Legea nr. 275/2006 a mai
fost supus controlului de constituționalitate prin raportare la
aceleași prevederi din Constituție invocate și în prezenta cauză
și față de critici similare. Astfel, de exemplu, prin deciziile
nr. 462 din 15 mai 2007, publicată în Monitorul Oficial al
României, Partea I, nr. 384 din 7 iunie 2007, și nr. 827 din
2 octombrie 2007, publicată în Monitorul Oficial al României,
Partea I, nr. 721 din 25 octombrie 2007, Curtea a respins
excepția de neconstituționalitate a acestor dispoziții legale.
Cu acele prilejuri, Curtea a reținut că normele criticate se
circumscriu celei de-a treia faze a procesului penal, și anume
fazei de executare. Prin urmare, cadrul general de reglementare
vizează o activitate ulterioară fazei de judecată în care s-a
stabilit deja existența vinovăției în materie penală. Așa fiind,
aspectele criticate de autorul excepției excedează procedurii
penale speciale care guvernează numai fazele de urmărire
penală și de judecată, deoarece situația juridică a
condamnatului nu este identică cu cea a făptuitorului, învinuitului
ori cu cea a inculpatului. Curtea a mai statuat că nu poate fi
primită nici critica referitoare la încălcarea liberului acces la
justiție, deoarece condamnatul are, atât în acord cu art. 21 din
Constituție, cât și cu art. 6 și 13 din Convenția pentru apărarea
drepturilor omului și a libertăților fundamentale, dreptul de a se
adresa unei instanțe de judecată, după ce nemulțumirile
acestuia au fost examinate de judecătorul delegat cu executarea
pedepselor. În acest sens s-a pronunțat și Curtea Europeană
a Drepturilor Omului prin Decizia ăPilla contra Italiei” din
23 septembrie 2004, când a decis că, în măsura în care cererile
reclamantului se referă la executarea pedepselor, art. 6
paragraful 1 din Convenția pentru apărarea drepturilor omului și
a libertăților fundamentale referitor la dreptul la un proces
echitabil este inaplicabil unei proceduri ce privește executarea
unei pedepse. De asemenea, normele criticate nu suprimă
dreptul la apărare, în sensul consfințit de art. 24 din Legea
fundamentală. Astfel, nimic nu îl oprește pe condamnat să își
angajeze un avocat pe tot cursul procesului ce vizează aspecte
referitoare la executarea pedepsei.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează valabilitatea
și în prezenta cauză.

MONITORUL OFICIAL AL ROMÂNIEI, PARTEA I, Nr. 679/7.X.2010

7

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 74 alin. (2) și (3) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Florin Amediu Macovei în
Dosarul nr. 26.609/245/2009 al Judecătoriei Iași.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.089
din 21 septembrie 2010

referitoare la excepția de neconstituționalitate a dispozițiilor art. 32 alin. (2)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului nr. 2/2001
privind regimul juridic al contravențiilor, excepție invocată de
George Frangulea în Dosarul nr. 3.533/302/CV/2009 al
Tribunalului București — Secția a IX-a contencios administrativ
și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
C U R T E A,

având în vedere actele și lucrările dosarului, reține următoarele:

Prin Încheierea din 12 noiembrie 2009, pronunțată în Dosarul
nr. 3.533/302/CV/2009, Tribunalul București—Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor, excepție
invocată de George Frangulea.
În motivarea excepției de neconstituționalitate se susține,
în esență, că dispozițiile legale criticate sunt neconstituționale
întrucât, prin stabilirea instanței competente pe criterii ce țin de
locul săvârșirii faptei: ăse îndepărtează părțile din plângere de
sediul și locul unde există acte doveditoare; se obligă părțile la
exercitarea dreptului de a se adresa instanței doar după
efectuarea unor plăți nerezonabile legate de deplasarea părților
la o instanță cu care nu au o legătură; se prelungește nejustificat
un proces, părțile fiind puse în situația de a solicita amânări
pentru a se asigura apărarea; se acceptă o prezumție de adevăr
când locul judecății se instituie într-o locație ce poate fi indicată
greșit sau voit în altă locație”. Se încalcă și prevederile art. 73
pct. 3 lit. k) și l) din Constituție, întrucât se reglementează
probleme ce privesc procedura judiciară și contenciosul
administrativ prin alt act normativ decât o lege organică.
Tribunalul București — Secția a IX-a contencios
administrativ și fiscal apreciază că excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului

8

MONITORUL OFICIAL AL ROMÂNIEI, PARTEA I, Nr. 679/7.X.2010

și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, cu
modificările și completările ulterioare, având următorul cuprins:
ă(2) Plângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”
Autorul excepției consideră că prin dispozițiile legale criticate
sunt încălcate prevederile constituționale ale art. 21 privind
accesul liber la justiție, ale art. 53 privind restrângerea
exercițiului unor drepturi sau al unor libertăți, precum și ale
art. 73 alin. 3 lit. k) și l) privind domeniul de reglementare prin
lege organică.
Examinând excepția de neconstituționalitate astfel cum a fost
formulată, Curtea constată că dispozițiile criticate au mai fost
supuse controlului de constituționalitate în raport cu prevederile
Legii fundamentale invocate în prezenta cauză.
Prin Decizia nr. 813 din 27 septembrie 2007, publicată în
Monitorul Oficial al României, Partea I, nr. 705 din 18 octombrie
2007, Curtea, respingând excepția, a constatat că ătextul de lege
criticat nu îngrădește dreptul părților la un proces echitabil și la
soluționarea cauzelor într-un termen rezonabil, ci instituie norme

de procedură privind soluționarea plângerii formulate împotriva
procesului-verbal de constatare și sancționare a contravenției, și
anume instanța competentă să soluționeze plângerea. Această
modalitate de reglementare reprezintă însă opțiunea
legiuitorului, fiind în conformitate cu prevederile art. 126 alin. (2)
din Constituție, republicată, privind competența și procedura în
fața instanțelor judecătorești. Prin reglementarea criticată
legiuitorul nu a înțeles să limiteze controlul judecătoresc al
actelor administrative ale autorităților publice, ci să asigure un
climat de ordine, indispensabil exercitării, în condiții optime, a
acestor drepturi constituționale”.
De asemenea, prin Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, și prin Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea Constituțională a statuat că art. 32 alin. (2)
din Ordonanța Guvernului nr. 2/2001 privind regimul juridic al
contravențiilor ăreprezintă o aplicare a principiului specialia
generalibus derogant, în sensul competenței atribuite de art. 126
alin. (2) din Constituție legiuitorului, care poate institui, pentru
situații deosebite, reguli speciale în ceea ce privește stabilirea
competenței instanțelor de judecată și a procedurii de judecată”.
Or, în cauza de față este criticată o ordonanță a Guvernului ce
reglementează regimul juridic al contravențiilor, procedura
aplicabilă fiind una specială, derogatorie de la normele dreptului
comun, și nu procedura contenciosului administrativ.
În același sens este și jurisprudența recentă a Curții
Constituționale, de exemplu Decizia nr. 767 din 3 iunie 2010,
publicată în Monitorul Oficial al României, Partea I, nr. 422 din
24 iunie 2010, sau Decizia nr. 357 din 25 martie 2010, publicată
în Monitorul Oficial al României, Partea I, nr. 317 din 14 mai
2010.
Soluția adoptată și considerentele deciziilor citate sunt
valabile și în prezenta cauză, întrucât nu au apărut elemente
noi, de natură a determina reconsiderarea jurisprudenței Curții
Constituționale.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor, excepție invocată de George Frangulea în Dosarul nr. 3.533/302/CV/2009 al Tribunalului București —
Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 679/7.X.2010

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Procedurii de avizare a proiectelor noi sau de retehnologizare
ale centralelor de cogenerare
Având în vedere prevederile art. 9 alin. (9), ale art. 11 alin. (1) și alin. (2) lit. a) și h), ale art. 73 din Legea energiei electrice
nr. 13/2007, cu modificările și completările ulterioare, prevederile art. 6 lit. a) din Hotărârea Guvernului nr. 1.215/2009 privind
stabilirea criteriilor și a condițiilor necesare implementării schemei de sprijin pentru promovarea cogenerării de înaltă eficiență pe
baza cererii de energie termică utilă, precum și prevederile Hotărârii Guvernului nr. 219/2007 privind promovarea cogenerării
bazate pe cererea de energie termică utilă,
în temeiul dispozițiilor art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității
Naționale de Reglementare în Domeniul Energiei, cu completările ulterioare,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura de avizare a proiectelor noi
sau de retehnologizare ale centralelor de cogenerare, prevăzută
în anexa care face parte integrantă din prezentul ordin.
Art. 2. — Operatorii economici care derulează proiecte
investiționale pentru unități noi sau retehnologizate în centrale
de cogenerare, operatorii economici care dețin sau exploatează
comercial unități de cogenerare, furnizorii consumatorilor casnici
și Compania Națională de Transport al Energiei Electrice

ăTranselectrica” — S.A. duc la îndeplinire prevederile prezentului
ordin.
Art. 3. — Entitățile organizatorice din cadrul Autorității
Naționale de Reglementare în Domeniul Energiei urmăresc
respectarea prevederilor prezentului ordin.
Art. 4. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Iulius Dan Plaveti
București, 16 septembrie 2010.
Nr. 26.
ANEXĂ

PROCEDURĂ

de avizare a proiectelor noi sau de retehnologizare ale centralelor de cogenerare
CAPITOLUL I
Scop
Art. 1. — (1) Prezenta procedură stabilește responsabilitățile,
condițiile, etapele și documentația necesară pentru analizarea
de către ANRE a proiectelor noi sau de retehnologizare ale
centralelor de cogenerare, în scopul emiterii avizului pentru
acreditarea unităților de cogenerare care fac obiectul
respectivelor proiecte și înscrierea capacității electrice de
cogenerare de înaltă eficiență a acestora pe Lista capacităților
de producere a energiei electrice și termice în cogenerare de
înaltă eficiență care pot beneficia, în condițiile legii, de schema
de sprijin pentru promovarea cogenerării de înaltă eficiență pe
baza cererii de energie termică utilă.
(2) Documentația solicitată prin prezenta procedură este
utilizată de asemenea pentru înregistrarea unităților de
cogenerare noi sau retehnologizate și pentru estimarea cantității
de energie electrică produse de aceste unități ce va beneficia de
schema de sprijin în perioada rămasă din anul de punere în
funcțiune și în următorii 2 ani de exploatare comercială a
acestora.
CAPITOLUL II
Domeniu de aplicare
Art. 2. — (1) Prezenta procedură se emite în baza și în
aplicarea Hotărârii Guvernului nr. 1.215/2009 privind stabilirea
criteriilor și a condițiilor necesare implementării schemei de

sprijin pentru promovarea cogenerării de înaltă eficiență pe baza
cererii de energie termică utilă.
(2) Prezenta procedură se aplică operatorilor economici care
propun proiecte de noi centrale/configurații de producție în
cogenerare sau de înlocuire/retehnologizare a unor unități de
cogenerare din componența centralelor/configurațiilor existente.
CAPITOLUL III
Definiții și abrevieri
Art. 3. — (1) Termenii folosiți în prezenta procedură sunt cei
definiți în Legea energiei electrice nr. 13/2007, cu modificările și
completările ulterioare, în Hotărârea Guvernului nr. 219/2007
privind promovarea cogenerării bazate pe cererea de energie
termică utilă, în Hotărârea Guvernului nr. 1.215/2009, precum
și în Regulamentul de calificare a producției de energie electrică
în cogenerare de înaltă eficiență și de verificare și monitorizare
a consumului de combustibil și a producțiilor de energie electrică
și energie termică utilă în cogenerare de înaltă eficiență, aprobat
prin Ordinul președintelui Autorității Naționale de Reglementare
în Domeniul Energiei nr. 23/2010.
(2) În înțelesul prezentei proceduri, următorii termeni se
definesc astfel:
a) proiect de centrală/unitate de cogenerare nou(ă) — proiect
investițional pentru realizarea/instalarea, într-o centrală nouă
sau existentă, a uneia sau mai multor unități noi de cogenerare,
ale căror echipamente principale nu au mai produs energie
electrică și/sau termică în România ori într-o altă țară;

10

MONITORUL OFICIAL AL ROMÂNIEI, PARTEA I, Nr. 679/7.X.2010

b) proiect de retehnologizare a unei centrale/unități de
cogenerare — proiect investițional prin care se aduc schimbări
majore unei centrale/configurații de producție în cogenerare
existente, prin suplimentarea sau înlocuirea unor echipamente
principale ale unităților de cogenerare din centrală/configurație
(TA, TG, cazane etc.) cu echipamente care nu au mai produs
energie electrică și/sau termică în România ori într-o altă țară,
având drept rezultat modificarea capacității electrice a
respectivei configurații, îmbunătățirea performanțelor de
exploatare și prelungirea duratei de viață a acesteia cu minimum
15 ani;
c) Regulament — Regulamentul aprobat prin Ordinul
președintelui Autorității Naționale de Reglementare în Domeniul
Energiei nr. 23/2010;
d) schema de sprijin — mecanismul de promovare a
cogenerării bazate pe cererea de energie termică utilă, adoptat
la nivel național conform prevederilor Hotărârii Guvernului
nr. 219/2007 și Hotărârii Guvernului nr. 1.215/2009;
e) Lista capacităților — lista capacităților de producere de
energie electrică și termică în cogenerare de înaltă eficiență care
pot beneficia, în condițiile legii, de schema de sprijin care
cuprinde capacitățile cu acreditare finală și capacitățile cu
acreditare preliminară și care este întocmită, actualizată și
publicată de ANRE;
f) aviz— act emis de ANRE, în conformitate cu prevederile
prezentei proceduri; avizul poate fi emis în scopul acreditării
preliminare sau în scopul acreditării finale a unei/unor unități de
cogenerare care face/fac obiectul proiectelor noi sau de
retehnologizare ale centralelor de cogenerare;
g) capacitate electrică de cogenerare de înaltă eficiență —
capacitatea de producție a energiei electrice (MWe) a unei unități
de cogenerare care îndeplinește condițiile pentru a fi astfel
calificată conform prevederilor prezentei proceduri și ale
Regulamentului;
h) exploatare comercială (a unei capacități energetice) —
ansamblul activităților desfășurate de proprietarul/operatorul
unei capacități energetice pentru recuperarea economică a
investiției realizate și obținerea de profit; se consideră că o
capacitate energetică este în exploatare comercială după
obținerea licenței;
i) configurație de producție în cogenerare (Configurație) —
ansamblul echipamentelor și sistemelor de operare, inclusiv
mijloacele de măsurare și control, care concură la realizarea
producției combinate de energie electrică și termică pe baza
energiei din combustibilul consumat. Poate fi constituită din una
sau mai multe unități de cogenerare de același tip, amplasate în
aceeași centrală și cu aceleași caracteristici, precum și din
echipamentele de transfer al căldurii ce urmează a fi folosită de
consumator în scop util: procese industriale sau consum urban;
j) sezon de operare — perioadă de 7 luni dintr-un an
calendaristic (circa 5.000 ore), care, numai în cazul unităților de
cogenerare destinate preponderent pentru consum termic
urban, pot fi selectate ca fiind lunile ale căror date de exploatare
sunt utilizate în calculele de autoevaluare pentru calificare în
conformitate cu prevederile prezentei proceduri și ale
Regulamentului;
k) contribuție bănească — sumă percepută de ANRE de la
persoane fizice/juridice, care solicită acordarea unui aviz pentru
acreditare preliminară/finală, pentru activitatea de analiză a
documentațiilor primite în acest scop de solicitant, al cărei nivel
se stabilește prin ordin al președintelui ANRE, în conformitate
cu prevederile art. 8 alin. (2) din Legea nr. 13/2007, cu
modificările și completările ulterioare; valoarea contribuției
bănești se determină prin însumarea a două componente, dintre
care una invariabilă, pe proiect, și una variabilă, în funcție de
puterea instalată a capacităților energetice care fac obiectul
proiectului supus avizării; în cazul în care solicitantul deține un

aviz pentru acreditare preliminară, contribuția pentru avizul
pentru acreditare finală se reduce cu 50%.
(3) În prezenta procedură se utilizează următoarele abrevieri:
a) ANRE — Autoritatea Națională de Reglementare în
Domeniul Energiei;
b) PIF — punere în funcțiune;
c) SEN — Sistemul electroenergetic național.
CAPITOLUL IV
Procedura privind solicitarea și emiterea avizului
Art. 4. — (1) Solicitarea de emitere a avizului se face de către
o persoană fizică sau juridică aflată în una dintre următoarele
situații pe parcursul derulării unui proiect investițional:
a) proiectul investițional pentru una sau mai multe unități de
cogenerare noi sau retehnologizate se află într-o fază avansată
de proiectare, fiind stabilite cererea de energie termică utilă
anuală care va fi asigurată de unitatea/unitățile respective,
schema termomecanică a instalației, echipamentele de bază și
caracteristicile lor tehnice, caz în care se solicită un aviz pentru
acreditare preliminară; de regulă acest aviz precedă obținerea
autorizației de înființare de la ANRE, fiind util și la susținerea
proiectului pentru aprobarea finanțării investiției;
b) proiectul investițional pentru una sau mai multe unități de
cogenerare noi sau retehnologizate se află într-o fază avansată
de construcție/recepție la terminarea lucrărilor, unitatea/unitățile
respective fiind planificate să intre în exploatare comercială în
anul următor, caz în care se solicită un aviz pentru acreditare
finală.
(2) Deținerea unui aviz de acreditare preliminară nu înlătură
obligația de a solicita și a obține aviz pentru acreditare finală, în
cazul în care proiectul investițional se află în situația prevăzută
la alin. (1) lit. b).
Art. 5. — (1) Solicitantul avizului trebuie să se adreseze
ANRE, prezentând următoarele documente:
a) o cerere scrisă, conform modelului prevăzut în anexa nr. 1,
care face parte integrantă din prezenta procedură;
b) documentația de acreditare pentru obținerea avizului,
întocmită conform prevederilor prevăzute în anexa nr. 2, care
face parte integrantă din prezenta procedură;
c) dovada achitării facturii emise de ANRE, reprezentând
contravaloarea contribuției bănești stabilite pentru acordarea
avizului de acreditare preliminară sau finală, după caz.
(2) Documentele menționate la alin. (1) se depun la ANRE:
a) oricând în decursul anului, în cazul solicitării avizului
pentru acreditare preliminară;
b) cel mai târziu la data de 30 septembrie a anului ăn”, dacă
solicitantul estimează intrarea în exploatare comercială a
unității/unităților de cogenerare noi sau retehnologizate care
face/fac obiectul proiectului investițional în cursul anului ăn+1”
și dacă se află în oricare dintre următoarele situații:
(i) deține un aviz pentru acreditare preliminară și solicită
emiterea unui aviz de acreditare finală, începând cu
anul ăn+1”; cererea de modificare a tipului de
acreditare din ăpreliminară” în ăfinală” va fi însoțită de
documentația menționată la alin. (1) lit. b), actualizată
în integralitatea ei;
(ii) nu deține un aviz pentru acreditare preliminară și
solicită direct un aviz pentru acreditare finală,
începând cu anul ăn+1”.
(3) Menținerea acreditării preliminare pe parcursul derulării
proiectului investițional de la un an la altul se face prin
transmiterea anuală, până cel mai târziu la data de
31 octombrie, a unei cereri de prelungire a avizului după
modelul menționat la alin. (1) lit. a) și a eventualelor
modificări/completări ale documentației prevăzute la alin. (1) lit. b).

MONITORUL OFICIAL AL ROMÂNIEI, PARTEA I, Nr. 679/7.X.2010
(4) Documentația de acreditare prevăzută de prezenta
procedură trebuie transmisă ANRE în limba română, pe suport
hârtie și în format electronic.
Art. 6. — (1) ANRE verifică dacă documentația de acreditare
este corect întocmită, completă și dacă respectă toate condițiile
prevăzute în prezenta procedură.
(2) În termen de 15 zile lucrătoare de la primirea
documentației de acreditare, ANRE poate transmite o notificare
de corectare sau de completare a acesteia cu date/informații
suplimentare sau care lipsesc, necesare pentru soluționarea
cererii în condițiile prevăzute de prezenta procedură.
(3) Solicitantul trebuie să se conformeze notificării transmise
de ANRE potrivit alin. (2) în termen de 5 zile lucrătoare de la
primirea acesteia.
(4) Documentația de acreditare se consideră complet/corect
întocmită după primirea tuturor datelor/informațiilor solicitate,
conform notificării transmise de ANRE în condițiile alin. (2).
(5) În termen de 30 de zile lucrătoare de la data la care
documentația de acreditare este corect și complet întocmită,
ANRE emite avizul solicitat.
Art. 7. — (1) În cazul unei solicitări de aviz pentru acreditare
finală, indiferent dacă există sau nu un aviz pentru acreditare
preliminară emis anterior, dacă documentația de acreditare nu
este corect/complet constituită până la data de 10 noiembrie a
anului ăn”, ANRE nu va acorda avizul pentru acreditare finală
începând cu anul ăn +1”.
(2) Lipsa avizului pentru acreditare finală emis în anul ăn” în
conformitate cu prevederile prezentei proceduri înseamnă
pierderea dreptului de accesare a schemei de sprijin în anul
ăn+1”.
Art. 8. — În termen de 15 zile de la emiterea unui aviz, ANRE
actualizează pe site-ul propriu Lista capacităților.
Art. 9. — (1) Avizul emis de ANRE poate include următoarele
categorii de informații:
a) mențiunea ăaviz pentru acreditare preliminară” sau ăaviz
pentru acreditare finală”;
b) data emiterii;
c) denumirea operatorului economic care va desfășura
activitatea de exploatare comercială a capacității(lor) energetice
ce se înființează în cadrul proiectului investițional;
d) definirea portofoliului de unități de cogenerare al
proiectului investițional supus avizării, precizând, pentru fiecare
unitate de cogenerare nouă sau retehnologizată:
(i) tipul de tehnologie de cogenerare, conform
clasificării din Hotărârea Guvernului nr. 219/2007;
(ii) capacitatea electrică/termică instalată;
(iii) combustibilii utilizați;
(iv) data estimată de solicitant pentru intrarea în
exploatare comercială;
(v) capacitatea electrică de cogenerare potențial
calificabilă ca fiind de înaltă eficiență, în conformitate
cu documentația justificativă;
e) în situația avizelor pentru acreditare preliminară: cantitatea
de energie electrică anuală sau, după caz, pe sezon de operare,
potențial calificabilă ca fiind produsă în cogenerare de înaltă
eficiență din unitățile care fac obiectul avizului, în conformitate
cu documentația justificativă;
f) în situația avizelor pentru acreditare finală:
(i) cantitățile de energie electrică potențial calificabile
ca fiind produse în cogenerare de înaltă eficiență din
unitățile care fac obiectul avizului, în lunile
prognozate de funcționare din anul intrării în
exploatare comercială, precum și într-un an
calendaristic integral sau, după caz, într-un sezon de
operare;
(ii) cantitățile de energie electrică estimate a beneficia
de schema de sprijin, în lunile prognozate de

11

funcționare din anul intrării în exploatare comercială,
precum și într-un an calendaristic integral sau, după
caz, într-un sezon de operare;
(iii) factorul de reducere a puterii electrice β și coeficienții
de definiție X și Y ai configurației de producție în
cogenerare constituite din unitățile care fac obiectul
avizului, definiți și calculați în conformitate cu
prevederile Regulamentului.
CAPITOLUL V
Analiza proiectului investițional
Art. 10. — (1) Pentru fiecare proiect investițional, în cadrul
documentației de acreditare trebuie să fie evidențiate distinct
următoarele elemente:
a) capacitatea electrică de cogenerare potențial calificabilă
ca fiind de înaltă eficiență a fiecărei unități de cogenerare noi
sau retehnologizate din cadrul proiectului;
b) eficiența globală, economia de energie primară, producțiile
și consumul de energie în cogenerare de înaltă eficiență,
estimate în exploatare pentru fiecare unitate de cogenerare
nouă sau retehnologizată din cadrul proiectului.
(2) Determinarea parametrilor de înaltă eficiență ai proiectului
investițional, prevăzuți la alin. (1), pe baza datelor de exploatare
prognozate, cu respectarea criteriilor și a algoritmului prevăzute
de Regulament, este o condiție obligatorie pentru obținerea
avizului.
Art. 11. — ANRE analizează documentația de acreditare
depusă de solicitant din punctul de vedere al:
a) performanțelor tehnice de proiect ale unităților de
cogenerare noi sau retehnologizate și în special al capacității
electrice de cogenerare potențial calificabile ca fiind de înaltă
eficiență în condițiile cererii estimate de energie termică;
b) performanțelor estimate în exploatare ale unităților de
cogenerare noi sau retehnologizate, respectiv eficiența globală,
economia de energie primară realizată de producția de energie
în cogenerare de înaltă eficiență față de producerea separată,
cantitatea de energie electrică potențial calificabilă ca fiind
produsă în cogenerare de înaltă eficiență și cantitatea de
energie electrică estimată a beneficia de schema de sprijin.
Art. 12. — (1) În vederea emiterii avizului pentru acreditare
finală, ANRE verifică încadrarea capacității electrice de
cogenerare potențial calificabile ca fiind de înaltă eficiență,
prevăzută la art. 10 alin. (1) lit. a), în limita maximă de capacitate
ce poate beneficia de schema de sprijin, în condițiile legii.
(2) În cazul proiectelor noi, dacă se constată depășirea limitei
maxime de capacitate ce poate beneficia de schema de sprijin,
în condițiile legii, ANRE verifică dacă unitățile de cogenerare
care fac obiectul proiectului înlocuiesc sau nu unități de
cogenerare din centrale existente.
(3) Dacă unitățile de cogenerare nu înlocuiesc unități de
cogenerare din centrale existente, ANRE nu va acorda avizul
pentru acreditare finală decât după majorarea corespunzătoare
a limitei maxime de capacitate ce poate beneficia, în condițiile
legii, de schema de sprijin.
(4) Pentru a obține acreditarea în vederea accesării schemei
de sprijin, proiectele noi sau de retehnologizare ale centralelor
de cogenerare trebuie să utilizeze echipamente principale noi
care nu au mai produs energie electrică și/sau termică în
România ori într-o altă țară.
CAPITOLUL VI
Administrarea Listei capacităților
Art. 13. — Lista capacităților cuprinde două părți distincte:
a) Lista capacităților cu acreditare finală, care include:
(i) unități de cogenerare aflate în exploatare
comercială; valoarea capacității electrice de
cogenerare de înaltă eficiență pentru aceste unități

12

MONITORUL OFICIAL AL ROMÂNIEI, PARTEA I, Nr. 679/7.X.2010

este determinată de producător și validată de ANRE,
în conformitate cu cerințele de înregistrare a
configurațiilor/unităților de producție în cogenerare
prevăzute de Regulament;
(ii) unități de cogenerare aflate în anul premergător
intrării în exploatare comercială, pentru care există
un aviz pentru acreditare finală, emis de ANRE în
baza prezentei proceduri; valoarea capacității
electrice de cogenerare de înaltă eficiență pentru
aceste unități este determinată pe baza
caracteristicilor de proiect și cererii prognozate de
energie termică fundamentate de proprietar/operator;
b) Lista capacităților cu acreditare preliminară, care include
unități de cogenerare, aflate în stadiu de proiect sau în
construcție, pentru care există un aviz pentru acreditare
preliminară emis de ANRE în baza prezentei proceduri; valoarea
capacității electrice de cogenerare de înaltă eficiență pentru
aceste unități este determinată pe baza caracteristicilor de
proiect și a cererii prognozate de energie termică fundamentate
de proprietar/operator.
Art. 14. — Capacitățile electrice de cogenerare de înaltă
eficiență ale unităților de cogenerare aflate în exploatare
comercială la data intrării în vigoare a prezentei proceduri, care
au fost validate de ANRE, pe baza datelor și calculelor de
autoevaluare transmise de producători în anul 2010 pentru
înregistrarea configurațiilor/unităților de producție în cogenerare
conform prevederilor Regulamentului, se includ din oficiu în
prima redactare a Listei capacităților cu acreditare finală.
Art. 15. — Persoanele fizice sau juridice care, la data intrării
în vigoare a prezentei proceduri, dețin autorizații de înființare
emise de ANRE pentru unități de cogenerare noi sau
retehnologizate și intenționează să acceseze schema de sprijin
începând cu un anumit an au obligația să prezinte documentația
de acreditare pentru obținerea avizului conform prezentei
proceduri în condițiile prevăzute la art. 5 alin. (2). Unitățile de
cogenerare astfel acreditate vor fi înscrise, după caz, în Lista
capacităților cu acreditare preliminară sau în Lista capacităților
cu acreditare finală.
Art. 16. — Pentru fiecare unitate de cogenerare înscrisă în
Lista capacităților, ANRE înregistrează și actualizează datele și
informațiile prevăzute în anexa nr. 3, care face parte integrantă
din prezenta procedură.
Art. 17. — (1) Lista capacităților se actualizează în
următoarele situații:
a) pentru unitățile de cogenerare aflate în exploatare
comercială, dacă apar modificări față de capacitatea de
cogenerare de înaltă eficiență înregistrată anterior ca urmare a
aplicării prevederilor Regulamentului;
b) ori de câte ori o unitate de cogenerare nouă sau
retehnologizată avansează în derularea proiectului investițional
și obține o acreditare finală, concomitent, acolo unde este cazul,
cu radierea din categoria unităților cu acreditare preliminară;
c) pentru unitățile de cogenerare noi sau retehnologizate cu
acreditare preliminară, în situația în care pe parcursul derulării
proiectului investițional apar elemente de natură să modifice
datele și/sau informațiile înscrise în Lista capacităților;
d) în situația în care o unitate de cogenerare care a obținut
acreditarea finală nu intră în exploatare comercială în anul
indicat în solicitarea de acreditare finală, caz în care aceasta va
fi trecută în categoria unităților cu acreditare preliminară, în
condițiile prevăzute la alin. (2);
e) în termen de 15 zile de la emiterea unui aviz pentru
acreditare preliminară sau a unui aviz pentru acreditare finală,
conform prezentei proceduri.
(2) Modificarea acreditării unei/unor unități de cogenerare noi
sau retehnologizate, în situațiile prevăzute la alin. (1) lit. d), se
face la sfârșitul lunii noiembrie a anului ăn” dacă:

a) respectiva unitate nu a intrat în exploatare comercială
până la data de 10 noiembrie a anului ăn”, an care a fost indicat
în solicitarea de acreditare finală ca an de PIF;
b) nu a fost depusă o cerere de prelungire a acreditării finale
în care se indică anul ăn+1” ca an de PIF, în termenele și
condițiile prevăzute la art. 5 alin. (2) lit. b) și art. 7 alin. (1),
precum și memoriul justificativ al întârzierii intrării în exploatare
comercială;
c) nu au fost depuse până la data de 31 octombrie a anului
ăn” eventualele modificări/actualizări ale documentației de
acreditare depuse anterior.
(3) În cazul în care s-a operat modificarea acreditării
unei/unor unități de cogenerare conform prevederilor alin. (2),
pentru respectiva unitate/respectivele unități se parcurg din nou
etapele solicitării și acordării acreditării finale prevăzute de
prezenta procedură.
Art. 18. —În cazul unităților de cogenerare aparținând unui
operator economic care pe amplasamentul centralei are locuri
de consum de energie electrică destinate altor activități ale
acestuia decât producerea de energie electrică și termică, pe
care le alimentează din producția proprie, valoarea capacității
electrice de cogenerare de înaltă eficiență, înscrisă în Lista
capacităților, se diminuează cu un coeficient ăx” față de valoarea
potențial calificabilă prezentată în proiect și determinată conform
Regulamentului și prevederilor din anexa nr. 2. Coeficientul ăx”
se determină cu formula:
x = el/(eb – ectp),
unde:
el — energia electrică estimată a fi livrată anual în SEN;
eb — energia electrică estimată a fi produsă anual la bornele
generatorului;
ectp — consumul propriu tehnologic anual de energie
electrică estimat pentru producerea energiei în cogenerare.
Art. 19. — Persoana fizică sau juridică deținătoare a unui
aviz este obligată să notifice în scris ANRE, în condițiile
prevăzute de prezenta procedură, orice element nou, apărut pe
parcursul derulării proiectului investițional, de natură să modifice
datele din aviz.
Art. 20. — Limita maximă de capacitate ce poate beneficia,
în condițiile legii, de schema de sprijin vizează numai unitățile de
cogenerare aflate în exploatare comercială și cele care dețin un
aviz pentru acreditare finală, emis în condițiile prezentei
proceduri.
Art. 21. — (1) Deținerea avizului pentru acreditare
preliminară nu garantează investitorilor obținerea acreditării
finale și accesul la schema de sprijin al proiectelor noi propuse,
în situația în care s-a atins limita maximă de capacitate ce poate
beneficia, în condițiile legii, de schema de sprijin.
(2) După depășirea limitei prevăzute la alin. (1), mai pot fi
adăugate în Lista capacităților cu acreditare finală numai unități
de cogenerare noi care înlocuiesc unități de cogenerare din
centrale existente, înregistrate anterior în Lista capacităților.
CAPITOLUL VII
Dispoziții tranzitorii și finale
Art. 22. — Avizul emis de ANRE poate fi contestat de către
cei interesați, la ANRE, în termen de 30 de zile de la data
comunicării acestuia. Răspunsul de soluționare a contestației
va fi transmis solicitantului în termen de 15 zile de la
înregistrarea la ANRE a contestației.
Art. 23. — În cazul configurațiilor de producție în cogenerare
compuse din unități noi sau retehnologizate intrate în exploatare
comercială în cursul anului 2009 sau în cursul anului 2010,
pentru accesarea schemei de sprijin solicitanții trebuie să

MONITORUL OFICIAL AL ROMÂNIEI, PARTEA I, Nr. 679/7.X.2010
depună o documentație de acreditare cel mai târziu la data de
31 octombrie 2010.
Art. 24. — Prin excepție de la prevederile art. 5 alin. (2) și
art. 7, pentru configurațiile de producție în cogenerare compuse
din unități noi sau retehnologizate care vor intra în exploatare
comercială în cursul anului 2011, termenul de depunere a
documentației de acreditare este cel mai târziu la data depunerii
documentației pentru obținerea/modificarea licenței de
exploatare comercială pentru respectivele unități.
Art. 25. — Prin excepție de la prevederile art. 12 alin. (4),
obligativitatea ca în proiectele noi sau de retehnologizare ale
centralelor de cogenerare, pentru care se solicită aviz, să fie
utilizate numai echipamente principale noi care nu au mai
produs energie electrică și/sau termică în România sau într-o

13

altă țară nu se aplică pentru unitățile de cogenerare noi sau
retehnologizate care vor intra în exploatare comercială până la
sfârșitul anului 2011.
Art. 26. — Valoarea contribuției bănești pentru operatorii
economici care solicită aviz în anul 2010 este stabilită conform
formulei de calcul prevăzute la pct. 18 din anexa nr. 4 la Ordinul
președintelui Autorității Naționale de Reglementare în Domeniul
Energiei nr. 5/2010 privind aprobarea tarifelor și contribuțiilor
bănești percepute de Autoritatea Națională de Reglementare în
Domeniul Energiei în anul 2010.
Art. 27. — Pentru accesarea schemei de sprijin, avizul pentru
acreditare finală este obligatoriu, iar avizul pentru acreditare
preliminară este opțional.
ANEXA Nr. 1
la procedură

— Model —
Nr. de înregistrare la Autoritatea Națională de Reglementare în Domeniul Energiei ........................
CERERE

Către
Autoritatea Națională de Reglementare în Domeniul Energiei — ANRE,
municipiul București, str. Constantin Nacu nr. 3, sectorul 2, cod 020995
Subsemnatul, ............................., director general al ............................................, cu sediul în ..................................,
în conformitate cu prevederile Procedurii de avizare a proiectelor noi sau de retehnologizare ale centralelor de cogenerare, aprobată
prin Ordinul președintelui Autorității Naționale de Reglementare în Domeniul Energiei nr. 26/2010, solicit emiterea/prelungirea unui
aviz pentru acreditare preliminară/finală*) în vederea înscrierii/confirmării/modificării capacităților electrice de cogenerare de înaltă
eficiență, prezentate în documentația anexată, în Lista capacităților de producere a energiei electrice și termice în cogenerare de
înaltă eficiență care pot beneficia, în condițiile legii, de schema de sprijin,
În susținerea cererii anexăm dosarul cu următoarele documente:
— .........................................................................................................................................................................................;
— .........................................................................................................................................................................................;
— ........................................................................................................................................................................................ .
Director general,
....................................
*) În situația solicitării de emitere a unui aviz pentru acreditare finală, se va adăuga paragraful: ăSolicit de asemenea ca, în baza avizului pentru acreditare
finală, S.C.
............................
să beneficieze de schema de sprijin începând cu luna ............ anul ................”
(denumirea operatorului economic)

ANEXA Nr. 2
la procedură

C O N Ț I N U T U L D O C U M E N TA Ț I E I D E A C R E D I TA R E

Documentația reprezintă o sinteză tehnică a unui proiect nou
sau de retehnologizare a unei centrale de cogenerare, întocmită
în scopul obținerii avizului pentru acreditarea preliminară/finală
conform Procedurii.
A. Documentația necesară obținerii avizului pentru
acreditare preliminară
Documentația cuprinde următoarele date tehnice, care, în
cea mai mare parte, sunt similare datelor necesare pentru
înregistrarea configurațiilor/unităților de producție în cogenerare,
în conformitate cu prevederile Regulamentului de calificare a
producției de energie electrică în cogenerare de înaltă eficiență
și de verificare și monitorizare a consumului de combustibil și a
producțiilor de energie electrică și energie termică utilă în
cogenerare de înaltă eficiență aprobat prin Ordinul președintelui
Autorității Naționale de Reglementare în Domeniul Energiei
nr. 23/2010, denumit în continuare Regulament:

1. Schema termomecanică:
Se prezintă încadrarea instalațiilor de cogenerare care fac
obiectul proiectului în schema termomecanică simplificată a
centralei noi sau existente, după cum este cazul, cu marcarea
limitelor de proiect, a parametrilor nominali de funcționare și a
aparatelor de măsură pe fluxurile de energie intrate-ieșite din
conturul de proiect. Schema va cuprinde totodată, unde este
cazul, unitățile de producere separată a energiei termice sau
electrice din centrala respectivă, fie că sunt parte a proiectului
nou sau de retehnologizare, fie că există deja.
2. Lista de echipamente:
Cuprinde toate instalațiile principale de cogenerare și de
producere separată din centrală, cu evidențierea celor care fac
obiectul proiectului propus spre avizare. Se prezintă: denumirea
echipamentului, producătorul/tip, combustibili de bază/suport/
rezervă, capacitatea termică și electrică instalată.

14

MONITORUL OFICIAL AL ROMÂNIEI, PARTEA I, Nr. 679/7.X.2010

3. Pentru unitățile de cogenerare care fac obiectul proiectului:
a) diagramele de regim (de proiect-furnizor) care definesc
domeniul de funcționare al unității prin interdependența dintre
puterea electrică și puterea termică realizate de unitatea
respectivă (exprimate în MW);
b) caracteristicile de consum de combustibil (de proiectfurnizor) care reprezintă variația consumului orar de energie din
combustibil în funcție de puterea electrică și puterea termică
realizate de unitatea respectivă (exprimate în MW);
c) raportul energie electrică/energie termică — valoarea de
proiect a raportului dintre energia electrică și energia termică
utilă produse de unitatea respectivă în regim de cogenerare
maximă;
d) factorul de reducere a puterii electrice β — valoarea de
proiect, pentru turbinele cu abur (cu excepția celor cu
contrapresiune fără prize reglabile intermediare).
4. Documente justificative pentru cererea de energie termică
utilă anuală (de exemplu, acordul de livrare către un
furnizor/utilizator de energie termică utilă, precontracte de
livrare, studii de piață etc.).
5. Valoarea energiei termice utile anuale de proiect, estimată
a fi acoperită prin unitățile de cogenerare din proiectul înaintat
spre avizare:
a) valoarea anuală sau pe sezon de operare totală pe
centrală și valoarea anuală sau pe sezon de operare acoperită
de fiecare unitate de cogenerare (MWh/MWh);
b) prognoza evoluției cererii de energie termică utilă anuale
a consumatorilor alimentați din centrală și modul de acoperire
din unitatea de cogenerare pe durata estimată de exploatare
comercială.
6. Numărul de ore estimat de funcționare anuală a fiecărei
unități de cogenerare (h funcționare/an).
7. Modul de încadrare a fiecărei unități de cogenerare în
acoperirea curbei clasate anuale a cererii de energie termică
(figurare grafică).
Se
prezintă
încărcarea
echipamentelor
de
cogenerare/producere separată aflate în funcționare la:
a) sarcina termică minimă (de exemplu, vara) (MW) și
puterea electrică corespunzătoare acestui regim de funcționare
(MW);
b) sarcina termică medie (de exemplu, iarna) (MW) și puterea
electrică corespunzătoare acestui regim de funcționare (MW);
c) sarcina termică de vârf (de exemplu, iarna) (MW) și
puterea electrică corespunzătoare acestui regim de funcționare
(MW).
8. Curba clasată anuală a cererii de energie termică:
a) asigurată din centrală/amplasament, inclusiv din sursele
de producere separată;
b) asigurată de unitățile de cogenerare care fac obiectul
proiectului (MW — h funcționare).
9. Tipurile și sursele de combustibil de bază și
suport/rezervă, precum și consumul anual de energie din
combustibil al fiecărei unități de cogenerare (MWh) — valori de
proiect.
10. Producția anuală sau pe sezon de operare de energie
termică utilă a fiecărei unități de cogenerare (MWh) — valori de
proiect.
11. Producția anuală sau pe sezon de operare de energie
electrică la bornele generatorului pentru fiecare unitate de
cogenerare (MWh) — valori de proiect, din care:
a) consumul propriu tehnologic al instalației de cogenerare
sau aportul considerat la consumul propriu tehnologic al
centralei;
b) autoconsumul sau aportul considerat la autoconsumul total;
c) energia electrică livrată în Sistemul Electroenergetic
Național (SEN) sau aportul considerat al capacității de
cogenerare la energia livrată din centrală.

12. Eficiența globală anuală sau pe sezon de operare de
proiect a capacității de cogenerare (%): raportul dintre suma
producțiilor anuale de energie termică utilă și energie electrică
produsă la bornele generatorului și consumul anual de
combustibil ale capacității de cogenerare.
13. Valoarea capacității electrice de cogenerare potențial
calificabile ca fiind de înaltă eficiență (MW).
Calculul se face pe baza datelor de proiect/prognoză de
funcționare, conform prevederilor cap. III secțiunea a 2-a
ăCondiții de calificare a capacității electrice de înaltă eficiență a
unei Configurații de producție în cogenerare” și cap. V ăCalcule
de Autoevaluare pentru calificare” din Regulament.
14. Valoarea cantității de energie electrică potențial
calificabile ca fiind produsă în cogenerare de înaltă eficiență de
fiecare dintre capacitățile ce fac obiectul proiectului, care ar
putea beneficia de schema de sprijin într-un an calendaristic sau
într-un sezon de operare complet:
Evaluarea este întocmită de operatorul economic, pe baza
datelor de proiect/prognoză de funcționare, conform prevederilor
cap. III secțiunea 1ăCondiții de calificare pentru energia electrică
produsă în cogenerare” de înaltă eficiență de o Configurație de
producție în cogenerare” și cap. V ăCalcule de Autoevaluare
pentru calificare” din Regulament.
Operatorul economic care solicită un aviz conform Procedurii
trebuie sǎ opteze, înainte de a trece la evaluare, asupra
perioadei luate în considerare pentru consumul de combustibil
și producțiile de energie termică și electrică în cogenerare, care
poate fi, în condițiile stabilite în cap. III secțiunea a 3-a din
Regulament, un an calendaristic sau un sezon de operare.
15. Valoarea cantității de energie electrică estimată a
beneficia de schema de sprijin, determinată conform
Regulamentului.
16. Calendarul estimat privind derularea investiției:
a) data estimată a începerii lucrărilor de construcții-montaj
(luna/anul obținerii autorizației de înființare — pentru unitățile
mai mari de 1 MW);
b) data estimată a intrării în exploatare comercială (luna/anul
obținerii/modificării licenței de exploatare comercială);
c) stadiul în care se află proiectul/investiția la momentul
depunerii cererii de aviz.
B. Documentația necesară obținerii avizului pentru
acreditare finală
1. date tehnice de proiect actualizate, care se prezintă
conform machetelor din anexa nr. 1 la Regulament, cu excepția
tabelului 5;
2. datele de proiect/prognoză indicate la lit. A pct. 1, pct. 3
lit. a) și b), pct. 4—8 și 15, în forma actualizată, valabilă la data
întocmirii documentației pentru acreditarea finală;
3. datele de proiect/prognoză referitoare la consumurile de
combustibil, producțiile și livrările de energie electrică și termică,
pentru lunile de funcționare din primul an în care unitatea de
cogenerare intră în exploatare comercială și separat pentru
primul an calendaristic sau sezon de operare complet. Cele
două seturi de date se prezintă conform machetelor din anexa
nr. 2 la Regulament, cu excepția tabelului 5;
4. datele de referință și rezultatele calculelor de determinare
a capacității electrice de cogenerare potențial calificabile ca fiind
de înaltă eficiență (MW) pentru un an calendaristic/sezon de
operare complet, a cantității de energie electrică potențial
calificabile ca fiind produsă în cogenerare de înaltă eficiență și
a cantității de energie electrică estimate a beneficia de schema
de sprijin, atât pentru lunile de funcționare din primul an în care
capacitatea de cogenerare intră în exploatare comercială, cât și
pentru primul an calendaristic sau sezon de operare complet,
care se prezintă integral conform machetelor din anexa nr. 3 la
Regulament.

15

MONITORUL OFICIAL AL ROMÂNIEI, PARTEA I, Nr. 679/7.X.2010

ANEXA Nr. 3
la procedură

1. Lista capacităților de producere de energie electrică și termică în cogenerare cu acreditare finală

Nr.
crt.

Denumirea
producătorului

Capacități
electrice instalate
(MW)

Tipul
tehnologiei*)

Capacitate aflată
Capacitate cu aviz
în exploatare
de acreditare
comercială
finală (Da/Nu)
(Da/Nu)

Capacitate de
cogenerare de
înaltă eficiență
totală pe
producător
(MW)

Data primirii
avizului de
acreditare finală
(zz/ll/aaaa)

Data declarată a
intrării în
exploatare
comercială
(ll/aaaa)

2. Lista capacităților de producere de energie electrică și termică în cogenerare cu acreditare preliminară

Nr.
crt.

Denumirea
producătorului

Capacități electrice
instalate
(MW)

Tipul tehnologiei*)

Capacitate de
cogenerare de înaltă
eficiență
(MW)

Data primirii avizului de Data estimată a intrării
acreditare preliminară în exploatare comercială
(zz/ll/aaaa)
(ll/aaaa)

*) Tipul tehnologiei de cogenerare: TG+TA — ciclu combinat; TA — turbină cu abur, de condensație, cu prize de termoficare; TC — turbină cu abur de
contrapresiune; TG — turbină cu gaze, cu recuperare de energie termică; M — motor cu combustie internă.

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
privind încetarea procedurii de administrare specială în perioada de privatizare,
instituită la Societatea Comercială ăMoldomin” — S.A. Moldova Nouă, județul Caraș-Severin
În baza Memorandumului cu tema: Privatizarea și atragerea de investiții pentru unele societăți comerciale din portofoliul
M.E.C.M.A., întocmit de către conducerea M.E.C.M.A. și aprobat cu observații de către primul-ministru al României, în ședința
Guvernului din data de 21 iulie 2010, și înregistrat cu nr. 20/15.007/D.N.A. din 19 iulie 2010,
având în vedere prevederile Ordonanței de urgență a Guvernului nr. 88/2001 privind înființarea Oficiului Participațiilor
Statului și Privatizării în Industrie, aprobată cu modificări prin Legea nr. 552/2001, ale Legii nr. 399/2002 pentru asigurarea condițiilor
de finanțare a organizării și funcționării activităților legate de privatizările derulate prin Oficiul Participațiilor Statului și Privatizării
în Industrie, ale Legii nr. 308/2008 pentru respingerea Ordonanței de urgență a Guvernului nr. 101/2006 privind reorganizarea
Autorității pentru Valorificarea Activelor Statului prin comasarea prin absorbție cu Oficiul Participațiilor Statului și Privatizării în
Industrie și în conformitate cu dispozițiile Hotărârii Guvernului nr. 869/2001 privind organizarea și funcționarea Oficiului Participațiilor
Statului și Privatizării în Industrie, republicată, cu modificările ulterioare,

16

MONITORUL OFICIAL AL ROMÂNIEI, PARTEA I, Nr. 679/7.X.2010

în baza prevederilor Hotărârii Guvernului nr. 1.634/2009 privind organizarea și funcționarea Ministerului Economiei,
Comerțului și Mediului de Afaceri, cu modificările și completările ulterioare,
în temeiul prevederilor art. 16 alin. (6) din Legea nr. 137/2002 privind unele măsuri pentru accelerarea privatizării, cu
modificările și completările ulterioare, și ale art. 3 din Ordinul ministrului economiei și comerțului nr. 728/2006 privind instituirea
procedurii de administrare specială și de supraveghere financiară la Societatea Comercială ăMoldomin” — S.A. Moldova Nouă,
ministrul economiei, comerțului și mediului de afaceri emite următorul ordin:
Art. 1. — La data publicării prezentului ordin încetează
procedura de administrare specială în perioada de privatizare,
instituită la Societatea Comercială ăMoldomin” — S.A. Moldova
Nouă, județul Caraș-Severin, cu sediul social în localitatea
Moldova Nouă, Str. Dunării nr. 1, județul Caraș-Severin, număr
de înregistrare la oficiul comerțului J11/233/1999 și
CUI 11932018.

Art. 2. — Cu aceeași dată, Ordinul ministrului economiei și
comerțului nr. 728/2006 privind instituirea procedurii de
administrare specială și de supraveghere financiară la
Societatea Comercială ăMoldomin” — S.A. Moldova Nouă,
publicat în Monitorul Oficial al României, Partea I, nr. 903 din
7 noiembrie 2006, își încetează aplicabilitatea.
Art. 3. — Prezentul ordin se publică în Monitorul Oficial al
României, Partea I.

Ministrul economiei, comerțului și mediului de afaceri,
Ion Ariton
București, 22 septembrie 2010.
Nr. 1.747.
MINISTERUL FINANȚELOR PUBLICE

ORDIN
privind stabilirea termenului de declarare și de plată pentru sumele rezultate din ajustarea taxei
pe valoarea adăugată, în situația în care beneficiarul transferului de active nu este persoană
înregistrată în scopuri de taxă pe valoarea adăugată
În temeiul prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare, ale art. 128 alin. (4) și (7), art. 148, 149 și 161 din Legea nr. 571/2003
privind Codul fiscal, cu modificările și completările ulterioare, și ale art. 81 alin. (2) și art. 111 alin. (4) din Ordonanța Guvernului
nr. 92/2003 privind Codul de procedură fiscală, republicată, cu modificările și completările ulterioare,
ministrul finanțelor publice emite următorul ordin:
Art. 1. — (1) Persoanele impozabile, beneficiare ale
transferului de active prevăzut la art. 128 alin. (7) din Legea
nr. 571/2003 privind Codul fiscal, cu modificările și completările
ulterioare, denumit în continuare Codul fiscal, care nu sunt
înregistrate în scopuri de taxă pe valoarea adăugată conform
art. 153 din Codul fiscal și nu se vor înregistra în scopuri de taxă
pe valoarea adăugată ca urmare a transferului, au obligația
depunerii unei declarații privind sumele rezultate din ajustarea
taxei pe valoarea adăugată, în situația în care beneficiarul
transferului de active nu este persoană înregistrată în scopuri
de taxă pe valoarea adăugată.

(2) Declarațiile prevăzute la alin. (1) se depun până la data
de 25, inclusiv, a lunii următoare lunii în care are loc transferul
de active.
Art. 2. — Persoanele prevăzute la art. 1 au obligația plății
sumelor rezultate ca urmare a ajustării taxei pe valoarea
adăugată conform art. 128 alin. (4), art. 148, 149 sau 161 din
Codul fiscal, după caz, până la data de 25, inclusiv, a lunii
următoare lunii în care are loc transferul de active.
Art. 3 — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 30 septembrie 2010.
Nr. 2.374.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 679/7.X.2010 conține 16 pagini.

Prețul: 3,20 lei

&JUYDGY|446656]
ISSN 1453—4495

