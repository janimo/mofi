CristinaGabriela F.
Popescu

Anul 178 (XXII) — Nr. 148

PARTEA I

LEGI, DECRETE, HOTĂRÂRI ȘI ALTE ACTE

Digitally signed by CristinaGabriela F. Popescu
Date: 2010.03.08 15:32:32
+02:00
Reason: Regia Autonoma
Monitorul Oficial
Location: Bucuresti

Luni, 8 martie 2010

SUMAR

Nr.

Pagina
HOTĂRÂRI ALE GUVERNULUI ROMÂNIEI
— Hotărâre privind darea în administrarea Ministerului
Administrației și Internelor a unui imobil trecut în
proprietatea publică a statului ....................................

2

161.

— Hotărâre privind suplimentarea bugetului
Ministerului Mediului și Pădurilor pe anul 2010 din
Fondul de rezervă bugetară la dispoziția Guvernului......

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

60.

163.

— Ordin al președintelui Autorității Naționale de
Reglementare în Domeniul Energiei privind aprobarea
Procedurii operaționale ăMecanismul de compensare a
efectelor utilizării rețelelor electrice de transport pentru
tranzite de energie electrică între operatorii de
transport și de sistem” ................................................
— Ordin al ministrului administrației și internelor
privind organizarea și executarea activităților de
menținere a ordinii și siguranței publice ....................
— Ordin al ministrului muncii, familiei și protecției
sociale privind aprobarea modelului de act adițional
aplicabil contractelor de finanțare de tip grant încheiate
de organismele intermediare responsabile cu
implementarea Programului operațional sectorial
ăDezvoltarea resurselor umane” (POSDRU) ..............

Pagina

3–6

210. — Ordin al inspectorului de stat șef al Inspecției de
Stat pentru Controlul Cazanelor, Recipientelor sub
Presiune și Instalațiilor de Ridicat privind completarea
anexei la Ordinul inspectorului de stat șef al Inspecției
de Stat pentru Controlul Cazanelor, Recipientelor sub
Presiune și Instalațiilor de Ridicat nr. 526/2007 privind
dobândirea calității de formator în domeniul
responsabililor cu supravegherea și verificarea tehnică
a instalațiilor — RSVTI ..............................................

10

1.083. — Ordin al ministrului dezvoltării regionale și turismului
privind stabilirea, la nivel național, a categoriilor de
cheltuieli eligibile în implementarea proiectelor
finanțate în cadrul Programului ESPON 2013 —
Rețeaua europeană de observare a dezvoltării și
coeziunii teritoriale......................................................

159.

6.

Nr.

11–13

ACTE ALE COMISIEI DE SUPRAVEGHERE
A ASIGURĂRILOR

9–10

14

181. — Decizie privind autorizarea funcționării ca broker de
asigurare a Societății Comerciale ăTAR&TAR
BROKER DE ASIGURARE” — S.R.L. ......................

6–9

180. — Decizie privind autorizarea funcționării ca broker de
asigurare a Societății Comerciale ăGELIAS BROKER
DE ASIGURARE” — S.R.L.........................................

14

191. — Decizie privind sancționarea Societății Comerciale
ăNetzer Broker de Asigurare” — S.R.L. cu retragerea
autorizației ..................................................................

15

2

MONITORUL OFICIAL AL ROMÂNIEI, PARTEA I, Nr. 148/8.III.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind darea în administrarea Ministerului Administrației
și Internelor a unui imobil trecut în proprietatea publică
a statului
În temeiul art. 108 din Constituția României, republicată, și al art. 12 alin. (1)
și (2) din Legea nr. 213/1998 privind proprietatea publică și regimul juridic al
acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului Administrației și
Internelor, pentru Inspectoratul de Poliție Județean Alba, a unui imobil situat în
municipiul Blaj, județul Alba, având datele de identificare prevăzute în anexa care
face parte integrantă din prezenta hotărâre, trecut în proprietatea publică a statului
prin Hotărârea Consiliului Local al Municipiului Blaj nr. 368 din 17 decembrie 2008,
în vederea realizării sediului Poliției Municipiului Blaj, județul Alba.
Art. 2. — Predarea-preluarea imobilului transmis potrivit prevederilor art. 1 se
face pe bază de protocol încheiat între părțile interesate, în termen de 30 de zile
de la data intrării în vigoare a prezentei hotărâri.
Art. 3. — Ministerul Administrației și Internelor își va actualiza în mod
corespunzător datele din evidența cantitativ-valorică și, împreună cu Ministerul
Finanțelor Publice, va opera modificarea corespunzătoare a anexei nr. 1 la
Hotărârea Guvernului nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și completările ulterioare,
referitoare la imobilul prevăzut la art. 1.
PRIM-MINISTRU

EMIL BOC

Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe
Vlădescu

București, 3 martie 2010.
Nr. 159.

ANEXĂ

D AT E L E D E I D E N T I F I C A R E

a imobilului proprietate publică a statului care se dă în administrarea Ministerului Administrației și Internelor,
pentru Inspectoratul de Poliție Județean Alba

Locul unde este
situat imobilul

Persoana juridică
de la care se
transmite imobilul

Persoana juridică
la care se
transmite imobilul

Statul român și în
Statul român
Municipiul Blaj,
administrarea Ministerului
și din administrarea
str. Câmpul Libertății
Administrației și Internelor,
Consiliului Local
f.n., județul Alba
pentru Inspectoratul de Poliție
al Municipiului Blaj
Județean Alba

Caracteristicile imobilului

Teren construibil intravilan — 2.000 m2
C.F. nr. 3724
— nr. topo. 351/1/1/1/1/1/1/2/3/2
— nr. cadastral al parcelei 707/2
— valoarea contabilă a terenului — 31.848,399 lei

MONITORUL OFICIAL AL ROMÂNIEI, PARTEA I, Nr. 148/8.III.2010

3

GUVERNUL ROMÂNIEI

HOTĂRÂRE
privind suplimentarea bugetului Ministerului Mediului și Pădurilor pe anul 2010
din Fondul de rezervă bugetară la dispoziția Guvernului
În temeiul art. 108 din Constituția României, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului Mediului și
Pădurilor, la capitolul 74.01 ăProtecția mediului”, titlul 20 ăBunuri și
servicii”, articolul 12 ăConsultanță și expertiză”, din Fondul de rezervă
bugetară la dispoziția Guvernului pe anul 2010, cu suma de 530 mii lei.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,

modificările corespunzătoare în structura bugetului de stat și în
volumul și structura bugetului Ministerului Mediului și Pădurilor
pe anul 2010.
Art. 3. — Ministerul Mediului și Pădurilor răspunde de modul
de utilizare, în conformitate cu prevederile legale, a sumelor
alocate potrivit prezentei hotărâri.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul finanțelor publice,
Sebastian Teodor Gheorghe Vlădescu
București, 3 martie 2010.
Nr. 161.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Procedurii operaționale ăMecanismul de compensare
a efectelor utilizării rețelelor electrice de transport pentru tranzite de energie electrică
între operatorii de transport și de sistem”
Având în vedere prevederile art. 9 alin. (8) și (9), ale art. 11 alin. (1) și alin. (2) lit. h), ale art. 74 lit. b), ale art. 76 alin. (1)
și ale art. 79 alin. (3) din Legea energiei electrice nr. 13/2007, cu modificările și completările ulterioare, ale art. 9 din Regulamentul
(CE) nr. 1.228/2003 al Parlamentului European și al Consiliului din 26 iunie 2003 privind condițiile de acces la rețea pentru
schimburile transfrontaliere de energie electrică, ale Metodologiei de stabilire a tarifelor pentru serviciul de transport al energiei
electrice, aprobată prin Ordinul președintelui Autorității Naționale de Reglementare în Domeniul Energiei nr. 60/2007,
în temeiul art. 7 alin. (4) din Hotărârea Guvernului nr. 1.428/2009 privind organizarea și funcționarea Autorității Naționale
de Reglementare în Domeniul Energiei,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura operațională ăMecanismul de
compensare a efectelor utilizării rețelelor electrice de transport
pentru tranzite de energie electrică între operatorii de transport
și de sistem”, prevăzută în anexa care face parte integrantă din
prezentul ordin.
Art. 2. — Compania Națională de Transport al Energiei
Electrice ăTranselectrica” — S.A. percepe de la operatorii
economici care încheie contracte pentru prestarea serviciului de
tranzit al energiei electrice din/spre țările perimetrice prin
Sistemul electroenergetic național un tarif reglementat de tranzit,
exprimat în euro/MWh, exclusiv TVA, care se aprobă prin ordin
al președintelui Autorității Naționale de Reglementare în
Domeniul Energiei.

Art. 3. — La data intrării în vigoare a prezentului ordin se
abrogă Ordinul președintelui Autorității Naționale de
Reglementare în Domeniul Energiei nr. 42/2007 privind
aplicarea de către Compania Națională de Transport al Energiei
Electrice ăTranselectrica” — S.A. a procedurii operaționale
ăMecanismul de compensare a efectelor utilizării rețelelor
electrice de transport pentru tranzite de energie electrică între
operatorii de transport și de sistem”, publicat în Monitorul Oficial
al României, Partea I, nr. 754 din 6 noiembrie 2007.
Art. 4. — Compania Națională de Transport al Energiei
Electrice ăTranselectrica” — S.A. duce la îndeplinire prevederile
prezentului ordin, iar departamentele și direcțiile de specialitate

4

MONITORUL OFICIAL AL ROMÂNIEI, PARTEA I, Nr. 148/8.III.2010

din cadrul Autorității Naționale de Reglementare în Domeniul
Energiei urmăresc respectarea acestora.

Art. 5. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare
în Domeniul Energiei,
Petru Lificiu
București, 11 februarie 2010.
Nr. 6.
ANEXĂ

PROCEDURA OPERAȚIONALĂ

ăMecanismul de compensare a efectelor utilizării rețelelor electrice de transport pentru tranzite de energie electrică
între operatorii de transport și de sistem”
CAPITOLUL I
Principiile Mecanismului ITC
Art. 1. — Mecanismul de compensare a efectelor utilizării
rețelelor electrice de transport pentru tranzite de energie
electrică între operatorii de transport și de sistem, denumit în
continuare Mecanismul ITC, prevăzut în prezenta procedură
operațională, reprezintă mecanismul aprobat la data de
11 decembrie 2009 în cadrul ședinței Comitetului de Piață al
European Network Transmission System Operators Electricity,
denumit în continuare ENTSO-E, pe baza căruia a fost încheiat
Contractul ITC de decontare și clearing pentru anul 2010,
denumit în continuare Contractul ITC 2010, semnat în data de
16 decembrie 2009, în cadrul Adunării generale a ENTSO-E.
Art. 2. — Țările din Europa, prin participarea la Mecanismul
ITC, fac posibilă implementarea în cadrul unui contract comun
a prevederilor Regulamentului (CE) nr. 1.228/2003 al
Parlamentului European și al Consiliului din 26 iunie 2003
privind condițiile de acces la rețeaua electrică pentru schimburile
transfrontaliere de energie electrică.
Art. 3. — (1) Lista țărilor/blocurilor de control (coduri ISO din
două litere) participante la Mecanismul ITC este prevăzută în
anexa nr. 1, care face parte integrantă din prezenta procedura
operațională.
(2) Lista țărilor perimetrice (coduri ISO din două litere) este
prevăzută în anexa nr. 2, care face parte integrantă din prezenta
procedură operațională.
Art. 4. — Mecanismul operațional ITC se bazează pe
următoarele principii:
a) definirea unui sistem de compensare pentru utilizarea
rețelelor naționale pentru tranzitul de energie electrică, a
costurilor cu infrastructura și a costurilor cu pierderile
suplimentare din rețeaua electrică de transport datorate
tranzitelor;
b) definirea modului de finanțare a fondului de compensare;
c) un sistem de decontare a diferențelor dintre obligațiile de
plată și drepturile de încasare.
CAPITOLUL II
Sistemul de compensare pentru costurile
cu infrastructura
Art. 5. — Compensarea pentru costurile cu infrastructura
corespunzătoare utilizării rețelei electrice de transport a unei țări
(parte ITC) semnatare a Contractului ITC 2010 de către terțe
părți care fac schimburi transfrontaliere de energie electrică se
face în limita unui fond-cadru de compensare în valoare de
100 milioane euro.
Art. 6. — Compensarea pentru costurile cu infrastructura
(CC_I) în limita fondului-cadru de compensare se calculează
astfel:
CC_I(k)= FF*[0,75*TF(k)+0,25* CF(k)],

unde:
k reprezintă țara;
FF este fondul-cadru de compensare;
TF este un factor corespunzător tranzitului de energie
electrică și se calculează cu formula:

T este tranzitul de energie electrică, definit ca minimul dintre
fluxurile orare de energie electrică în direcția import (IF) și
fluxurile orare de energie electrică în direcția export (EF),
măsurate pe liniile de interconexiune:
T(k) = min [EF(k), IF(k)];
CF este un factor corespunzător consumului de energie
electrică și se calculează cu formula:

unde:
C este consumul de energie electrică, utilizat în calculul
tarifelor naționale de transport.
CAPITOLUL III
Sistemul de compensare a costurilor suplimentare
cu consumul propriu tehnologic în rețeaua electrică
de transport (CPT)
Art. 7. — Metoda ăcu și fără tranzite” (WWT — With and
Without Transits) ia în considerare impactul tranzitelor asupra
fiecărei părți ITC participante la Mecanismul ITC. Metoda se
bazează pe o comparație între pierderile tehnologice de putere
electrică pe elementele de rețea pentru două situații: situația
înregistrată (conținând fluxurile reale, inclusiv tranzitele) și
situația cu eliminarea tranzitelor de energie electrică prin rețea.
Modelarea rețelei
Art. 8. — (1) Colectarea unui set de informații complet care
să descrie situațiile de funcționare reală în toate cele 8.760 de
ore din an nefiind posibilă, se ia în considerare colectarea de
informații referitoare la o descriere completă a topologiei rețelei,
distribuției consumurilor și producției pentru un număr limitat de
ore predefinite.

MONITORUL OFICIAL AL ROMÂNIEI, PARTEA I, Nr. 148/8.III.2010
(2) Se consideră că fiecare oră din an este simulată printr-un
model similar unuia dintre aceste regimuri de funcționare reală
(snapshoturi) privind topologia rețelei, caracteristicile tehnice,
distribuția consumurilor și a producției în fiecare nod din rețea și
fluxurile pe liniile de interconexiune.
Art. 9. — Pentru fiecare lună se utilizează 6 regimuri de
funcționare reală (snapshoturi) la orele: 3,30 h, 11,30 h și 19,30 h
CET din cea de-a treia miercuri și din duminica precedentă.
Art. 10. — Formatul convenit pentru transmiterea regimurilor
de funcționare reală este formatul UCTE pentru rețelele din țările
UCTE și formatul PSS/E 29 pentru rețelele din țările nordice
(Nordel) și țările baltice.
Art. 11. — În metoda cu și fără tranzit (WWT), compensările
și contribuțiile pentru pierderi (L) sunt calculate pe baza:
ăsituațiilor înregistrate” descrise prin regimuri de funcționare, ale
costurilor unitare aprobate de reglementator pentru pierderile de
energie electrică, ale fluxurilor înregistrate pe liniile de
interconexiune și fluxurilor programate între țările participante la
Mecanismul ITC și țările perimetrice.
Art. 12. — Acestor rezultate nu li se aplică nicio limitare.
Art. 13. — Compensarea pentru pierderi datorată fiecărei
părți ITC k pentru luna m este:

5

Art. 17. — Tariful fluxului net ex-ante pentru infrastructură
este dat de raportul dintre fondul-cadru total de compensare
pentru infrastructură și suma fluxurilor din care este alcătuită
contribuția:

Art. 18. — Tariful fluxului net ex-ante pentru pierderi este dat
de următorul raport:

Art. 19. — Pentru a asigura lunar (m) permanenta egalitate
dintre contribuțiile la fond și compensațiile pentru infrastructură,
sau pierderi, tariful fluxului net pentru infrastructură, NFPepI(m),
și pentru pierderi, NFPepL(m), se recalculează lunar (ex-post)
după cum urmează:

Art. 14. — Fondul total de compensare lunară pentru pierderi
este egal cu suma compensărilor tuturor părților ITC (k).

unde:
Cpierderi este costul unitar al energiei electrice achiziționate
pentru acoperirea pierderilor din rețeaua electrică de transport
(RET);
∆Ppierderi_k este diferența dintre pierderile din rețea în situația
reală din regimul de funcționare și în situația în care s-au
eliminat tranzitele de putere prin țara k.
CAPITOLUL IV
Definirea modului de finanțare a fondului de compensare
Art. 15. — Contribuțiile operatorului de transport și de sistem
la fondul de compensare (numite și obligații de plată) sunt
formate din două părți, în mod similar cu mecanismele de
compensare ITC aplicate în anii anteriori:
a) Prima parte a fondului ia în considerare contribuția din
partea țărilor perimetrice (PC). Aceasta rezultă din tariful de
tranzit în valoare de 0,70 euro/MWh, determinat ex-ante pe baza
datelor din 2007 și 2008, aplicat exporturilor (EPC) și importurilor
(IPC) programate din țările perimetrice din/spre țările
participante la mecanismul de compensare.
b) A doua parte a fondului, denumită partea de ăflux net de
energie electrică în direcția export/import”, este bazată pe un
ătarif pentru fluxul net”, care se aplică exporturilor nete (NEF) și
importurilor nete (NIF), măsurate pe liniile de interconexiune.
Tarifele pentru fluxurile nete se calculează lunar, astfel încât să
fie asigurată acoperirea fondului de compensare a costurilor cu
infrastructura, în limita fondului-cadru aprobat și a costurilor
suplimentare cu pierderile de energie electrică din rețea.
Art. 16. — Tariful de tranzit în valoare de 0,70 euro/MWh,
aplicat importurilor și exporturilor programate din țările
perimetrice, reprezintă suma dintre tariful fluxului net pentru
infrastructură (NFPeaI), în valoare de 0,30 euro/MWh, și tariful
fluxului net pentru pierderi (NFPeaL), în valoare de
0,40 euro/MWh, determinate ex-ante pe baza datelor din anii
2007 și 2008.

unde:
CtI,PC (k, m) este contribuția la fond pentru compensarea
ep
costurilor cu infrastructura I pentru importurile și exporturile
programate din țările perimetrice;
CtL,PC (k, m) este contribuția la fond pentru compensarea
ep
costurilor cu consumul propriu tehnologic L în RET pentru
importurile și exporturile programate din țările perimetrice.
N O T Ă:

La finele fiecărei luni, se recalculează tariful fluxului net,
cumulat într-un ăinterval extins” care începe din luna ianuarie
până în luna (m) de calcul.
CAPITOLUL V
Sistemul de decontare a diferențelor dintre obligațiile
de plată și drepturile de încasare
SECȚIUNEA 1
Procedura de decontare lunară

I. Calculul rezultatelor finale — prima etapă
Art. 20. — Rezultatele finale nete (FNP) datorate în luna m
fiecărei părți ITC k sunt calculate ca diferența dintre suma
drepturilor de încasare pentru infrastructură (CCepI) și pierderi
(CCepL) și suma obligațiilor de plată pentru infrastructură (CtepI)
și pierderi (CtepL).
FNP(k,m) = [CCepI(k,m) + CCepL(k,m)] – [CtepI(k,m) + CtepL(k,m)]
Art. 21. — Rezultatele finale nete lunare se vor calcula
luându-se în considerare diferența dintre rezultatele finale ale
lunii (m) și rezultatele finale ale lunii precedente (m – 1).
II. Calculul rezultatelor finale — etapa a doua
Art. 22. — Pentru fiecare parte ITC care a alocat capacități
de interconexiune în alt mod decât cel prevăzut în Liniile
directoare pentru managementul congestiilor, anexă la
Regulamentul (CE) 1.228/2003, se recalculează tranzitul de
energie electrică și compensarea costurilor cu infrastructura, în
limitele fondului-cadru și ale costurilor cu pierderile suplimentare
din rețea.

6

MONITORUL OFICIAL AL ROMÂNIEI, PARTEA I, Nr. 148/8.III.2010

Art. 23. — Pentru fiecare parte ITC se recalculează
rezultatele finale nete (etapa a doua) prin diminuarea
rezultatelor finale din prima etapă cu diferențele
corespunzătoare reducerii tranzitului de energie electrică
aferente capacităților de interconexiune rezervate.
SECȚIUNEA a 2-a
Procedura de decontare finală

Art. 24. — Având în vedere că tariful fluxului net se
recalculează lunar pentru asigurarea egalității dintre contribuțiile
la fond și compensațiile pentru infrastructură și pierderi, nu mai
este necesară nicio altă procedură de decontare după
finalizarea decontării lunare pentru decembrie 2010.

CAPITOLUL VI
Dispoziții finale
Art. 25. — Companiile Amprion (Germania) și Swissgrid
(Elveția) (denumite împreună administrator de date) îndeplinesc
sarcinile de administrare a datelor și calculul lunar al obligațiilor
de plată și al drepturilor de încasat prevăzute în Contractul ITC
2010. Aceste companii sunt și cele două centre europene de
coordonare a activității de evidență a schimburilor de energie
electrică (accounting) și de organizare a reglajului frecvență —
putere LFC (Load-Frequency Control). Datele de bază și
rezultatele finale se publică pe website-ul ENTSO-E de către
administratorul de date.

ANEXA Nr. 1
la procedura operațională

Lista țărilor/blocurilor de control (coduri ISO din două litere) participante la Mecanismul ITC
Albania (AL)
Finlanda (FI)
Olanda (NL)
Austria (AT)
Franța (FR)
Norvegia (NO)
Bosnia și Herțegovina (BA)
Grecia (GR)
Polonia (PL)
Belgia (BE)
Italia (IT)
Portugalia (PT)
Bulgaria (BG)
Irlanda (IE)
România (RO)
Cehia (CZ)
Irlanda de Nord (NI)
Serbia (RS)
Croația (HR)
Letonia (LV)
Slovacia (SK)
Danemarca de Est (DKE)
Lituania (LT)
Slovenia (SI)
Danemarca de Vest (DKW)
Luxemburg (LU)
Spania (ES)
Germania (DE)
Marea Britanie (GB)
Suedia (SE)
Elveția (CH)
Muntenegru (ME)
Estonia (EE)
Macedonia (MK)
Ungaria (HU)
ANEXA Nr. 2
la procedura operațională

Lista țărilor perimetrice (coduri ISO din două litere)
Bielorusia (BY)
Federația Rusă (RU)
Maroc (MA)

Moldova (MD)
Turcia (TR)
Ucraina (UA)

MINISTERUL ADMINISTRAȚIEI ȘI INTERNELOR

ORDIN
privind organizarea și executarea activităților de menținere a ordinii și siguranței publice
Având în vedere prevederile Hotărârii Guvernului nr. 196/2005 privind aprobarea Strategiei Ministerului Administrației și
Internelor de realizare a ordinii și siguranței publice, pentru creșterea siguranței cetățeanului și prevenirea criminalității stradale,
în scopul menținerii ordinii și siguranței publice în sistem integrat și eliminării suprapunerilor în activitățile desfășurate de structurile
Departamentului Ordine și Siguranță Publică,
în conformitate cu prevederile Legii nr. 218/2002 privind organizarea și funcționarea Poliției Române, cu modificările și
completările ulterioare, ale Legii nr. 550/2004 privind organizarea și funcționarea Jandarmeriei Române, precum și ale Ordonanței
de urgență a Guvernului nr. 104/2001 privind organizarea și funcționarea Poliției de Frontieră Române, aprobată cu modificări prin
Legea nr. 81/2002, cu modificările și completările ulterioare,
în temeiul prevederilor art. 7 alin. (4) din Ordonanța de urgență a Guvernului nr. 30/2007 privind organizarea și funcționarea
Ministerului Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
CAPITOLUL I
Dispoziții generale
Art. 1. — (1) Menținerea ordinii și siguranței publice
reprezintă ansamblul măsurilor întreprinse și al activităților

desfășurate cotidian de către Poliția Română, pentru protejarea
și respectarea drepturilor fundamentale ale cetățenilor,
funcționarea normală a instituțiilor statului, a normelor de
conduită civică, regulilor de conviețuire socială, a celorlalte valori
supreme, precum și a avutului public și privat.

MONITORUL OFICIAL AL ROMÂNIEI, PARTEA I, Nr. 148/8.III.2010
(2) Menținerea ordinii și siguranței publice se realizează, pe
întreg teritoriul național, de către Poliția Română, prin activități
specifice executate de structurile proprii cu atribuții în domeniu.
(3) Jandarmeria Română și Poliția de Frontieră Română
participă la planificarea și executarea activităților de menținere
a ordinii și siguranței publice, sub conducerea Poliției Române.
(4) Direcția Generală de Informații și Protecție Internă pune
la dispoziție datele și informațiile de interes operativ necesare
organizării și executării activităților de menținere a ordinii și
siguranței publice.
CAPITOLUL II
Organizarea, conducerea, coordonarea, executarea și
evaluarea activităților de menținere a ordinii și siguranței
publice în sistem integrat. Intervenția la evenimente
Art. 2. — Organizarea activităților curente pentru menținerea
ordinii și siguranței publice, în sistem integrat, pe teritoriul
unităților administrativ-teritoriale, se realizează de către Poliția
Română, conform Planului unic de ordine și siguranță publică.
Art. 3. — Planul unic de ordine și siguranță publică este
documentul operativ de lucru prin care se organizează anual
activitatea pentru menținerea ordinii și siguranței publice pe
teritoriul unui județ/municipiului București.
Art. 4. — Constituirea dispozitivelor de menținere a ordinii și
siguranței publice și derularea activităților specifice pentru
menținerea ordinii și siguranței publice se realizează în funcție
de evoluția situației operative, folosind în acest sens analizele
tactice care vizează criminalitatea stradală, întocmite la nivelul
structurilor de analiză a informațiilor.
Art. 5. — (1) Analiza tactică este un proces cognitiv și tehnic
care permite o abordare a conducerii activităților desfășurate de
poliție prin prisma suportului informațional oferit.
(2) Analiza tactică stabilește zonele cu potențial criminogen
ridicat, natura faptelor sau evenimentelor înregistrate, intervalul
orar de producere, modurile de operare, suspecții și oferă
recomandări cu privire la modalitățile de acțiune.
(3) Analiza tactică se întocmește pe perioade scurte și medii
de timp, la solicitarea șefilor structurilor de poliție, în funcție de
evoluția stării infracționale și de informațiile deținute.
Art. 6. — (1) Dispozitivele de menținere a ordinii și siguranței
publice pe raza localităților urbane și rurale se organizează de
șefii de poliție municipală/orășenească, cu forțe proprii, iar în
funcție de particularitățile elementelor situației operative, se
solicită forțe suplimentare de la jandarmerie și poliția de
frontieră, care se utilizează pentru constituirea de patrule mixte.
(2) Când situația operativă o impune se pot constitui patrule
de jandarmi, care vor acționa sub coordonarea poliției.
Art. 7. — În baza solicitărilor primite săptămânal, jandarmeria
și poliția de frontieră comunică structurilor de poliție
corespondente efectivele disponibile ce vor participa la
activitățile de menținere a ordinii și siguranței publice.
Art. 8. — (1) În vederea menținerii ordinii și siguranței publice
și asigurării intervenției operative la evenimente, teritoriul
localităților urbane se împarte în sectoare de siguranță publică,
în care se stabilesc mai multe zone de patrulare.
(2) La nivelul secțiilor de poliție din municipiul București,
teritoriul se împarte în zone de siguranță publică, în care se
stabilesc mai multe zone de patrulare.
Art. 9. — (1) Efectivele angrenate în activitățile de menținere
a ordinii și siguranței publice, repartizate într-un sector/zonă de
siguranță publică, desfășoară activități de patrulare pedestră și
auto, pe itinerare stabilite în funcție de evoluția criminalității, și
asigură intervenția la evenimentele semnalate.
(2) În localitățile rurale cu infracționalitate ridicată sau stări
conflictuale cu riscuri la adresa ordinii și siguranței publice,
activitatea de menținere se realizează prin efectuarea de
patrulări intra și/sau intercomunale, sub coordonarea șefilor

7

structurilor de poliție pentru mediul rural din cadrul polițiilor
municipale și orășenești, conform metodologiei.
(3) Pe traseele turistice din afara localităților urbane și rurale,
menținerea ordinii și siguranței publice se va realiza prin patrule
de jandarmi, stabilite împreună cu poliția pe baza planurilor de
cooperare.
Art. 10. — (1) Activitatea de patrulare este organizată pe
următoarele principii:
a) patrulele pedestre acționează în zonele de patrulare cu
situație operativă complexă, unde se concentrează un număr
mare de persoane, unități comerciale, instituții publice etc. ori
unde accesul cu mijloace auto este dificil, pentru asigurarea
prevenției și intervenției;
b) patrulele auto desfășoară activități specifice pe raza
sectorului/zonei de siguranță publică, acoperind în special
locurile unde frecvent se înregistrează infracțiuni stradale;
c) în zonele cunoscute cu stare infracțională ridicată
(violență, trafic și consum stradal de droguri etc.) pot fi folosite
efective dotate cu câini de însoțire;
d) în zonele cu infracționalitate ridicată, intervenția la
evenimente și activitatea de patrulare se realizează prin
suplimentarea componenței patrulei sau a numărului de
echipaje auto.
(2) La nivelul fiecărei structuri, în urma analizei de risc, se
stabilesc zonele în care în mod obligatoriu se constituie mai
multe patrule de intervenție. Acestea se includ în Planul unic de
ordine și siguranță publică.
Art. 11. — (1) În cazul adunărilor publice amânate sau
anulate, efectivele planificate în misiunile de asigurare a ordinii
și siguranței publice se replanifică în patrule de jandarmi în
cadrul dispozitivului de menținere a ordinii și siguranței publice,
sub coordonarea structurii de poliție competente teritorial, sau
se direcționează pentru intervenția la evenimente, în funcție de
necesitățile reale ce reies din analiza situației operative.
(2) În cazul unor situații urgente, neprevăzute, care implică
adoptarea măsurilor de restabilire a ordinii și siguranței publice,
iar efectivele de jandarmi sunt insuficiente, șeful unității de
jandarmi competente teritorial poate dispune retragerea
efectivelor proprii aflate în dispozitivele de patrulare pentru
menținerea ordinii și siguranței publice, cu informarea prealabilă
a șefului unității de poliție similară.
Art. 12. — (1) Prin dispoziția șefului poliției
municipale/orășenești, în mediul urban și rural se pot constitui
zone speciale de siguranță publică, în care se instituie
dispozitive suplimentare de ordine și siguranță publică,
folosindu-se inclusiv personal de la alte formațiuni ale poliției —
investigații criminale, detașamente de intervenție rapidă etc.
(2) Constituirea zonei speciale de siguranță publică are loc
atunci când pe un spațiu restrâns se concentrează un fenomen
infracțional — violențe, trafic și consum de droguri, prostituție
etc.
(3) În momentul în care cauzele ce au determinat constituirea
zonei speciale de siguranță publică au fost înlăturate, măsurile
speciale luate încetează.
Art. 13. — Constituirea patrulelor mixte se realizează de
către ofițerul anume desemnat din cadrul structurilor de ordine
și siguranță publică pentru mediul urban/rural care
consemnează și completează registrul dispozitivului de ordine și
siguranță publică și patrulare existent.
Art. 14. — Compunerea și logistica patrulelor mixte se
stabilesc în funcție de situația concretă din zonele de patrulare,
efectivele și mijloacele disponibile.
Art. 15. — (1) Instruirea premergătoare intrării în serviciu a
efectivelor din dispozitivul de menținere a ordinii și siguranței
publice are ca scop informarea acestora cu privire la evoluția
situației operative, aspectele identificate din analiza tactică,
informațiile deținute și zonele de patrulare.

8

MONITORUL OFICIAL AL ROMÂNIEI, PARTEA I, Nr. 148/8.III.2010

(2) Activitatea de instruire/pregătire se realizează în cadrul
programului efectiv de lucru, pe parcursul a maximum
15 minute.
(3) Programul de lucru al efectivelor din dispozitivele de
ordine și siguranță publică constituite în mediul urban și rural
este de 8 ore/zi.
(4) Instruirea efectivelor angrenate în activități de menținere
a ordinii și siguranței publice se efectuează la sediul structurii
de poliție sau în altă locație, în funcție de condițiile existente pe
plan local, de către ofițeri desemnați de șefii structurilor de
poliție, cu participarea reprezentanților jandarmeriei și poliției de
frontieră.
Art. 16. — (1) Intervenția la evenimentele semnalate se
realizează pe principiul ăcea mai apropiată patrulă de locul
evenimentului intervine”.
(2) Pentru fiecare eveniment la care s-a intervenit se
întocmește, în mod obligatoriu, ăFișa intervenției la eveniment”.
Art. 17. — (1) La ieșirea din serviciu, membrii patrulelor de
siguranță publică întocmesc un raport cu activitățile desfășurate,
care, împreună cu ăFișa intervenției la eveniment”, se
implementează la structura de poliție în Sistemul Național de
Raportare a Incidentelor, denumit în continuare S.N.R.I.
(2) Datele consemnate stau la baza întocmirii analizelor
tactice.
Art. 18. — Controlul dispozitivului de menținere a ordinii și
siguranței publice se efectuează de către ofițerii desemnați din
cadrul structurilor participante.
Art. 19. — Analiza eficienței activității de menținere a ordinii
și siguranței publice desfășurate de către patrulele mixte se
realizează zilnic de către poliție, iar un exemplar al sintezei se
trimite fiecărei structuri participante.
Art. 20. — Conducerea activităților de menținere a ordinii și
siguranței publice revine directorului general al Direcției
Generale de Poliție a Municipiului București/șefului
inspectoratului de poliție județean sau înlocuitorului legal.
Art. 21. — Șefii polițiilor de sector, municipale, orășenești,
secțiilor și șefii structurilor pentru mediul rural coordonează toate
activitățile de menținere a ordinii și siguranței publice
desfășurate în zona lor de competență.
CAPITOLUL III
Organizarea cooperării și colaborării în activitatea de
menținere a ordinii și siguranței publice
Art. 22. — (1) În activitatea de menținere a ordinii și
siguranței publice, Poliția Română cooperează cu Jandarmeria
Română și Poliția de Frontieră Română, prin organizarea de
ședințe tactice care vizează schimbul de date și informații de
interes operativ, inițierea, organizarea și desfășurarea de acțiuni
comune, sarcini specifice menite să conducă la menținerea
ordinii și siguranței publice și asigurarea unui climat de siguranță
civică corespunzător.
(2) Ședința tactică se convoacă de către șefii structurilor de
poliție, în funcție de evoluția situației operative, stabilită prin
consultarea S.N.R.I. și a analizelor tactice.
(3) În cadrul ședințelor tactice se urmărește evaluarea
situației operative, identificarea măsurilor de ordine și siguranță
publică, a modului de acțiune și a disfuncționalităților apărute în
operațiunile anterioare, în scopul optimizării angrenării
resurselor umane și logistice în acțiunile viitoare.
(4) Cu această ocazie, se decide asupra activităților ce
urmează a fi desfășurate, prin elaborarea planurilor de acțiune,
în baza analizelor tactice, întocmite de structurile de analiză a
informațiilor.

Art. 23. — (1) La structurile de poliție, în cadrul ședințelor
tactice, se constituie Grupul de coordonare și trasare a
sarcinilor, denumit în continuare G.C.T.S.
(2) G.C.T.S. are rol de organizare și decizie și este constituit
din reprezentanți ai structurilor prevăzute la art. 22 alin. (1), cu
rol de decizie, și un analist din cadrul structurilor de analiză a
informațiilor din raza de competență teritorială.
Art. 24. — (1) Atunci când situația operativă o impune,
G.C.T.S. poate angrena, în condițiile legii, structuri de poliție
aflate în subordinea autorităților administrației publice locale, în
activitatea de menținere a ordinii și siguranței publice, prin
întocmirea de planuri comune de acțiune sau prin desfășurarea
de acțiuni punctuale, în scopul adaptării permanente a misiunilor
la situația operativă existentă.
(2) În funcție de situația operativă, pe baza planurilor de
acțiune, în activitățile de menținere a ordinii și siguranței publice
pot fi angrenate alte persoane juridice, în limitele legii.
Art. 25. — (1) Cu ocazia acțiunilor organizate în zone cu
potențial criminogen ridicat, identificate în cadrul analizelor
tactice, instruirea efectivelor angrenate se efectuează de către
ofițerii desemnați de șefii structurilor de poliție și analiști, în baza
produselor analitice puse la dispoziție de structurile de analiză
a informațiilor.
(2) Acțiunile organizate în zone cu potențial criminogen
ridicat, identificate pe raza a două sau mai multe județe, pot fi
coordonate și de către Inspectoratul General al Poliției Române,
denumit în continuare I.G.P.R.
CAPITOLUL IV
Dispoziții finale
Art. 26. — (1) Lunar sau ori de câte ori situația operativă o
impune, la nivelul Direcției Generale de Poliție a Municipiului
București/inspectoratului de poliție județean se analizează
activitățile desfășurate și rezultatele obținute, cu participarea
conducerilor unităților prevăzute la art. 22 alin. (1).
(2) La această analiză, atunci când se consideră necesar,
pot fi invitați prefectul, președintele consiliului județean,
președintele autorității teritoriale de ordine publică, primarii și
reprezentanți ai societății civile.
Art. 27. — (1) În termen de 20 de zile de la intrarea în vigoare
a prezentului ordin, I.G.P.R. va elabora metodologia de punere
în aplicare a acestuia, prin care se stabilesc:
a) modul de organizare a dispozitivului de menținere a ordinii
și siguranței publice;
b) modelul ăFișei intervenției la eveniment”, prevăzută la
art. 16 alin. (2);
c) modelul raportului privind activitatea desfășurată, prevăzut
la art. 17 alin. (1);
d) responsabilitățile, pe paliere decizionale, ale structurilor
prevăzute la art. 22 alin. (1).
(2) Metodologia se avizează de adjunctul șefului
Departamentului ordine și siguranță publică și se aprobă de
secretarul de stat, șef al Departamentului ordine și siguranță
publică.
Art. 28. — Responsabilitatea asigurării necesarului de
efective și a modului de pregătire al acestora revine conducerilor
fiecărei structuri implicate.
Art. 29. — Planurile unice de ordine și siguranță publică și
planurile de cooperare elaborate în baza ordinelor ministrului
administrației și internelor, în vigoare până la data prezentului
ordin, precum și celelalte documente conexe se modifică și se
completează corespunzător măsurilor stabilite prin prezentul
ordin.
Art. 30. — (1) Necesarul de resurse umane și logistice în
vederea realizării prevederilor prezentului ordin se stabilește prin
ordin al ministrului administrației și internelor.

MONITORUL OFICIAL AL ROMÂNIEI, PARTEA I, Nr. 148/8.III.2010
(2) Aplicarea prezentului ordin se va realiza etapizat, în
funcție de implementarea S.N.R.I. la fiecare unitate de poliție
teritorială.
Art. 31. — Direcția generală management operațional,
Direcția generală control și audit intern și inspectoratele

9

generale implicate verifică modul de aplicare a prevederilor
prezentului ordin.
Art. 32. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 2 martie 2010.
Nr. 60.

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea modelului de act adițional aplicabil contractelor de finanțare de tip grant
încheiate de organismele intermediare responsabile cu implementarea
Programului operațional sectorial ăDezvoltarea resurselor umane” (POSDRU)
Având în vedere:
— Decizia CE nr. 5.811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Legea nr. 500/2002 privind finanțele publice, cu modificările și completările ulterioare;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
ulterioare;
— Hotărârea Guvernului nr. 11/2009 privind organizarea și funcționarea Ministerului Muncii, Familiei și Protecției Sociale,
cu modificările și completările ulterioare;
— Hotărârea Guvernului nr. 457/2008 privind cadrul instituțional de coordonare și gestionare a instrumentelor structurale;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului economiei și finanțelor nr. 911/2007 pentru aprobarea Normelor metodologice de aplicare a
prevederilor Ordonanței Guvernului nr. 29/2007 privind modul de alocare a instrumentelor structurale, a prefinanțării și a cofinanțării
alocate de la bugetul de stat, inclusiv din Fondul național de dezvoltare, în bugetul instituțiilor implicate în gestionarea instrumentelor
structurale și utilizarea acestora pentru obiectivul convergență, aprobată cu modificări și completări prin Legea nr. 249/2007, cu
modificările și completările ulterioare;
— Ordinul ministrului finanțelor publice nr. 1.792/2002 pentru aprobarea Normelor metodologice privind angajarea,
lichidarea, ordonanțarea și plata cheltuielilor instituțiilor publice, precum și organizarea, evidența și raportarea angajamentelor
bugetare și legale, cu modificările și completările ulterioare;
— Ordinul ministrului muncii, familiei și egalității de șanse și al ministrului economiei și finanțelor nr. 3/185/2008 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”, cu modificările și completările ulterioare;
— Ordinul ministrului muncii, familiei și egalității de șanse nr. 600/2008 privind aprobarea unor acorduri de delegare de
funcții privind implementarea Programului operațional sectorial ăDezvoltarea resurselor umane 2007—2013”;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgentă a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență;
— Ordinul ministrului finanțelor publice nr. 31/2010 privind aprobarea Manualului de identitate vizuală pentru instrumentele
structurale 2007—2013 în România,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — (1) Se aprobă modelul de act adițional aplicabil
contractelor de finanțare de tip grant încheiate de organismele
intermediare responsabile cu implementarea Programului

operațional sectorial ăDezvoltarea resurselor umane”
(POSDRU), prevăzut în anexa*) care face parte integrantă din
prezentul ordin.

*) Anexa se publică în Monitorul Oficial al României, Partea I, nr. 148 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

10

MONITORUL OFICIAL AL ROMÂNIEI, PARTEA I, Nr. 148/8.III.2010

(2) Se aprobă anexele nr. 1—7 la actul adițional aplicabil
contractelor de finanțare de tip grant încheiate de organismele
intermediare responsabile cu implementarea POSDRU,
prevăzut la alin. (1), care fac parte integrantă din prezentul ordin.
Art. 2. — Modelul de act adițional va fi adaptat corespunzător
de către organismele intermediare la nivelul contractelor de
finanțare de tip grant aflate în implementare.
Art. 3. — Actele adiționale încheiate până la data prezentului
ordin de către organismele intermediare sunt și rămân în

vigoare în conformitate cu prevederile acordurilor de delegare
de funcții.
Art. 4. — Ministerul Muncii, Familiei și Protecției Sociale,
prin Direcția generală Autoritatea de management pentru
Programul operațional sectorial ăDezvoltarea resurselor
umane”, precum și organismele intermediare responsabile cu
implementarea POSDRU vor duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan
București, 22 februarie 2010.
Nr. 163.

MINISTERUL ECONOMIEI, COMERȚULUI ȘI MEDIULUI DE AFACERI
INSPECȚIA DE STAT PENTRU CONTROLUL CAZANELOR, RECIPIENTELOR SUB PRESIUNE ȘI INSTALAȚIILOR DE RIDICAT

ORDIN
privind completarea anexei la Ordinul inspectorului de stat șef al Inspecției de Stat
pentru Controlul Cazanelor, Recipientelor sub Presiune și Instalațiilor de Ridicat nr. 526/2007
privind dobândirea calității de formator în domeniul responsabililor cu supravegherea
și verificarea tehnică a instalațiilor — RSVTI
Având în vedere prevederile Ordinului inspectorului de stat șef al Inspecției de Stat pentru Controlul Cazanelor,
Recipientelor sub Presiune și Instalațiilor de Ridicat nr. 382/2009 pentru aprobarea Metodologiei privind autorizarea operatorului
responsabil cu supravegherea și verificarea tehnică în utilizare a instalațiilor/echipamentelor din domeniul ISCIR — operator RSVTI,
în baza art. 28 din Regulamentul privind formarea profesională specifică a formatorilor în domeniul operatorilor responsabili
cu supravegherea tehnică a instalațiilor — RSVTI, aprobat prin Ordinul inspectorului de stat șef al Inspecției de Stat pentru Controlul
Cazanelor, Recipientelor sub Presiune și Instalațiilor de Ridicat nr. 266/2007,
în conformitate cu art. 10 din Metodologia de autorizare a furnizorilor de formare profesională a adulților, aprobată prin
Ordinul ministrului muncii, solidarității sociale și familiei și al ministrului educației, cercetării și tineretului nr. 353/5.202/2003, cu
modificările și completările ulterioare,
în aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru Controlul
Cazanelor, Recipientelor sub Presiune și Instalațiilor de Ridicat, cu modificările și completările ulterioare,
inspectorul de stat șef al Inspecției de Stat pentru Controlul Cazanelor, Recipientelor sub Presiune și Instalațiilor
de Ridicat emite următorul ordin:
Art. I. — În anexa la Ordinul inspectorului de stat șef al
Inspecției de Stat pentru Controlul Cazanelor, Recipientelor sub
Presiune și Instalațiilor de Ridicat nr. 526/2007 privind
dobândirea calității de formator în domeniul responsabililor cu
supravegherea și verificarea tehnică a instalațiilor — RSVTI,
publicat în Monitorul Oficial al României, Partea I, nr. 739 din
31 octombrie 2007, cu completările ulterioare, după poziția
nr. 30 se introduc 10 noi poziții, pozițiile 31—40, având
următorul cuprins:
ă31. Cărăman Călin Ovidiu Petru — formator
32. Camen Gheorghe — formator

33. Cornea Dănuț Marcel — formator
34. Budinschi Constantin — formator
35. Daraban Marian Gabriel — formator
36. Stoenescu Răzvan — formator
37. Leuștean Ion — formator
38. Toma Costin — formator
39. Dodenciu Constantin — formator
40. Munteanu Petre — formator.”
Art. II. — Prezentul ordin se publică în Monitorul Oficial al
României, Partea I.

Inspectorul de stat șef al Inspecției de Stat pentru Controlul Cazanelor, Recipientelor sub Presiune și Instalațiilor de Ridicat,
Mircea Vasile Zegrean
București, 22 februarie 2010.
Nr. 210.

MONITORUL OFICIAL AL ROMÂNIEI, PARTEA I, Nr. 148/8.III.2010

11

MINISTERUL DEZVOLTĂRII REGIONALE ȘI TURISMULUI

ORDIN
privind stabilirea, la nivel național, a categoriilor de cheltuieli eligibile în implementarea
proiectelor finanțate în cadrul Programului ESPON 2013 — Rețeaua europeană de observare
a dezvoltării și coeziunii teritoriale
Având în vedere prevederile:
— art. 13 din Regulamentul (CE) nr. 1.080/2006 al Parlamentului European și al Consiliului din 5 iulie 2006 privind Fondul
European de Dezvoltare Regională și de abrogare a Regulamentului (CE) nr. 1.783/1999, ale art. 48—53 din Regulamentul (CE)
nr. 1.828/2006 al Comisiei din 8 decembrie 2006 de stabilire a normelor de punere în aplicare a Regulamentului (CE) nr. 1.083/2006
al Consiliului de stabilire a anumitor dispoziții generale privind Fondul European de Dezvoltare Regională, Fondul Social European
și Fondul de coeziune și a Regulamentului (CE) nr. 1.080/2006 al Parlamentului European și al Consiliului privind Fondul European
de Dezvoltare Regională și ale art. 56 din Regulamentul (CE) nr. 1.080/2006 al Parlamentului European și al Consiliului din 5 iulie
2006;
— Deciziei Comisiei Europene nr. 5.313 din 7 noiembrie 2007 de adoptare a Programului operațional ăESPON 2013 —
Rețeaua europeană de observare a dezvoltării și coeziunii teritoriale” pentru asistență structurală comunitară din Fondul European
de Dezvoltare Regională în cadrul obiectivului cooperare teritorială europeană în toate statele membre, cu participarea Elveției,
Islandei, Liechtensteinului și Norvegiei, CCI 2007 CB 163 PO 22;
— Hotărârii Guvernului nr. 1.198/2008 pentru aprobarea Acordului dintre statele membre și statele partenere și Marele
Ducat al Luxemburgului, având rolul de Autoritate de management și Autoritate de certificare, privind implementarea Programului
operațional ESPON 2013, semnat la București la 12 martie 2008;
— Manualului Programului;
— art. 12 alin. (1) lit. j) din Hotărârea Guvernului nr. 1.631/2009 privind organizarea și funcționarea Ministerului Dezvoltării
Regionale și Turismului,
în temeiul art. 13 alin. (6) din Hotărârea Guvernului nr. 1.631/2009,
ministrul dezvoltării regionale și turismului emite următorul ordin:
Art. 1. — Prezentul ordin stabilește, la nivel național,
categoriile de cheltuieli eligibile în implementarea proiectelor
finanțate în cadrul Programului ESPON 2013 — Rețeaua
europeană de observare a dezvoltării și coeziunii teritoriale,
denumit în continuare Programul ESPON 2013.
Art. 2. — În sensul prezentului ordin, termenii și expresiile de
mai jos au următoarele semnificații:
a) contract de finanțare — contractul încheiat între partenerul
lider de proiect, ca reprezentant al tuturor partenerilor, și
Autoritatea de management pentru finanțarea din Fondul
European de Dezvoltare Regională (FEDR) a unui proiect
aprobat în cadrul Programului ESPON 2013;
b) propunere de proiect — documentul elaborat de către
Grupul transnațional de proiect și transmis Unității de
coordonare a Programului ESPON 2013 cu scopul de a obține
finanțare pentru implementarea activităților descrise conform
formatului standard furnizat în pachetul aplicantului;
c) proiect — operațiunea descrisă în formularul propunerii de
proiect, depusă în cadrul unui apel de proiecte lansat de către
Autoritatea de management, finanțat din fondurile Programului
ESPON 2013 și care îndeplinește criteriile stabilite de către
Comitetul de monitorizare a Programului ESPON 2013.
Perioada de eligibilitate a cheltuielilor
Art. 3. — (1) Cheltuielile de implementare a proiectului sunt
eligibile dacă sunt efectuate în perioada cuprinsă între data
aprobării proiectului de către Comitetul de monitorizare și data
încheierii proiectului.
(2) Fac excepție de la prevederile alin. (1) cheltuielile de
pregătire a proiectului care sunt considerate eligibile dacă sunt
efectuate în perioada cuprinsă între data publicării anunțului
preliminar al apelului pentru proiecte și data transmiterii
propunerii de proiect, pentru proiectele aprobate și pentru care
s-a încheiat contractul de finanțare.

Condiții generale privind eligibilitatea cheltuielilor
Art. 4. — Pentru a fi eligibile, cheltuielile efectuate de către
partenerii români în proiecte finanțate prin Programul ESPON
2013 trebuie să îndeplinească cumulativ următoarele condiții
generale:
a) să fie plătite în cadrul perioadei de eligibilitate a
cheltuielilor, prevăzută la art. 3;
b) să fie necesare pentru realizarea proiectului;
c) să fie efectuate în conformitate cu principiile
managementului financiar riguros, respectiv utilizarea eficientă
a fondurilor;
d) să fie însoțite de facturi, în conformitate cu prevederile
legislației naționale, sau de alte documente contabile cu valoare
probantă, echivalente facturilor, pe baza cărora cheltuielile să
fie înregistrate în contabilitatea partenerului român, identificate
și auditate;
e) să fie raportate corect în cadrul liniilor bugetare ale
proiectului;
f) să fie realizate cu respectarea principiilor evitării dublei
finanțări și ajutorului de stat, egalității de șanse și protecției
mediului și să respecte obligațiile referitoare la informare și
publicitate și regulile privind achizițiile publice;
g) să fie realizate în conformitate cu prevederile legislației
comunitare și naționale în vigoare, precum și cu regulile stabilite
la nivelul Programului ESPON 2013.
Art. 5. — În vederea validării cheltuielilor eligibile efectuate,
partenerii români vor prezenta controlorilor de prim nivel toate
documentele în format original.
Categorii de cheltuieli eligibile
Art. 6. — Următoarele categorii de cheltuieli sunt eligibile în
cadrul Programului ESPON 2013:
a) cheltuieli pentru pregătirea proiectului;
b) cheltuieli de personal;

12

MONITORUL OFICIAL AL ROMÂNIEI, PARTEA I, Nr. 148/8.III.2010

c) cheltuieli administrative;
d) cheltuieli pentru transport și cazare;
e) cheltuieli pentru echipamente;
f) cheltuieli pentru expertiză externă și servicii.
Art. 7. — (1) Pentru proiectele aprobate de către Comitetul
de monitorizare sunt eligibile pentru finanțare din fondurile
Programului ESPON 2013 cheltuielile pentru pregătirea
proiectului.
(2) Cheltuielile pentru pregătirea proiectului sunt cheltuielile
ocazionate, în principal, de următoarele categorii de activități:
dezvoltarea ideii de proiect, organizarea de întâlniri cu partenerii
de proiect, completarea formularului de propunere de proiect,
participarea la evenimente organizate în cadrul Programului
ESPON 2013 privind promovarea apelurilor, consultări
individuale cu membrii Unității de coordonare a Programului
ESPON 2013.
(3) Pentru a fi considerate eligibile cheltuielile pentru
pregătirea proiectului trebuie să îndeplinească, pe lângă
condițiile generale prevăzute la art. 4, următoarele condiții
specifice:
a) să demonstreze o legătură directă cu dezvoltarea
proiectului;
b) să fie raportate doar în cadrul următoarelor linii bugetare:
cheltuieli de personal, cheltuieli administrative, cheltuieli pentru
transport și cazare, cheltuieli pentru expertiză externă și servicii;
c) să fie detaliate în cadrul formularului de propunere de
proiect și prevăzute în cadrul liniilor bugetare;
d) activitățile de pregătire a proiectului să fie desfășurate, iar
cheltuielile determinate de aceste activități să fie efectuate în
perioada cuprinsă între publicarea anunțului preliminar al
apelului și data transmiterii propunerii de proiect;
e) să fie plătite înainte de a fi raportate în cadrul primului
raport de progres al proiectului;
f) să nu depășească 5% din valoarea totală a proiectului
prevăzută în contractul de finanțare.
Art. 8. — (1) Sunt considerate eligibile cheltuielile de
personal, așa cum sunt descrise în formularul propunerii de
proiect, inclusiv contribuțiile aferente acestora aflate în sarcina
angajatorului, conform prevederilor legislației în vigoare.
(2) Sunt eligibile doar cheltuielile de personal aferente
personalului angajat direct de către organizația partenerului
român menționată în formularul propunerii de proiecte, pentru
implementarea proiectului, cu contract individual de muncă
încheiat pe durată nedeterminată sau determinată, cu normă
întreagă sau cu timp parțial de muncă.
(3) Cheltuielile de personal se stabilesc în funcție de timpul
efectiv pe care personalul angajat îl alocă desfășurării
activităților de implementare a proiectului prevăzute în formularul
propunerii de proiect.
(4) Plafoanele salariilor angajaților în proiect nu trebuie să
depășească nivelul practicat de instituția partenerului român
pentru funcții similare.
(5) Cheltuielile de personal includ salariul tarifar/salariul de
bază, sporurile permanente prevăzute în contractele individuale
de muncă/contractul colectiv de muncă, în actele adiționale
aferente valabile pe toată durata de implementare a proiectului
și contribuțiile aferente menționate la alin. (1).
(6) Salariul tarifar/de bază, plata sporurilor permanente și a
contribuțiilor menționate la alin. (1) vor fi plătite pentru timpul
efectiv lucrat și vor fi susținute de următoarele documente
justificative: fișe de post, fișe de pontaj pentru timpul efectiv
lucrat, state de salarii, ordine de plată, extrase de cont și alte
documente justificative, după caz.

(7) Calculul valorii unei ore de muncă va fi realizat în
conformitate cu prevederile Manualului Programului și ale
legislației naționale în vigoare.
(8) Timpul de muncă alocat proiectului nu poate depăși
durata normală de lucru, conform prevederilor legislației
naționale în vigoare.
(9) Nu sunt eligibile cheltuielile cu orele suplimentare sau cu
orice tip de concediu.
Art. 9. — (1) Sunt considerate eligibile cheltuielile
administrative.
(2) În categoria cheltuielilor administrative sunt incluse, în
principal, costurile pentru: chiria locației unde se desfășoară
activitățile proiectului, asigurarea utilităților (apă, canalizare,
salubritate, energie electrică și termică, gaze naturale), servicii
pentru întreținerea locației proiectului (servicii de curățenie,
servicii de pază și protecție, servicii pentru întreținerea
echipamentelor IT etc.), consumabile și birotică, multiplicare și
fotocopiere, servicii poștale și de curierat, telefon, fax, internet,
precum și alte cheltuieli absolut necesare pentru implementarea
proiectului.
(3) Cheltuielile administrative pot fi directe și indirecte.
(4) Cheltuielile administrative directe sunt cheltuielile care
pot fi identificate ca aparținând direct de proiect, pot fi
evidențiate în sistemul contabil al instituției partenerului român
și sunt necesare implementării proiectului.
(5) Cheltuielile administrative indirecte sunt stabilite în funcție
de pro-rata aplicată la valoarea cheltuielilor reale, al cărei calcul
este realizat potrivit unei metode justificate temeinic, rezonabilă
și echitabilă, metodă care trebuie să rămână neschimbată pe
întreaga perioadă de implementare a proiectului.
(6) Pentru a fi considerate eligibile, cheltuielile administrative
trebuie să îndeplinească, pe lângă condițiile generale prevăzute
la art. 4, următoarele condiții specifice:
a) să nu depășească 25% din valoarea totală a cheltuielilor
de personal de la nivelul proiectului;
b) calculul cheltuielilor generale administrative trebuie să fie
bine justificat, bazat pe documente și revizuit periodic;
c) ratele costurilor utilizate să se bazeze pe cheltuieli
efectuate, care să se reflecte atât în calculul costurilor, cât și în
sistemul contabil. Acestea trebuie să fie verificabile;
d) să nu fi fost deja incluse și în alte costuri sau linii bugetare
ale proiectului.
(7) Cheltuielile administrative sunt calculate numai pentru
personalul direct implicat în proiect, indiferent de posibilitatea
legală de a declara cheltuielile cu salariile acestuia ca fiind
eligibile.
(8) Sunt considerate cheltuieli administrative eligibile
următoarele tipuri de cheltuieli: comisioanele pentru tranzacțiile
financiare transnaționale și comisioanele bancare pentru
deschiderea și administrarea contului proiectului.
Art. 10. — (1) Sunt considerate eligibile cheltuielile pentru
transport și cazare realizate de către personalul angajat în
proiect din cadrul organizației partenerului român, cu ocazia
participării la întâlniri, seminarii, conferințe care se desfășoară
pe teritoriul statelor membre și statelor partenere.
(2) Deplasările trebuie să fie justificate de către activitățile
proiectului și necesare pentru implementarea cu succes a
proiectului.
(3) Cheltuielile de transport și cazare efectuate pentru
deplasări în afara ariei de derulare a Programului sunt
considerate eligibile dacă sunt necesare derulării proiectului,
sunt menționate explicit și justificate în propunerea de proiect
aprobată și pentru care s-a încheiat contractul de finanțare.

MONITORUL OFICIAL AL ROMÂNIEI, PARTEA I, Nr. 148/8.III.2010
(4) Pentru efectuarea cheltuielilor de transport și cazare
prevăzute la alin. (3) este necesară aprobarea prealabilă a
Unității de coordonare a Programului ESPON 2013.
(5) Categoriile de cheltuieli eligibile pentru transport și cazare
includ următoarele costuri: transport, cazare și plată a diurnei în
conformitate cu legislația în vigoare.
(6) Pentru asigurarea transportului și cazării trebuie să se
aleagă varianta cea mai avantajoasă din punct de vedere
economic, cu respectarea prevederilor din legislația națională.
(7) Pentru deplasarea în țară sunt eligibile cheltuielile cu
transportul, cazarea și diurna numai pentru personalul care face
parte din echipa de proiect, cu respectarea plafoanelor stabilite
de normele interne proprii. Valoarea diurnei nu trebuie să
depășească cuantumul obținut prin înmulțirea cu 2,5 a
cuantumului diurnei aplicabile angajaților autorităților și
instituțiilor publice.
(8) Pentru deplasarea în străinătate sunt eligibile cheltuielile
cu transportul, cazarea și diurna numai pentru personalul care
face parte din echipa de proiect, cu respectarea plafoanelor
stabilite de normele interne proprii, iar cele pentru cazare și
diurnă vor respecta plafoanele impuse de legislația națională
aplicabilă instituțiilor publice.
(9) Cheltuielile prevăzute la alin. (1) nu pot fi raportate în
cadrul altei linii bugetare.
Art. 11. — (1) Sunt considerate eligibile cheltuielile pentru
echipamente.
(2) Cheltuielile pentru echipamente sunt acele cheltuieli
ocazionate de amortizarea echipamentelor utilizate pentru și în
perioada de implementare a proiectului. Acestea se referă în
general la echipamente IT (computer, imprimantă) necesare
pentru implementarea cu succes a proiectului.
(3) Amortizarea este calculată potrivit legislației naționale în
vigoare.
(4) Pentru a fi considerate eligibile cheltuielile de amortizare
a echipamentelor trebuie să îndeplinească, pe lângă condițiile
generale prevăzute la art. 4, următoarele condiții specifice:
a) echipamentele să nu fi fost finanțate din alte surse
(comunitare, naționale, regionale etc.);
b) echipamentele să nu fi fost în întregime amortizate;
c) cheltuielile de amortizare să nu fi fost deja incluse ca și
costuri indirecte în altă linie bugetară.
(5) Achiziționarea de echipamente pentru realizarea
activităților proiectului este permisă doar în mod excepțional,
caz în care aceste cheltuieli trebuie să fie realizate în cadrul unui
contract de furnizare de produse, cu respectarea legislației
naționale privind achizițiile publice.
(6) Un inventar al bunurilor achiziționate, precum și
documentația privind metoda de calcul și de raportare a
amortizării aplicabile trebuie să fie disponibile pentru
contabilitate, control și audit.
Art. 12. — (1) Sunt considerate eligibile cheltuielile pentru
expertiză externă și servicii, plătite de către parteneri pe baza
unui contract/acord și a unor facturi/cereri de plată furnizorilor

de servicii externi, care îndeplinesc sarcini specifice în cadrul
proiectului, din cauza lipsei de resurse a partenerilor pentru a
îndeplini ei înșiși aceste sarcini.
(2) Sunt incluse în categoria cheltuielilor pentru expertiză
externă și servicii, în principal, cheltuieli pentru: coordonarea și
managementul financiar extern al proiectului, control financiar
independent extern (conform cu cerințele specifice de control
ale țării din care este partenerul), crearea și găzduirea paginii
web, elaborarea, tipărirea și expunerea de materiale
promoționale, organizarea de evenimente externe, chiria pentru
sala de întâlniri/conferințe/seminarii și catering, servicii de
traducere, studii și cercetări, baze de date, lectori și participanți
externi la întâlnirile și evenimentele organizate în cadrul
proiectului, dacă valoarea adăugată a participării lor și costurile
implicate pot fi demonstrate în mod clar, iar costurile trebuie
plătite și suportate de către partenerii proiectului prevăzuți în
cererea de finanțare aprobată și pentru care s-a încheiat
contractul de finanțare.
(3) Contractarea experților și furnizorilor de servicii trebuie
să fie în conformitate cu prevederile legislației naționale privind
achizițiile publice.
(4) În categoria de cheltuieli pentru expertiză și servicii
externe vor fi incluse și următoarele cheltuieli eligibile:
cheltuielile administrative, de transport, cazare și diurnă
generate de participarea experților externi în cadrul proiectului,
cheltuieli privind taxele și onorariile privind activitatea de audit
(taxele de consultanță legală, taxele notariale, costuri pentru
experți tehnici și financiari, precum și costurile de audit și
contabilitate), cu condiția ca acestea să aibă legătură directă cu
proiectul finanțat și să fie necesare pentru pregătirea și
implementarea proiectului sau dacă, în cazul costurilor de audit
și contabilitate, sunt impuse de Autoritatea de
management/Unitatea de coordonare a Programului ESPON
2013.
Art. 13. — (1) Taxa pe valoarea adăugată este considerată
eligibilă dacă sunt îndeplinite cumulativ următoarele condiții:
a) nu este recuperabilă prin orice alte mijloace prevăzute de
legislația națională;
b) este aferentă unor cheltuieli considerate eligibile.
(2) Nu este eligibilă taxa pe valoarea adăugată aferentă
costurilor generale administrative calculate pe baza pro-ratei
pentru acei parteneri de proiect care desfășoară operațiuni cu/și
fără drept de deducere.
(3) Nu sunt considerate eligibile următoarele tipuri de
cheltuieli provenind din:
a) cheltuielile finanțate integral sau parțial prin alte surse de
finanțare comunitare, la nivel național sau regional;
b) amenzi, penalități financiare și dispute legale;
c) pierderile cauzate de diferențele de curs valutar;
d) contribuția în natură;
e) achiziționarea echipamentelor prin leasing;
f) achiziționarea echipamentelor second-hand.
Art. 14. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 2 martie 2010.
Nr. 1.083.

13

14

MONITORUL OFICIAL AL ROMÂNIEI, PARTEA I, Nr. 148/8.III.2010

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale ăGELIAS BROKER DE ASIGURARE” — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare, și ale Normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 23 februarie 2010 prin care s-a aprobat
cererea Societății Comerciale ăGELIAS BROKER DE ASIGURARE” — S.R.L. de obținere a autorizației de funcționare ca broker
de asigurare,
Comisia de Supraveghere a Asigurărilor d e c i d e:
Art. 1. — Societatea Comercială ăGELIAS BROKER DE
ASIGURARE” — S.R.L., cu sediul social în municipiul Craiova,
calea București nr. 20, bl. M17C, sc. 1, ap. 18, județul Dolj, nr. de
ordine în registrul comerțului J16/43/12.01.2005, cod unic de
înregistrare 17107835/12.01.2005, este autorizată să
funcționeze ca broker de asigurare având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu, conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări,
cu modificările și completările ulterioare .

Președintele Comisiei de Supraveghere a Asigurărilor,
Angela Toncescu
București, 2 martie 2010.
Nr. 180.
COMISIA DE SUPRAVEGHERE A ASIGURĂRILOR

DECIZIE
privind autorizarea funcționării ca broker de asigurare
a Societății Comerciale ăTAR&TAR BROKER DE ASIGURARE” — S.R.L.
În conformitate cu prevederile Legii nr. 32/2000 privind activitatea de asigurare și supravegherea asigurărilor, cu modificările
și completările ulterioare și ale normelor emise în aplicarea acesteia,
în baza Hotărârii Consiliului Comisiei de Supraveghere a Asigurărilor din data de 23 februarie 2010 prin care s-a aprobat
cererea Societății Comerciale ăTAR&TAR BROKER DE ASIGURARE” — S.R.L. de obținere a autorizației de funcționare ca broker
de asigurare,
Comisia de Supraveghere a Asigurărilor d e c i d e:
Art. 1. — Societatea Comercială ăTAR&TAR BROKER DE
ASIGURARE” — S.R.L., cu sediul social în municipiul Oradea,
str. Mihai Eminescu nr. 26, ap. 1, județul Bihor, nr. de ordine în
registrul comerțului J05/1702/18.12.1997, cod unic de
înregistrare 10060360/29.12.1997, este autorizată să
funcționeze ca broker de asigurare având ca obiect de activitate
activitatea de broker de asigurare, conform prevederilor Legii
nr. 32/2000 privind activitatea de asigurare și supravegherea
asigurărilor, cu modificările și completările ulterioare.
Art. 2. — Societatea comercială prevăzută la art. 1 are
dreptul de a practica activitatea de broker de asigurare începând
cu data înregistrării în Registrul brokerilor de asigurare.

Art. 3. — Societatea comercială prevăzută la art. 1 are
obligația să depună la Comisia de Supraveghere a Asigurărilor
copii ale documentelor privind plata ratelor primelor de asigurare
aferente contractului de asigurare de răspundere civilă
profesională, pe măsura achitării acestora, să deschidă Jurnalul
asistenților în brokeraj și să înscrie în Registrul intermediarilor în
asigurări și/sau reasigurări personalul propriu, conform Ordinului
președintelui Comisiei de Supraveghere a Asigurărilor
nr. 10/2007 pentru punerea în aplicare a Normelor privind
Registrul intermediarilor în asigurări și/sau în reasigurări,
cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 2 martie 2010.
Nr. 181.

MONITORUL OFICIAL AL ROMÂNIEI, PARTEA I, Nr. 148/8.III.2010

15

COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale ăNetzer Broker de Asigurare” — S.R.L.
cu retragerea autorizației
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 26 ianuarie 2010, în cadrul căreia a fost analizată Nota nr. X.89 din 18 ianuarie 2010 privind controlul efectuat la Societatea
Comercială ăNetzer Broker de Asigurare” — S.R.L., cu sediul în municipiul București, bd. Mircea Vodă nr. 35, bl. M27, et. 4,
sectorul 3, nr. J40/882/26.01.1999, CUI 11469933/22.02.1999, RBK-094/10.04.2003, reprezentată legal de doamna Gabriela
Mureșan, în calitate de administrator, persoană semnificativă, aprobată de Comisia de Supraveghere a Asigurărilor prin Decizia
nr. 94 din 18 decembrie 2001,
a constatat următoarele:
1. a) au fost transmise cu întârziere către Comisia de Supraveghere a Asigurărilor raportările aferente trimestrelor I și II pentru
anul 2009;
b) nu a fost transmisă raportarea aferentă trimestrului III pentru anul 2009;
c) au fost transmise cu întârziere la Comisia de Supraveghere a Asigurărilor raportările privind taxa de funcționare aferentă
perioadei ianuarie 2009—iunie 2009;
d) nu a fost transmisă raportarea aferentă lunii decembrie pentru anul 2008.
Astfel, au fost încălcate prevederile art. 35 alin. (5) lit. f) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare, coroborat cu prevederile art. 3 pct. III și pct. IV lit. a) din Normele privind
forma și conținutul raportărilor pe care trebuie să le întocmească brokerii de asigurare și/sau reasigurare, puse în aplicare prin
Ordinul președintelui Comisiei de Supraveghere a Asigurărilor nr. 113.139/2006, cu modificările și completările ulterioare, fapte ce
constituie contravenții conform prevederilor art. 39 alin. (2) lit. a), f), m2) și m3) din Legea nr. 32/2000, cu modificările și completările
ulterioare.
2. nu mai deține un contract de asigurare de răspundere civilă profesională valabil de la data de 10 aprilie 2009.
Astfel, au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
coroborate cu prevederile art. 7 lit. b) din Normele privind autorizarea brokerilor de asigurare și/sau de reasigurare, puse în aplicare
prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările ulterioare.
3. nu a fost desemnată persoana din cadrul personalului propriu care să aibă responsabilități în aplicarea și respectarea
prevederilor legale în vigoare privind combaterea spălării banilor și a finanțării actelor de terorism.
Nu a elaborat procedurile interne în materie de cunoaștere a clientului, de raportare, de păstrare a evidențelor, de control intern,
evaluare și gestionare a riscurilor, pentru a preveni și împiedica implicarea lor în operațiuni suspecte de spălare de bani și finanțare
a actelor de terorism.
Astfel au fost încălcate prevederile art. 5—7 din Normele privind prevenirea și combaterea spălării banilor și a finanțării actelor
de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere a Asigurărilor
nr. 24/2008.
Faptele constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările ulterioare.
Față de motivele de fapt și de drept arătate, în scopul apărării dreptului asiguraților și al promovării stabilității activității de
asigurare în România, Consiliul Comisiei de Supraveghere a Asigurărilor a hotărât, în ședința din data de 26 ianuarie 2010,
sancționarea Societății Comerciale ăNetzer Broker de Asigurare” — S.R.L. cu retragerea autorizației de funcționare, în conformitate
cu prevederile art. 39 alin. (3) lit. e) din Legea nr. 32/2000, cu modificările și completările ulterioare,
drept care d e c i d e:
Art. 1. — Se sancționează Societatea Comercială
ăNetzer Broker de Asigurare” — S.R.L., cu sediul în
municipiul București, bd. Mircea Vodă nr. 35 bl. M27, et. 4,
sectorul 3, nr. J40/882/26.01.1999, CUI 11469933/22.02.1999,
RBK-094/10.04.2003, reprezentată legal de doamna Gabriela
Mureșan, în calitate de administrator, persoană semnificativă,
cu retragerea autorizației de funcționare, în conformitate cu
prevederile art. 39 alin. (3) lit. e) din Legea nr. 32/2000 privind
activitatea de asigurare și supravegherea asigurărilor, cu
modificările și completările ulterioare.
Art. 2. — (1) Împotriva prezentei decizii Societatea
Comercială ăNetzer Broker de Asigurare” — S.R.L. poate face

plângere la Curtea de Apel București, în termen de 30 de zile de
la comunicarea acesteia, în conformitate cu prevederile art. 40
alin. (1) din Legea nr. 32/2000, cu modificările și completările
ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 3 martie 2010.
Nr. 191.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 148/8.III.2010 conține 16 pagini.

Prețul: 3,20 lei

&JUYDGY|441347]
ISSN 1453—4495

