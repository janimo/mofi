Anul 178 (XXII) — Nr. 42

PARTEA I

LEGI, DECRETE, HOTĂRÂRI ȘI ALTE ACTE

Marți, 19 ianuarie 2010

SUMAR

Pagina
DECIZII ALE CURȚII CONSTITUȚIONALE

2–3

Decizia nr. 1.482 din 10 noiembrie 2009 referitoare la excepția
de neconstituționalitate a dispozițiilor art. 318 din
Codul de procedură civilă ..........................................

3–4

Decizia nr. 1.490 din 10 noiembrie 2009 referitoare la excepția
de neconstituționalitate a dispozițiilor Ordonanței de
urgență a Guvernului nr. 119/2007 privind măsurile
pentru combaterea întârzierii executării obligațiilor de
plată rezultate din contracte comerciale ....................
Decizia nr. 1.495 din 10 noiembrie 2009 referitoare la excepția
de neconstituționalitate a dispozițiilor art. 86 din
Ordonanța de urgență a Guvernului nr. 51/1998 privind
valorificarea unor active ale statului ..........................

Pagina

4–5

Decizia nr. 1.620 din 3 decembrie 2009 referitoare la excepția
de neconstituționalitate a prevederilor art. 93 alin. (4)
și art. 94 alin. (1) din Legea nr. 122/2006 privind azilul
în România ................................................................

8–9

Decizia nr. 1.623 din 3 decembrie 2009 referitoare la excepția
de neconstituționalitate a prevederilor art. 96 alin. (3)
pct. 1 raportat la art. 94 alin. (1) lit. b) din Ordonanța de
urgență a Guvernului nr. 195/2005 privind protecția
mediului ......................................................................

10–11

Decizia nr. 1.645 din 15 decembrie 2009 referitoare la
excepția de neconstituționalitate a dispozițiilor
art. 2781 alin. 8 lit. c) din Codul de procedură penală ....

Decizia nr. 1.478 din 10 noiembrie 2009 referitoare la excepția
de neconstituționalitate a dispozițiilor art. 318 alin. 1 și
art. 319 din Codul de procedură civilă........................

Decizia nr. 1.486 din 10 noiembrie 2009 referitoare la excepția
de neconstituționalitate a dispozițiilor art. 20 alin. (1)
din Legea nr. 146/1997 privind taxele judiciare de
timbru, ale art. 34 alin. 1, art. 137 alin. 1, art. 303 alin. 5
și art. 377 alin. 2 pct. 4 din Codul de procedură civilă,
ale art. 22 din Legea nr. 304/2004 privind organizarea
judiciară, precum și ale art. 30 alin. (1) din Legea
nr. 47/1992 privind organizarea și funcționarea Curții
Constituționale............................................................

Nr.

11–12

Decizia nr. 1.706 din 17 decembrie 2009 referitoare la
excepția de neconstituționalitate a dispozițiilor
Ordonanței de urgență a Guvernului nr. 134/2005
pentru modificarea și completarea Ordonanței de
urgență a Guvernului nr. 43/2002 privind Direcția
Națională Anticorupție, precum și a dispozițiilor art. 1
alin. (1) și alin. (31) și art. 4 alin. (1) din Ordonanța de
urgență a Guvernului nr. 43/2002 privind Direcția
Națională Anticorupție ................................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

6–7
13.
7–8

— Ordin al președintelui Agenției Naționale pentru
Resurse Minerale privind aprobarea tarifelor de
transport prin Sistemul național de transport al țițeiului,
gazolinei, condensatului și etanului............................

15–16

2

MONITORUL OFICIAL AL ROMÂNIEI, PARTEA I, Nr. 42/19.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.478
din 10 noiembrie 2009

referitoare la excepția de neconstituționalitate a dispozițiilor art. 318 alin. 1 și art. 319
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 318 alin. 1 și art. 319 din Codul de procedură
civilă, excepție ridicată de Societatea Comercială ăOV-VA Tours
Company” — S.R.L. din Galați în dosarele nr. 1.497/44/2008,
nr. 1.493/44/2008, nr. 1.488/44/2008 și nr. 1.498/44/2008 ale
Curții de Apel Galați — Secția contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 3.128D/2009,
nr. 3.129D/2009, nr. 3.131D/2009 și nr. 3.134D/2009, pune în
discuție, din oficiu, problema conexării cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 3.129D/2009,
nr. 3.131D/2009 și nr. 3.134D/2009 la Dosarul nr. 3.128D/2009,
care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind neîntemeiată.
C U R T E A,

având în vedere actele și lucrările dosarelor, reține următoarele:
Prin încheierile din 22 aprilie 2009, pronunțate în dosarele
nr. 1.497/44/2008, nr. 1.493/44/2008, nr. 1.488/44/2008 și
nr. 1.498/44/2008, Curtea de Apel Galați — Secția contencios
administrativ și fiscal a sesizat Curtea Constituțională
pentru soluționarea excepției de neconstituționalitate a
prevederilor art. 318 alin. 1 și art. 319 din Codul de
procedură civilă, excepție ridicată de Societatea Comercială
ăOV-VA Tours Company” — S.R.L. din Galați.
În motivarea excepției de neconstituționalitate autorul
excepției susține că reglementarea contestației în anulare,
întemeiată pe dispozițiile art. 318 și 319 din Codul de procedură
civilă, nu își are rostul atât timp cât există în Codul de procedură
civilă secțiunea a VI-a — Îndreptarea, lămurirea și completarea
hotărârii. ăNeconstituționalitatea normelor criticate rezidă și în
împrejurarea că autoritățile de stat pot eluda legea, uzând de
prevederile acestor texte, în loc să respecte hotărârile definitive
și irevocabile date de instanțe, așa cum li se cere tuturor
cetățenilor”.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului

și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 318 alin. 1 și art. 319 din Codul de procedură
civilă, texte de lege care au următorul conținut:
— Art. 318 alin. 1: ăHotărârile instanțelor de recurs mai pot fi
atacate cu contestație când dezlegarea dată este rezultatul unei
greșeli materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”;
— Art. 319: ăContestația se introduce la instanța a cărei
hotărâre se atacă.
Contestația se poate face oricând înainte de începutul
executării silite, iar în timpul ei, până la împlinirea termenului
stabilit la art. 401 alin. 1 lit. b) sau c). Împotriva hotărârilor
irevocabile care nu se aduc la îndeplinire pe cale de executare
silită, contestația poate fi introdusă în termen de 15 zile de la
data când contestatorul a luat cunoștință de hotărâre, dar nu
mai târziu de un an de la data când hotărârea a rămas
irevocabilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, art. 20 alin. (2), art. 21 alin. (3), art. 57,
art. 126 alin. (6), art. 135 alin. (2) lit. a) și art. 154 alin. (1),
precum și art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate în ceea ce
privește solicitarea autorului de a declara ca fiind
neconstituțională o anumită interpretare dată de instanța
judecătorească prevederilor art. 318 alin. 1 și art. 319 din Codul
de procedură civilă, Curtea constată că, în conformitate cu
prevederile art. 2 alin. (1) și (2) din Legea nr. 47/1992 privind
organizarea și funcționarea Curții Constituționale, aceasta
asigură controlul de constituționalitate a legilor, a ordonanțelor
Guvernului, a tratatelor internaționale și a regulamentelor
Parlamentului, prin raportare la dispozițiile și principiile
Constituției. Așadar, nu intră sub incidența controlului de
constituționalitate exercitat de Curte interpretarea și aplicarea

MONITORUL OFICIAL AL ROMÂNIEI, PARTEA I, Nr. 42/19.I.2010
legii, acestea fiind de resortul exclusiv al instanței de judecată
care judecă fondul cauzei, precum și, eventual, al instanțelor de
control judiciar, astfel cum rezultă din prevederile coroborate ale
art. 126 alin. (1) și (3) din Constituție.

3

În consecință, Curtea reține că, în ceea ce privește sesizarea
sa cu controlul constituționalității unei interpretări date de o
instanță judecătorească prevederilor art. 318 alin. 1 și art. 319
din Codul de procedură civilă, pentru motivele mai sus arătate,
aceasta este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 318 alin. 1 și art. 319 din Codul de
procedură civilă, excepție ridicată de Societatea Comercială ăOV-VA Tours Company” — S.R.L. din Galați în dosarele
nr. 1.497/44/2008, nr. 1.493/44/2008, nr. 1.488/44/2008 și nr. 1.498/44/2008 ale Curții de Apel Galați — Secția contencios
administrativ și fiscal.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.482
din 10 noiembrie 2009

referitoare la excepția de neconstituționalitate a dispozițiilor art. 318 din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 318 din Codul de procedură civilă, excepție
ridicată de Maria Achim în Dosarul nr. 804/105/2009 al
Tribunalului Prahova — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul nu și-a motivat critica.
C U R T E A,

având în vedere actele și lucrările dosarului, reține următoarele:
Prin Încheierea din 18 mai 2009, pronunțată în Dosarul
nr. 804/105/2009, Tribunalul Prahova — Secția civilă a
sesizat Curtea Constituțională pentru soluționarea
excepției de neconstituționalitate a art. 318 din Codul de
procedură civilă, excepție ridicată de Maria Achim, într-o cauză
având ca obiect soluționarea unei contestații în anulare.
În motivarea excepției de neconstituționalitate autoarea
arată că recalificarea de către instanța de control judiciar a căii

de atac ca fiind recurs, la al cincilea termen, fără a i se da
posibilitatea părții de a formula cerere de repunere în termen,
potrivit art. 103 din Codul de procedură civilă, și respingerea
acestuia ca nemotivat constituie o eroare materială cu privire la
aspectele formale ale judecății, care împietează asupra dreptului
la apărare al părții.
Tribunalul Prahova — Secția civilă apreciază că accesul
liber la justiție constituie un drept fundamental cetățenesc pentru
asigurarea căruia se impune respectarea principiilor
fundamentale ale oricărui proces — principiul contradictorialității
și al dreptului la apărare. Limitarea cazurilor în care poate fi
formulată contestația în anulare la existența unor greșeli
materiale, astfel cum prevede art. 318 din Codul de procedură
civilă, constituie o îngrădire a acestui drept, contrar dispozițiilor
constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

4

MONITORUL OFICIAL AL ROMÂNIEI, PARTEA I, Nr. 42/19.I.2010
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 318 din Codul de procedură civilă, care au
următorul conținut: ăHotărârile instanțelor de recurs mai pot fi
atacate cu contestație când dezlegarea dată este rezultatul unei
greșeli materiale sau când instanța, respingând recursul sau
admițându-l numai în parte, a omis din greșeală să cerceteze
vreunul dintre motivele de modificare sau de casare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privitoare la accesul liber la justiție și art. 10
din Declarația Universală a Drepturilor Omului.
Examinând excepția de neconstituționalitate, Curtea
constată că prevederile de lege criticate au mai fost supuse
controlului instanței de contencios constituțional pentru critici
similare. Astfel, prin Decizia nr. 71 din 15 ianuarie 2009,
publicată în Monitorul Oficial al României, Partea I, nr. 49 din
27 ianuarie 2009, Curtea Constituțională a respins ca
neîntemeiată excepția de neconstituționalitate și a decis că

prevederile de lege criticate sunt norme de procedură și se
aplică tuturor persoanelor aflate într-o situație juridică identică,
în acord cu dispozițiile constituționale ale art. 126 alin. (2),
potrivit cărora ăCompetența instanțelor judecătorești și
procedura de judecată sunt prevăzute numai prin lege”,
legiuitorul este liber să dispună cu privire la aceasta. În plus,
contestația în anulare ca mijloc procedural de acces la o instanță
superioară de control este o cale extraordinară de atac de
retractare, admisibilă numai în cazurile limitativ prevăzute de
lege, prin care se urmărește anularea unei hotărâri definitive
dacă la pronunțarea ei nu s-au observat neregularitățile actelor
de procedură ori dacă soluția este rezultatul unei erori materiale
evidente. Așa fiind, prin acest mijloc instanța este ținută să
verifice numai dacă există vreunul dintre motivele limitativ
prevăzute de lege, neputând să examineze justețea soluției
pronunțate. Partea interesată are posibilitatea de a-și valorifica
drepturile în fața judecătorului fondului ori în fața judecătorului în
căile ordinare de atac, fără a se putea admite soluția
reexaminării sine die a unei hotărâri judecătorești, întrucât, cu
excepția materiei penale, liberul acces la justiție este pe deplin
respectat ori de câte ori partea interesată, în vederea valorificării
unui drept sau interes legitim, a putut să se adreseze cel puțin
o singură dată unei instanțe naționale.
Atât considerentele, cât și soluția deciziei menționate sunt
valabile și în cauza de față, neexistând temeiuri pentru
modificarea jurisprudenței Curții în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 318 din Codul de procedură civilă, excepție ridicată de Maria
Achim în Dosarul nr. 804/105/2009 al Tribunalului Prahova — Secția civilă.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.486
din 10 noiembrie 2009

referitoare la excepția de neconstituționalitate a dispozițiilor art. 20 alin. (1) din Legea nr. 146/1997
privind taxele judiciare de timbru, ale art. 34 alin. 1, art. 137 alin. 1, art. 303 alin. 5 și art. 377 alin. 2
pct. 4 din Codul de procedură civilă, ale art. 22 din Legea nr. 304/2004 privind organizarea judiciară,
precum și ale art. 30 alin. (1) din Legea nr. 47/1992 privind organizarea
și funcționarea Curții Constituționale
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător

Augustin Zegrean
Simona Ricu
Mihaela Senia Costinescu

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 20 alin. (1) din Legea nr. 146/1997 privind
taxele judiciare de timbru, ale art. 34 alin. 1, art. 137 alin. 1,

MONITORUL OFICIAL AL ROMÂNIEI, PARTEA I, Nr. 42/19.I.2010
art. 303 alin. 5 și art. 377 alin. 2 pct. 4 din Codul de procedură
civilă, ale art. 22 din Legea nr. 304/2004 privind organizarea
judiciară, precum și ale art. 30 alin. (1) din Legea nr. 47/1992
privind organizarea și funcționarea Curții Constituționale,
excepție ridicată de Asociația Cultul Eroilor din București în
Dosarul nr. 2.441/2/2002 al Înaltei Curți de Casație și Justiție —
Secția comercială.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, întrucât autorul nu și-a motivat critica.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2009, pronunțată în Dosarul
nr. 2.441/2/2002, Înalta Curte de Casație și Justiție — Secția
comercială a sesizat Curtea Constituțională pentru
soluționarea excepției de neconstituționalitate a
dispozițiilor art. 20 alin. (1) din Legea nr. 146/1997 privind
taxele judiciare de timbru, ale art. 34 alin. 1, art. 137 alin. 1,
art. 303 alin. 5 și art. 377 alin. 2 pct. 4 din Codul de
procedură civilă, ale art. 22 din Legea nr. 304/2004 privind
organizarea judiciară, precum și ale art. 30 alin. (1) din
Legea nr. 47/1992 privind organizarea și funcționarea Curții
Constituționale, excepție ridicată de Asociația Cultul Eroilor din
București, într-o cauză având ca obiect un litigiu comercial.
În motivarea excepției de neconstituționalitate autoarea
invocă încălcarea mai multor norme constituționale, arătând că
autoritățile publice, prin modul de interpretare a legii, ignoră
prevederile Constituției, nu se supun hotărârilor judecătorești
definitive și irevocabile, dând naștere unor abuzuri ireparabile.
Înalta Curte de Casație și Justiție — Secția comercială
apreciază că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate

5

fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 20 alin. (1) din Legea nr. 146/1997 privind taxele
judiciare de timbru, ale art. 34 alin. 1, art. 137 alin. 1, art. 303
alin. 5 și art. 377 alin. 2 pct. 4 din Codul de procedură civilă, ale
art. 22 din Legea nr. 304/2004 privind organizarea judiciară,
precum și ale art. 30 alin. (1) din Legea nr. 47/1992 privind
organizarea și funcționarea Curții Constituționale.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (2) și (3), art. 11 alin. (1), art. 16 alin. (1)
și (2) și art. 148, precum și prevederilor Pactului internațional cu
privire la drepturile economice, sociale și culturale.
Curtea observă că din argumentarea excepției rezultă că
neconstituționalitatea textelor legale criticate este dedusă nu din
conținutul acestora, ci din modul de interpretare și de aplicare a
lor, ceea ce, potrivit art. 2 alin. (3) din Legea nr. 47/1992,
excedează competenței jurisdicționale a Curții. Sub acest
aspect, în jurisprudența sa, instanța constituțională a statuat că
nu se poate pronunța asupra constituționalității interpretării date
de o instanță judecătorească, aceasta constituind un act de
aplicare a legii. Așa fiind, nu intră în atribuțiile sale cenzurarea
aplicării dispozițiilor legale de către instanțele judecătorești,
controlul judecătoresc realizându-se exclusiv în cadrul căilor de
atac prevăzute de lege. O asemenea ingerință a Curții în
activitatea de judecată ar fi neconstituțională, întrucât este
contrară prevederilor art. 126 din Constituție, potrivit cărora
justiția se realizează prin Înalta Curte de Casație și Justiție și
prin celelalte instanțe judecătorești stabilite de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 20 alin. (1) din Legea nr. 146/1997
privind taxele judiciare de timbru, ale art. 34 alin. 1, art. 137 alin. 1, art. 303 alin. 5 și art. 377 alin. 2 pct. 4 din Codul de procedură
civilă, ale art. 22 din Legea nr. 304/2004 privind organizarea judiciară, precum și ale art. 30 alin. (1) din Legea nr. 47/1992 privind
organizarea și funcționarea Curții Constituționale, excepție ridicată de Asociația Cultul Eroilor din București în Dosarul
nr. 2.441/2/2002 al Înaltei Curți de Casație și Justiție — Secția comercială.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

6

MONITORUL OFICIAL AL ROMÂNIEI, PARTEA I, Nr. 42/19.I.2010
CURTEA CONSTITUȚIONALĂ

D E C I Z I A Nr. 1.490
din 10 noiembrie 2009

referitoare la excepția de neconstituționalitate a dispozițiilor Ordonanței de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate
din contracte comerciale
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 119/2007
privind măsurile pentru combaterea întârzierii executării
obligațiilor de plată rezultate din contracte comerciale, excepție
ridicată de Societatea Comercială ăKhamsin” — S.R.L. din Târgu
Mureș în Dosarul nr. 11.893/302/2008 al Judecătoriei Sectorului
5 București — Secția a II-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 20 mai 2009, pronunțată în Dosarul
nr. 11.893/302/2008, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor Ordonanței
de urgență a Guvernului nr. 119/2007 privind măsurile
pentru combaterea întârzierii executării obligațiilor de plată
rezultate din contracte comerciale, excepție ridicată de
Societatea Comercială ăKhamsin” — S.R.L. din Târgu Mureș.
În motivarea excepției de neconstituționalitate autorul
susține, în esență, că dispozițiile de lege criticate contravin
art. 20 și art. 24 alin. (1) din Constituție, precum și art. 6 din
Convenția pentru apărarea drepturilor omului și a libertăților
fundamentale, ădeoarece permit instanței de judecată să
soluționeze o cauză fără a-și exercita obligația de aflare a
adevărului, doar pe baza susținerilor subiective ale creditoarei,
fără ca debitoarea să poată administra probe în apărare”.
Apreciază, de asemenea, că apărarea exercitată pe calea
cererii în anulare nu poate fi la fel de eficientă ca aceea de care
ar beneficia într-o cale de atac prevăzută prin dreptul comun.
Judecătoria Sectorului 5 București — Secția a II-a civilă
consideră că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate

fiind în deplină concordanță cu dispozițiile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor de
plată rezultate din contracte comerciale, publicată în Monitorul
Oficial al României, Partea I, nr. 738 din 31 octombrie 2007,
aprobată cu modificări și completări prin Legea nr. 118 din
27 mai 2008, publicată în Monitorul Oficial al României, Partea I,
nr. 410 din 2 iunie 2008.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 și art. 24 alin. (1), precum și art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că asupra constituționalității dispozițiilor Ordonanței de
urgență a Guvernului nr. 119/2007 s-a pronunțat în repetate
rânduri, exemplu fiind Decizia nr. 1.001 din 7 octombrie 2008,
publicată în Monitorul Oficial al României, Partea I, nr. 774 din
18 noiembrie 2008, sau Decizia nr. 1.116 din 16 octombrie 2008,
publicată în Monitorul Oficial al României, Partea I, nr. 776 din
19 noiembrie 2008. Cu acele prilejuri, Curtea a constatat că
Ordonanța de urgență a Guvernului nr. 119/2007 a fost adoptată
pentru a stabili măsuri pentru combaterea întârzierii executării
obligațiilor de plată asumate prin contracte comerciale și pentru
stabilirea unei proceduri simplificate de soluționare a acțiunilor
în justiție având ca obiect asemenea obligații. Or, potrivit art. 126
din Constituție, competența instanțelor de judecată și procedura
în fața acestora se stabilesc prin lege, precum ordonanța
criticată.
Prevederile de lege criticate sunt în sensul aplicării
principiului rolului activ al judecătorului, care, la soluționarea
pricinilor în primă instanță, are obligația de a încerca împăcarea
părților. Împrejurarea că, potrivit art. 7 din Ordonanța de urgență
a Guvernului nr. 119/2007, judecătorul citează părțile pentru
explicații și lămuriri și stăruie în efectuarea plății sumei datorate
înseamnă că hotărârea se va pronunța numai după ce
judecătorul va analiza toate probele aflate la dosar, inclusiv cele
propuse de debitor. Mai mult, art. 2 din ordonanță prevede că
procedura reglementată de acest act normativ vizează exclusiv

MONITORUL OFICIAL AL ROMÂNIEI, PARTEA I, Nr. 42/19.I.2010
creanțele certe, lichide și exigibile ce reprezintă obligații de plată
a unor sume de bani care rezultă din contracte comerciale, iar
art. 10 dispune că ordonanța de plată se va emite numai în urma
verificării cererii pe baza înscrisurilor depuse potrivit art. 6
alin. (2), a declarațiilor părților, precum și a celorlalte probe
administrate, instanța constatând că cererea este întemeiată.

7

Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 119/2007 privind măsurile
pentru combaterea întârzierii executării obligațiilor de plată rezultate din contracte comerciale, excepție ridicată de Societatea
Comercială ăKhamsin” — S.R.L. din Târgu Mureș în Dosarul nr. 11.893/302/2008 al Judecătoriei Sectorului 5 București —
Secția a II-a civilă.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.495
din 10 noiembrie 2009

referitoare la excepția de neconstituționalitate a dispozițiilor art. 86 din Ordonanța de urgență
a Guvernului nr. 51/1998 privind valorificarea unor active ale statului
Acsinte Gaspar
Nicolae Cochinescu
Aspazia Cojocaru
Petre Lăzăroiu
Puskás Valentin Zoltán
Tudorel Toader
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 86 din Ordonanța de urgență a Guvernului
nr. 51/1998 privind valorificarea unor active ale statului, excepție
ridicată de Asociația Salariaților și Membrilor Conducerii Stipo
din Dorohoi în Dosarul nr. 8.221/299/2009 al Judecătoriei
Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 11 iunie 2009, pronunțată în Dosarul
nr. 8.221/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 86 din Ordonanța de
urgență a Guvernului nr. 51/1998 privind valorificarea unor

active ale statului, excepție ridicată de Asociația Salariaților și
Membrilor Conducerii Stipo din Dorohoi.
În motivarea excepției de neconstituționalitate autorul
susține, în esență, că dispozițiile de lege criticate contravin
prevederilor constituționale ale art. 44 alin. (1) și (2), întrucât
nesocotesc principiul ocrotirii egale a proprietății și creează un
tratament diferențiat între titularii dreptului de proprietate, prin
scutirea instituțiilor statului de la obligația de a oferi garanțiile
cerute prin art. 7231 alin. 3 din Codul de procedură civilă.
Judecătoria Sectorului 1 București consideră că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Guvernul
consideră
neîntemeiată
excepția
de
neconstituționalitate,
invocând
jurisprudența
Curții
Constituționale în materie.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

8

MONITORUL OFICIAL AL ROMÂNIEI, PARTEA I, Nr. 42/19.I.2010

judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Examinând excepția de neconstituționalitate, Curtea
constată că art. 86 din Ordonanța de urgență a Guvernului
nr. 51/1998 a mai fost supus controlului de constituționalitate în
raport cu aceleași critici și aceleași dispoziții constituționale. Prin
Decizia nr. 1.137 din 4 decembrie 2007, publicată în Monitorul
Oficial al României, Partea I, nr. 31 din 15 ianuarie 2008, Curtea,
invocând dispozițiile art. 139 alin. (1) din Constituție, a arătat că

ăeste atributul exclusiv al legiuitorului să prevadă inclusiv
scutirea instituțiilor publice implicate în procesul de privatizare
de la plata taxelor de timbru și a celorlalte taxe, având în vedere
interesul general pe care-l prezintă aceste instituții publice. În
plus, această scutire își are justificarea în strânsa legătură cu
bugetul de stat (alimentat, printre altele, și prin încasarea taxelor
judiciare) a acțiunilor în justiție promovate de acestea în interes
public”.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 86 din Ordonanța de urgență a Guvernului nr. 51/1998 privind
valorificarea unor active ale statului, excepție ridicată de Asociația Salariaților și Membrilor Conducerii Stipo din Dorohoi în Dosarul
nr. 8.221/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.620
din 3 decembrie 2009

referitoare la excepția de neconstituționalitate a prevederilor art. 93 alin. (4) și art. 94 alin. (1)
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 93 alin. (4) și art. 94 alin. (1) din Legea
nr. 122/2006 privind azilul în România, excepție ridicată de Ali Ali
Salem alias Hmdom Salm în Dosarul nr. 5.143/4/2008 al
Judecătoriei Sectorului 4 București.

La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Dalati Bassam, interpretul autorizat de limba arabă solicitat
pentru a asigura traducerea pe parcursul soluționării excepției
de neconstituționalitate.
Magistratul-asistent învederează Curții că partea Oficiul
Român pentru Imigrări a transmis la dosar note scrise prin care
solicită respingerea excepției.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.

MONITORUL OFICIAL AL ROMÂNIEI, PARTEA I, Nr. 42/19.I.2010
C U R T E A,

având în vedere actele și lucrările dosarului, constată
următoarele:
Prin Încheierea din 24 aprilie 2009, pronunțată în Dosarul
nr. 5.143/4/2008, Judecătoria Sectorului 4 București a
sesizat Curtea Constituțională cu excepția de
neconstituționalitate a prevederilor art. 93 alin. (4) și art. 94
alin. (1) din Legea nr. 122/2006 privind azilul în România.
Excepția de neconstituționalitate a fost ridicată de Ali Ali Salem
alias Hmdom Salm într-o cauză având ca obiect soluționarea
plângerii formulate de acesta împotriva unei hotărâri a Oficiului
Român pentru Imigrări, în vederea acordării accesului la o nouă
procedură de azil și a permisiunii de a rămâne pe teritoriul
României.
În motivarea excepției de neconstituționalitate se susține,
în esență, că termenul de 30 de zile în care instanța trebuie să
soluționeze plângerea împotriva hotărârii privind accesul la o
nouă procedură de azil este prea scurt, motiv pentru care nu se
pot parcurge toate etapele cercetării judecătorești, atât instanța,
cât și părțile fiind nevoite să accelereze sau să renunțe la
parcurgerea unor etape, ca de exemplu, administrarea întregului
probator. Arată că dreptul la un proces echitabil impune
posibilitatea efectivă și reală de exercitare a dreptului de acces
la justiție și de participare directă la propriul proces, cu
exercitarea drepturilor procesuale, inclusiv a dreptului la
apărare.
Judecătoria Sectorului 4 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt in deplină concordanță cu prevederile
constituționale și convenționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

9

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 93 alin. (4) și art. 94 alin. (1) din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 93 alin. (4): ă(4) În cazul depunerii plângerii, străinul
poate cere să i se acorde permisiunea de a rămâne pe teritoriul
României. Cererea de acordare a permisiunii de a rămâne pe
teritoriul statului român se soluționează în regim de urgență de
către instanța de judecată competentă, care se va pronunța în
camera de consiliu, fără citarea părților, printr-o încheiere
irevocabilă.”;
— Art. 94 alin. (1): ă(1) Instanța soluționează plângerea, fără
audierea străinului, în termen de 30 de zile, și pronunță o
hotărâre motivată, prin care:
a) respinge plângerea; sau
b) admite plângerea, acordă accesul la o nouă procedură de
azil și dispune ca structura competentă a Oficiului Național
pentru Refugiați care a emis hotărârea să analizeze cererea în
procedură ordinară.”
În opinia autorului excepției de neconstituționalitate, textele
de lege criticate contravin dispozițiilor art. 21 — ăAccesul liber la
justiție” și ale art. 24 — ăDreptul la apărare” din Constituție,
precum și celor ale art. 6 — ăDreptul la un proces echitabil” și ale
art. 13 — ăDreptul la un recurs efectiv” din Convenția pentru
apărarea drepturilor omului și a libertăților fundamentale,
raportate la art. 2 — ăDreptul la viață” și art. 3 — ăInterzicerea
torturii” din aceeași convenție și la art. 1 — ăGaranții procedurale
în cazul expulzărilor de străini” din Protocolul nr. 7 la convenția
menționată.
Examinând excepția de neconstituționalitate, Curtea observă
că a mai exercitat controlul de constituționalitate a dispozițiilor
de lege ce formează obiectul acesteia, prin raportare la aceleași
texte constituționale și convenționale. Prin Decizia nr. 1.069 din
20 noiembrie 2007, publicată în Monitorul Oficial al României,
Partea I, nr. 853 din 12 decembrie 2007, Curtea a respins ca
neîntemeiată excepția de neconstituționalitate, pentru
considerentele acolo reținute. Întrucât nu au intervenit elemente
noi care să justifice modificarea acestei jurisprudențe, atât
soluția pronunțată cu acel prilej, cât și rațiunile care au stat la
baza acesteia își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 93 alin. (4) și art. 94 alin. (1) din Legea nr. 122/2006 privind
azilul în România, excepție ridicată de Ali Ali Salem alias Hmdom Salm în Dosarul nr. 5.143/4/2008 al Judecătoriei Sectorului 4
București.
Definitivă și general obligatorie.
Pronunțată în ședința publică din data de 3 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

10

MONITORUL OFICIAL AL ROMÂNIEI, PARTEA I, Nr. 42/19.I.2010
CURTEA CONSTITUȚIONALĂ

D E C I Z I A Nr. 1.623
din 3 decembrie 2009

referitoare la excepția de neconstituționalitate a prevederilor art. 96 alin. (3) pct. 1 raportat la art. 94
alin. (1) lit. b) din Ordonanța de urgență a Guvernului nr. 195/2005 privind protecția mediului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 96 alin. (3) pct. 1 raportat la art. 94 alin. (1)
lit. b) din Ordonanța de urgență a Guvernului nr. 195/2005
privind protecția mediului, excepție ridicată de Societatea
Comercială ăEco Sand” — S.R.L. din Zalău în Dosarul
nr. 3.033/337/2008 al Tribunalului Sălaj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, arătând că textele de lege criticate instituie
reglementări referitoare la sancționarea contravențiilor la regimul
protecției mediului, autorul excepției având posibilitatea de a
face plângere în fața instanțelor judecătorești împotriva
procesului-verbal de stabilire și sancționare a acestora.
C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2009, pronunțată în Dosarul
nr. 3.033/337/2008, Tribunalul Sălaj — Secția civilă a sesizat
Curtea Constituțională cu excepția de neconstituționalitate
a prevederilor art. 96 alin. (3) pct. 1 raportat la art. 94 alin. (1)
lit. b) din Ordonanța de urgență a Guvernului nr. 195/2005
privind protecția mediului. Excepția de neconstituționalitate a
fost ridicată de Societatea Comercială ăEco Sand” — S.R.L. din
Zalău într-o cauză având ca obiect anularea unui proces-verbal
de stabilire și sancționare a unor contravenții.
În motivarea excepției de neconstituționalitate autorul
acesteia susține că textele de lege criticate sunt
neconstituționale în măsura în care permit autorităților publice să
intervină în raporturile juridice de drept privat dintre două
societăți comerciale, nesocotind principiul libertății contractuale
care decurge din prevederile art. 135 din Constituție. Totodată,
arată că textele de lege criticate permit autorităților emitente ale
actelor de reglementare să intervină în litigiile dintre părțile unui
contract de execuție și să aplice uneia dintre acestea o
sancțiune pentru o pretinsă neexecutare a contractului, înainte
ca o instanță să se pronunțe în acest sens. Precizează că,
potrivit practicii Curții Europene a Drepturilor Omului, protecția
instituită de art. 1 din Primul Protocol adițional la Convenția
pentru apărarea drepturilor omului și a libertăților fundamentale
înglobează în termenul ăbun” și interesele economice ale unei
persoane, dacă se prezintă sub forma unei speranțe legitime.
Or, în cazul în care câștigurile patrimoniale au un fundament

contractual, speranța în obținerea lor este una legitimă, iar
imixtiunea unei autorități publice în raportul contractual privat
echivalează cu o privare de proprietate, în cazul în care este de
natură să conducă la nerealizarea avantajului patrimonial.
Tribunalul Sălaj — Secția civilă consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale, necontravenind prevederilor din
Legea fundamentală și din celelalte documente internaționale
invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 96 alin. (3) pct. 1 raportat la art. 94 alin. (1) lit. b)
din Ordonanța de urgență a Guvernului nr. 195/2005 privind
protecția mediului, publicată în Monitorul Oficial al României,
Partea I, nr. 1.196 din 30 decembrie 2005, care prevăd
următoarele:
— Art. 94 alin. (1) lit. b): ă(1) Protecția mediului constituie o
obligație a tuturor persoanelor fizice și juridice, în care scop: ( )
b) respectă condițiile din actele de reglementare obținute.”;
— Art. 96 alin. (3) pct.1: ă(3) Constituie contravenții și se
sancționează cu amendă de la 7.500 lei (RON) la 15.000 lei
(RON), pentru persoane fizice, și de la 50.000 lei (RON) la
100.000 lei (RON), pentru persoane juridice, încălcarea
următoarelor prevederi legale:
1. obligația persoanelor fizice de a funcționa cu respectarea
prevederilor autorizației de mediu și a persoanelor juridice de a
funcționa cu respectarea prevederilor autorizației/autorizației
integrate de mediu pentru activitățile care fac obiectul
procedurilor de reglementare din punct de vedere al protecției
mediului;”.
În opinia autorului excepției de neconstituționalitate, textele
de lege criticate contravin următoarelor dispoziții din Legea
fundamentală: art. 21 care consacră accesul liber la justiție,
art. 126 referitor la instanțele judecătorești și art. 135 alin. (1)
potrivit căruia economia României este o economie de piață,
bazată pe libera inițiativă și concurență. De asemenea, se
invocă și prevederile art. 6 — ăDreptul la un proces echitabil” din
Convenția pentru apărarea drepturilor omului și a libertăților

11

MONITORUL OFICIAL AL ROMÂNIEI, PARTEA I, Nr. 42/19.I.2010
fundamentale și cele ale art. 1 — ăProtecția proprietății” din
Primul Protocol adițional la aceeași convenție.
Examinând excepția de neconstituționalitate, Curtea observă
că întreaga argumentație expusă de autorul acesteia se
bazează pe enunțarea unor efecte ale unei
posibile
neconstituționalități, care însă nu rezultă din conținutul normativ
al textelor de lege criticate. Potrivit art. 94 alin. (1) lit. b) din
Ordonanța de urgență a Guvernului nr. 195/2005, protecția
mediului constituie o obligație a tuturor persoanelor fizice și
juridice, care trebuie ca, în acest scop, să respecte condițiile din
actele de reglementare obținute. Această prevedere legală a fost
edictată în considerarea dispozițiilor art. 35 alin. (2) din Legea
fundamentală, care instituie obligația statului de a asigura cadrul
legislativ pentru exercitarea dreptului la un mediu sănătos și
echilibrat ecologic, recunoscut oricărei persoane, prin
prevederile alin. (1) ale aceluiași articol.
Curtea observă că afirmațiile autorului excepției excedează
ariei de cuprindere a textelor de lege criticate. Astfel, criticile
referitoare la posibilitatea pe care, în opinia acestuia, o au
autoritățile publice de a interveni în raporturile juridice de drept
privat dintre două societăți comerciale ori în litigiile dintre părțile
unui contract de execuție nu au legătură cu obiectul de
reglementare al textelor de lege supuse controlului de
constituționalitate și constituie prefigurări ale unor ipoteze care
pot apărea, eventual, prin concursul altor prevederi de lege, dar
care nu rezultă din dispozițiile de lege criticate în prezenta
cauză.
Totodată, Curtea constată că prevederile art. 96 alin. (3)
pct. 1 din Ordonanța de urgență a Guvernului nr. 195/2005

reprezintă o normă sancționatorie care se aplică în cazul
nerespectării de către persoanele fizice și juridice a obligației de
a funcționa cu respectarea prevederilor autorizației de mediu și,
respectiv, cu respectarea prevederilor autorizației/autorizației
integrate de mediu pentru activitățile care fac obiectul
procedurilor de reglementare din punctul de vedere al protecției
mediului. Or, instituirea și aplicarea unor sancțiuni legale, ca
urmare a nerespectării unor norme juridice de către destinatarii
acestora, nu pot fi privite ca încălcări ale unor drepturi
fundamentale, în cazul de față, ale dreptului de proprietate. De
altfel, sub imperativul protejării mediului înconjurător și al
asigurării acestui drept fundamental, persoanele fizice și juridice
au anumite obligații stabilite prin lege, printre care și cele
prevăzute în textele de lege criticate.
Curtea constată că prevederile de lege ce formează obiectul
excepției de constituționalitate nu nesocotesc nici dispozițiile
art. 135 alin. (1) din Constituție, potrivit căruia economia
României este o economie de piață, bazată pe libera inițiativă și
concurență, și nici pe cele ale art. 21 alin. (1) privind accesul
liber la justiție ori pe cele ale art. 21 alin. (3) care garantează
dreptul la un proces echitabil. Sub acest aspect, prin Decizia
nr. 784 din 1 iulie 2008, publicată în Monitorul Oficial al
României, Partea I, nr. 571 din 29 iulie 2008, Curtea
Constituțională a reținut că, în cadrul soluționării plângerii
împotriva procesului-verbal de constatare și sancționare a
contravenției, instanța de judecată va verifica legalitatea și
temeinicia actului administrativ și va administra probe pentru a
stabili adevărul, cu respectarea tuturor garanțiilor procedurale
implicate de desfășurarea unui proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 96 alin. (3) pct. 1 raportat la art. 94 alin. (1) lit. b) din Ordonanța
de urgență a Guvernului nr. 195/2005 privind protecția mediului, excepție ridicată de Societatea Comercială ăEco Sand” — S.R.L.
din Zalău în Dosarul nr. 3.033/337/2008 al Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 3 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.645
din 15 decembrie 2009

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Iuliana Nedelcu
Oana Cristina Puică

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 8 lit. c) din Codul de procedură
penală, excepție ridicată de Societatea Comercială ăPolo Giyim
Sanayi Ve Ticaret” — S.R.L. din București în Dosarul
nr. 17.714/3/2008 al Tribunalului București — Secția I penală.

12

MONITORUL OFICIAL AL ROMÂNIEI, PARTEA I, Nr. 42/19.I.2010

La apelul nominal lipsesc părțile, față de care procedura de
citare este legal îndeplinită. Se prezintă doamna Omer Ildihan,
interpret autorizat de limba turcă.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 17.714/3/2008, Tribunalul București — Secția I penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 8 lit. c) din
Codul de procedură penală. Excepția a fost ridicată de
Societatea Comercială ăPolo Giyim Sanayi Ve Ticaret” — S.R.L.
din București cu ocazia soluționării unei cauze în care acțiunea
penală a fost pusă în mișcare în condițiile art. 2781 alin. 8 lit. c)
din Codul de procedură penală.
În motivarea excepției de neconstituționalitate autorul
acesteia susține că prevederile de lege criticate încalcă
dispozițiile constituționale ale art. 126 alin. (2) privind
competența instanțelor judecătorești și procedura de judecată
și ale art. 129 referitoare la folosirea căilor de atac, întrucât, prin
desființarea actului procurorului de netrimitere în judecată și prin
reținerea cauzei spre judecare, judecătorul se substituie
procurorului, în absența unui text de procedură care să instituie
o asemenea competență. Consideră că această procedură pune
sub semnul întrebării imparțialitatea tuturor judecătorilor acelei
instanțe.
Tribunalul București — Secția I penală apreciază ca fiind
neîntemeiată excepția de neconstituționalitate, întrucât
dispozițiile de lege criticate nu încalcă prevederile constituționale
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, întrucât art. 2781 alin. 8 lit. c) din Codul de
procedură penală nu aduce nicio atingere dispozițiilor
constituționale invocate.
Avocatul Poporului apreciază că dispozițiile de lege
criticate sunt constituționale, deoarece nu contravin prevederilor
art. 126 alin. (2) și ale art. 129 din Legea fundamentală. Face
trimitere în acest sens la deciziile Curții Constituționale
nr. 240/2007, nr. 651/2007 și nr. 599/2008.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul pronunță una dintre următoarele soluții: [...]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 126 alin. (2) privind competența instanțelor judecătorești
și procedura de judecată și ale art. 129 referitoare la folosirea
căilor de atac.
Examinând excepția de neconstituționalitate, Curtea
constată că dispozițiile art. 2781 alin. 8 lit. c) din Codul de
procedură penală au mai fost supuse controlului instanței de
contencios constituțional, prin raportare la aceleași prevederi
din Legea fundamentală, invocate și în prezenta cauză, și cu
motivări similare. Astfel, prin Decizia nr. 864 din 9 octombrie
2007, publicată în Monitorul Oficial al României, Partea I, nr. 786
din 20 noiembrie 2007, și prin Decizia nr. 599 din 20 mai 2008,
publicată în Monitorul Oficial al României, Partea I, nr. 523 din
10 iulie 2008, Curtea a respins ca neîntemeiate criticile de
neconstituționalitate aduse dispozițiilor art. 2781 alin. 8 lit. c) din
Codul de procedură penală, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) din Codul de procedură penală, excepție
ridicată de Societatea Comercială ăPolo Giyim Sanayi Ve Ticaret” — S.R.L. din București în Dosarul nr. 17.714/3/2008 al Tribunalului
București — Secția I penală.
Definitivă și general obligatorie.
Pronunțată în ședința publică din data de 15 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 42/19.I.2010

13

CURTEA CONSTITUȚIONALĂ

D E C I Z I A Nr. 1.706
din 17 decembrie 2009

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, precum și a dispozițiilor art. 1 alin. (1) și alin. (31)
și art. 4 alin. (1) din Ordonanța de urgență a Guvernului nr. 43/2002
privind Direcția Națională Anticorupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelc
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
precum și a dispozițiilor art. 1 alin. (1) și alin. (31) și art. 4 alin. (1)
din Ordonanța de urgență a Guvernului nr. 43/2002 privind
Direcția Națională Anticorupție, excepție ridicată de Viorel
Moldovan în Dosarul nr. 611/35/2009 al Curții de Apel Oradea —
Secția penală și pentru cauze cu minori.
La apelul nominal se prezintă, pentru autorul excepției,
apărătorul ales Eugen Roșca din cadrul Baroului Maramureș,
cu delegație la dosar, și se constată lipsa celorlalte părți, față de
care procedura de citare a fost legal îndeplinită.
De asemenea, se prezintă interpretul autorizat de limba
maghiară, domnul Gereb Geza.
Cauza fiind în stare de judecată, președintele acordă
cuvântul reprezentantului autorului excepției, care pune
concluzii de admitere așa cum au fost formulate în notele scrise.
Reprezentantul Ministerului Public pune concluzii de
respingere a excepției de neconstituționalitate, sens în care face
trimitere la jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 24 iunie 2009, pronunțată în Dosarul
nr. 611/35/2009, Curtea de Apel Oradea — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor Ordonanței
de urgență a Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție, precum

și a dispozițiilor art. 1 alin. (1) și alin. (31) și art. 4 alin. (1) din
aceeași ordonanță, excepție ridicată de Viorel Moldovan în
dosarul de mai sus.
În motivarea excepției de neconstituționalitate autorul
acesteia susține că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (6) referitoare la domeniul de reglementare prin
ordonanțe de urgență. De asemenea, prevederile art. 1 alin. (1)
și alin. (31) și art. 4 alin. (1) din actul criticat contravin dispozițiilor
art. 132 referitoare la Statutul procurorilor, întrucât se instituie
un organism paralel instituției constituționale a Ministerului
Public.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile apărătorului autorului excepției,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006.
De asemenea, obiect al excepției îl constituție, potrivit notelor
autorului, și dispozițiile art. 1 alin. (1) și alin. (31) și art. 4 alin. (1)

14

MONITORUL OFICIAL AL ROMÂNIEI, PARTEA I, Nr. 42/19.I.2010

din Ordonanța de urgență a Guvernului nr. 134/2005. În
realitate, obiectul excepției sunt prevederile art. 1 alin. (1) și
alin. (31) și art. 4 alin. (1) din Ordonanța de urgență a Guvernului
nr. 43/2002, așa cum a fost modificată prin Ordonanța de
urgență a Guvernului nr. 134/2005, care au următorul conținut:
— Art. 1 alin. (1) și alin. (31) din Ordonanța de urgență a
Guvernului nr. 43/2002:
ă(1) Prin prezenta ordonanță de urgență se înființează
Direcția Națională Anticorupție, ca structură cu personalitate
juridică, în cadrul Parchetului de pe lângă Înalta Curte de
Casație și Justiție, prin reorganizarea Parchetului Național
Anticorupție.
(31) Procurorul sef al Parchetului de pe lângă Înalta Curte de
Casație și Justiție conduce Direcția Națională Anticorupție prin
intermediul procurorului șef al acestei direcții. Procurorul general
al Parchetului de pe lângă Înalta Curte de Casație și Justiție
soluționează conflictele de competență apărute între Direcția
Națională Anticorupție și celelalte structuri sau unități din cadrul
Ministerului Public.”
— Art. 4 alin. (1) din Ordonanța de urgență a Guvernului
nr. 43/2002:
ă(1) Direcția Națională Anticorupție este condusă de un
procuror șef care este asimilat prim-adjunctului procurorului
general al Parchetului de pe lângă Înalta Curte de Casație și
Justiție. Procurorul șef al Direcției Naționale Anticorupție este
ajutat de 2 procurori șefi adjuncți, asimilați adjunctului
procurorului general al Parchetului de pe lângă Înalta Curte de
Casație și Justiție.”
Examinând excepția de neconstituționalitate, Curtea
constată că problema supusă controlului a fost examinată cu
prilejul pronunțării Deciziei nr. 377 din 25 martie 2008, publicată
în Monitorul Oficial al României, Partea I, nr. 336 din 30 aprilie
2008, când a respins ca neîntemeiată excepția de
neconstituționalitate a dispozițiilor art. I pct. 2 din Ordonanța de
urgență a Guvernului nr. 134/2005, reținând că actul normativ
contestat a fost aprobat prin Legea nr. 54/2006, publicată în

Monitorul Oficial al României, Partea I, nr. 226 din 13 martie
2006. Prin urmare, Ordonanța de urgență a Guvernului
nr. 134/2005 ăa devenit, ca efect al aprobării, act cu caracter de
lege, chiar dacă din rațiuni de tehnică legislativă, alături de
datele legii de aprobare, conservă și elementele de identificare
atribuite la adoptarea sa de către Guvern.[...] În plus, Legea
nr. 54/2006 a fost adoptată de Parlamentul României, ca unică
autoritate legiuitoare a țării, cu respectarea prevederilor art. 75
și ale art. 76 alin. (1) din Constituția României.”
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
De asemenea, este neîntemeiată și critica privind încălcarea
prevederilor constituționale ale art. 132, prin faptul că Direcția
Națională Anticorupție a fost concepută ca structură cu
personalitate juridică în cadrul Ministerului Public, prin
reorganizarea Parchetului Național Anticorupție. Astfel, potrivit
art. 131 alin. (2) din Legea fundamentală, ăMinisterul Public își
exercită atribuțiile prin procurori constituiți în parchete, în
condițiile legii”, condiții care au stat și la fundamentarea
organizării și funcționării Direcției Naționale Anticorupție. Faptul
că în art. 1 alin. (31) din Ordonanța de urgență a Guvernului
nr. 43/2002 s-a prevăzut că procurorul general al Parchetului de
pe lângă Înalta Curte de Casație și Justiție conduce Direcția
Națională Anticorupție prin intermediul procurorului șef al acestei
direcții nu justifică susținerea că textul de lege este
neconstituțional. Dimpotrivă, având în vedere și prevederile
art. 132 alin. (1) din Constituție, potrivit cărora procurorii își
desfășoară activitatea pe baza principiilor, legalității,
imparțialității și controlului ierarhic, se poate constata că
dispozițiile legale criticate nu constituie altceva decât o reflectare
a principiilor constituționale menționate și o subliniere a naturii
juridice a Direcției Naționale Anticorupție, aceea de magistratură
specială instituită pentru combaterea infracțiunilor de corupție.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, precum și a
dispozițiilor art. 1 alin. (1) și alin. (31) și art. 4 alin. (1) din Ordonanța de urgență a Guvernului nr. 43/2002 privind Direcția Națională
Anticorupție, excepție ridicată de Viorel Moldovan în Dosarul nr. 611/35/2009 al Curții de Apel Oradea — Secția penală și pentru
cauze cu minori.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

15

MONITORUL OFICIAL AL ROMÂNIEI, PARTEA I, Nr. 42/19.I.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea tarifelor de transport prin Sistemul național de transport al țițeiului,
gazolinei, condensatului și etanului
Având în vedere:
• Referatul privind actualizarea tarifelor de transport prin Sistemul național de transport al țițeiului, gazolinei, condensatului
și etanului la Societatea Comercială ăConpet” — S.A. Ploiești nr. S/4/162 din 14 ianuarie 2010 al Direcției generale inspecție și
supraveghere teritorială a activităților miniere și a operațiunilor petroliere;
• art. 19 și art. 20 alin. (4) din Legea petrolului nr. 238/2004, cu modificările și completările ulterioare;
• art. XIV din anexa la Hotărârea Guvernului nr. 793/2002 privind aprobarea acordului petrolier de concesiune a activității
de exploatare a Sistemului național de transport al țițeiului, gazolinei, condensatului și etanului, inclusiv a conductelor magistrale
și a instalațiilor, echipamentelor și dotărilor anexe, aferente sistemului, încheiat între Agenția Națională pentru Resurse Minerale
și Societatea Comercială ăConpet” — S.A. Ploiești, cu modificările ulterioare,
în temeiul art. 4 alin. (4) din Hotărârea Guvernului nr. 1.419/2009 privind organizarea și funcționarea Agenției Naționale
pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă tarifele pentru transportul prin Sistemul
național de transport al țițeiului, gazolinei, condensatului și
etanului, prevăzute în anexele nr. 1—5.
Art. 2. — Anexele nr. 1—5 fac parte integrantă din prezentul ordin.
Art. 3. — La data intrării în vigoare a prezentului ordin se
abrogă Ordinul președintelui Agenției Naționale pentru Resurse

Minerale nr. 243/2008 privind aprobarea tarifelor de transport al
țițeiului prin Sistemul național de transport al țițeiului, gazolinei,
condensatului și etanului, publicat în Monitorul Oficial al
României, Partea I, nr. 830 din 10 decembrie 2008.
Art. 4. — Prezentul ordin intră în vigoare la data publicării în
Monitorul Oficial al României, Partea I.

Președintele Agenției Naționale pentru Resurse Minerale,
Alexandru Pătruți
București, 14 ianuarie 2010.
Nr. 13.

ANEXA Nr. 1

SITUAȚIA

tarifelor de aplicat în activitatea de transport al țițeiului, gazolinei, condensatului
și etanului din țară
Tariful*)
— lei/tonă —

Tipul de activitate

• Transport prin conducte

66,79

*) Tariful calculat nu include consumurile tehnologice și TVA.

ANEXA Nr. 2

SITUAȚIA

tarifelor de aplicat în activitatea de transport al țițeiului din import către Rafinăria Arpechim
Interval de cantități de transportat în cursul unei luni

• Până la 60.000 tone
• Între 60.000 tone și 100.000 tone
• Între 100.000 tone și 150.000 tone
• Peste 150.000 tone

Tariful*)
— lei/tonă —

25,42
24,03
23,88
20,91

*) Tariful calculat nu include consumurile tehnologice și TVA.
Tarifele se aplică pe intervale de cantități transportate, practicându-se modelul de tarifare în trepte, astfel cum sunt
prezentate în grilă.

16

MONITORUL OFICIAL AL ROMÂNIEI, PARTEA I, Nr. 42/19.I.2010
ANEXA Nr. 3

SITUAȚIA

tarifelor de aplicat în activitatea de transport al țițeiului din import la rafinăriile
din Bazinul Ploiești
Tariful*)
— lei/tonă —

Interval de cantități de transportat în cursul unei luni

• Până la 60.000 tone

25,42

• Între 60.000 tone și 100.000 tone

24,73

• Între 100.000 tone și 150.000 tone

23,74

• Peste 150.000 tone

20,91

*) Tariful calculat nu include consumurile tehnologice și TVA.
Tarifele se aplică pe intervale de cantități transportate, practicându-se modelul de tarifare în trepte, astfel cum sunt prezentate
în grilă.
ANEXA Nr. 4

SITUAȚIA

tarifelor de aplicat în activitatea de transport al țițeiului din import la Rafinăria Rafo Onești
Tariful*)
— lei/tonă —

Interval de cantități de transportat în cursul unei luni

• Până la 60.000 tone

24,73

• Între 60.000 tone și 100.000 tone

24,03

• Între 100.000 tone și 150.000 tone

23,32

• Peste 150.000 tone

20,91

*) Tariful calculat nu include consumurile tehnologice și TVA.
Tarifele se aplică pe intervale de cantități transportate, practicându-se modelul de tarifare în trepte, astfel cum sunt prezentate
în grilă.
ANEXA Nr. 5

SITUAȚIA

tarifelor de aplicat în activitatea de transport al țițeiului din import la Rafinăria Petromidia
Tariful*)
— lei/tonă —

Interval de cantități de transportat în cursul unei luni

• Până la 100.000 tone

6,50

• Între 100.000 tone și 150.000 tone

5,95

• Între 150.000 tone și 200.000 tone

5,44

• Peste 200.000 tone

3,79

*) Tariful calculat nu include consumurile tehnologice și TVA.
Tarifele se aplică pe intervale de cantități transportate, practicându-se modelul de tarifare în trepte, astfel cum sunt prezentate
în grilă.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 42/19.I.2010 conține 16 pagini.

Prețul: 3,20 lei

&JUYDGY|436916]
ISSN 1453—4495

