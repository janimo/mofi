PARTEA I

Anul 178 (XXII) — Nr. 350

Joi, 27 mai 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

94.

— Lege privind modificarea Ordonanței de urgență a
Guvernului nr. 64/2005 pentru accelerarea
procedurilor de recuperare a sumelor de bani datorate
Agenției Domeniilor Statului de către partenerii
contractuali ................................................................

2

525.

— Decret
pentru promulgarea Legii privind
modificarea Ordonanței de urgență a Guvernului
nr. 64/2005 pentru accelerarea procedurilor de
recuperare a sumelor de bani datorate Agenției
Domeniilor Statului de către partenerii contractuali....

2

95.

— Lege pentru modificarea alin. (1) al art. 10 din
Legea nr. 46/2008 — Codul silvic ..............................

3

526.

— Decret privind promulgarea Legii pentru modificarea
alin. (1) al art. 10 din Legea nr. 46/2008 — Codul silvic ....

3

96.

— Lege pentru modificarea și completarea Legii
nr. 19/2003 privind organizarea și funcționarea
Agenției Naționale de Presă AGERPRES ................

4

527.

— Decret privind promulgarea Legii pentru
modificarea și completarea Legii nr. 19/2003 privind
organizarea și funcționarea Agenției Naționale de
Presă AGERPRES ....................................................

4

REPUBLICĂRI
Legea nr. 84/1998 privind mărcile și indicațiile geografice ....

5–16

2

MONITORUL OFICIAL AL ROMÂNIEI, PARTEA I, Nr. 350/27.V.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind modificarea Ordonanței de urgență a Guvernului
nr. 64/2005 pentru accelerarea procedurilor de recuperare
a sumelor de bani datorate Agenției Domeniilor Statului
de către partenerii contractuali
Parlamentul României adoptă prezenta lege.
Articol unic. — Ordonanța de urgență a Guvernului nr. 64 din 29 iunie 2005
pentru accelerarea procedurilor de recuperare a sumelor de bani datorate Agenției
Domeniilor Statului de către partenerii contractuali, publicată în Monitorul Oficial al
României, Partea I, nr. 574 din 4 iulie 2005, aprobată prin Legea nr. 368/2005, se
modifică după cum urmează:
1. La articolul 1, alineatul (2) va avea următorul cuprins:
ă(2) Dispozițiile Ordonanței de urgență a Guvernului nr. 51/1998 privind
valorificarea unor active ale statului, republicată, cu modificările și completările
ulterioare, se aplică și Agenției Domeniilor Statului în calitate de instituție implicată
în procesul de privatizare.”
2. Articolul 2 va avea următorul cuprins:
ăArt. 2. — Toate contractele încheiate de Agenția Domeniilor Statului
constituie titluri executorii.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 94.

PREȘEDINTELE ROMÂNIEI

DECRET
pentru promulgarea Legii privind modificarea Ordonanței
de urgență a Guvernului nr. 64/2005 pentru accelerarea
procedurilor de recuperare a sumelor de bani datorate
Agenției Domeniilor Statului de către partenerii contractuali
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea Ordonanței de
urgență a Guvernului nr. 64/2005 pentru accelerarea procedurilor de recuperare
a sumelor de bani datorate Agenției Domeniilor Statului de către partenerii
contractuali și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 525.

MONITORUL OFICIAL AL ROMÂNIEI, PARTEA I, Nr. 350/27.V.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea alin. (1) al art. 10
din Legea nr. 46/2008 — Codul silvic
Parlamentul României adoptă prezenta lege.
Articol unic. — Alineatul (1) al articolului 10 din Legea nr. 46/2008 — Codul
silvic, publicată în Monitorul Oficial al României, Partea I, nr. 238 din 27 martie 2008,
cu modificările și completările ulterioare, se modifică și va avea următorul cuprins:
ăArt. 10. — (1) Sunt obligatorii administrarea, precum și asigurarea serviciilor
silvice, după caz, la toate pădurile, indiferent de forma de proprietate, prin ocoale
silvice, cu excepția celor incluse în bazele experimentale ale Institutului de
Cercetări și Amenajări Silvice «Marin Drăcea», prevăzute la art. 76, care se
administrează de acesta.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 95.

PREȘEDINTELE ROMÂNIEI

DECRET
privind promulgarea Legii pentru modificarea alin. (1)
al art. 10 din Legea nr. 46/2008 — Codul silvic
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea alin. (1) al art. 10 din
Legea nr. 46/2008 — Codul silvic și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 20 mai 2010.
Nr. 526.

3

4

MONITORUL OFICIAL AL ROMÂNIEI, PARTEA I, Nr. 350/27.V.2010
PARLAMENTUL ROMÂNIEI

C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 19/2003 privind organizarea și funcționarea
Agenției Naționale de Presă AGERPRES
Parlamentul României adoptă prezenta lege.
Art. I. — Legea nr. 19/2003 privind organizarea și
funcționarea Agenției Naționale de Presă AGERPRES, publicată
în Monitorul Oficial al României, Partea I, nr. 34 din 22 ianuarie
2003, cu modificările ulterioare, se modifică și se completează
după cum urmează:
1. La articolul 8, alineatul (2) se modifică și va avea
următorul cuprins:
ă(2) Personalul de specialitate are drepturile și obligațiile
proprii exercitării profesiei de jurnalist și principiilor deontologice
ale profesiei.”
2. La articolul 8, după alineatul (2) se introduce un nou
alineat, alineatul (3), cu următorul cuprins:
ă(3) Personalul de specialitate care nu face parte din consiliul
director poate colabora cu alte instituții din domeniu, cu acordul
consiliului director.”
3. La articolul 12, litera g) se modifică și va avea
următorul cuprins:
ăg) se afiliază și participă la activitatea organizațiilor interne
și internaționale din domeniul mass-mediei;”.
4. La articolul 12, după litera j) se introduce o nouă literă,
litera k), cu următorul cuprins:
ăk) poate executa lucrări tipografice și de legătorie, precum
și servicii de fotografie și servicii conexe pentru terți.”
5. La articolul 14, după alineatul (3) se introduc două noi
alineate, alineatele (4) și (5), cu următorul cuprins:
ă(4) În situația în care procedura de numire a directorului
general nu este definitivată până la expirarea mandatului,
mandatul directorului general în funcție se prelungește de drept
până la numirea, prin votul Parlamentului, a directorului general.

(5) Indemnizația directorului general se calculează în
conformitate cu prevederile poziției 7 din anexa nr. IX/2 «Funcții
de demnitate publică numite» la Legea-cadru nr. 330/2009
privind salarizarea unitară a personalului plătit din fonduri
publice.”
6. La articolul 16, alineatul (1) se modifică și va avea
următorul cuprins:
ăArt. 16. — (1) În cazul încetării mandatului directorului
general, în condițiile art. 15, directorul general adjunct pe
probleme de presă centrală asigură interimatul.”
7. La articolul 19, alineatul (2) se modifică și va avea
următorul cuprins:
ă(2) Directorul general, membrii consiliului director și
personalul de specialitate nu pot face parte din conducerea altor
instituții de presă și nu pot cumula funcții de execuție în cadrul
acestora.”
8. Articolul 21 se modifică și va avea următorul cuprins:
ăArt. 21. — (1) Funcțiile de conducere și cele de execuție de
specialitate sunt remunerate conform Legii-cadru nr. 330/2009.
(2) Personalul AGERPRES beneficiază de toate drepturile
stabilite prin actele normative aplicabile personalului contractual
din sectorul bugetar.”
Art. II. — Legea nr. 19/2003 privind organizarea și
funcționarea Agenției Naționale de Presă AGERPRES, publicată
în Monitorul Oficial al României, Partea I, nr. 34 din 22 ianuarie
2003, cu modificările ulterioare, precum și cu modificările și
completările aduse prin prezenta lege, se va republica,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 mai 2010.
Nr. 96.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 19/2003 privind organizarea și funcționarea Agenției
Naționale de Presă AGERPRES
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 19/2003 privind organizarea și funcționarea Agenției Naționale de Presă
AGERPRES și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 20 mai 2010.
Nr. 527.

MONITORUL OFICIAL AL ROMÂNIEI, PARTEA I, Nr. 350/27.V.2010

5

REPUBLICĂRI
L E G E A Nr. 84/1998*)
privind mărcile și indicațiile geografice
CAPITOLUL I
Dispoziții generale
Art. 1. — (1) Drepturile asupra mărcilor și indicațiilor
geografice sunt recunoscute și apărate pe teritoriul României,
în condițiile prezentei legi.
(2) Prezenta lege se aplică mărcilor de produse și servicii,
individuale, colective și de certificare, ce fac obiectul unei
înregistrări sau solicitări de înregistrare în România, ca urmare
a unei protecții comunitare ori pe cale internațională, precum și
indicațiilor geografice.
(3) Persoanele fizice sau juridice străine cu domiciliul,
respectiv sediul în afara teritoriului României beneficiază de
dispozițiile prezentei legi, în condițiile convențiilor internaționale
privind mărcile și indicațiile geografice la care România este
parte.
Art. 2. — Poate constitui marcă orice semn susceptibil de
reprezentare grafică, cum ar fi: cuvinte, inclusiv nume de
persoane, desene, litere, cifre, elemente figurative, forme
tridimensionale și, în special, forma produsului sau a ambalajului
său, culori, combinații de culori, holograme, semnale sonore,
precum și orice combinație a acestora, cu condiția ca aceste
semne să permită a distinge produsele sau serviciile unei
întreprinderi de cele ale altor întreprinderi.
Art. 3. — În înțelesul prezentei legi, termenii și expresiile de
mai jos se definesc după cum urmează:
a) înregistrarea mărcii — modul de dobândire a drepturilor
asupra unei mărci, în temeiul prezentei legi sau al convențiilor și
tratatelor internaționale la care România este parte;
b) marca anterioară — marca înregistrată, precum și marca
depusă pentru a fi înregistrată în Registrul mărcilor, cu condiția
ca ulterior să fie înregistrată;
c) marca comunitară — marca înregistrată în conformitate
cu Regulamentul (CE) nr. 207/2009 al Consiliului din
26 februarie 2009 privind marca comunitară, publicat în Jurnalul
Oficial al Uniunii Europene (JOUE) seria L nr. 78 din 24 martie
2009, denumit în continuare Regulament privind marca
comunitară;
d) marca notorie — marca larg cunoscută în România în
cadrul segmentului de public vizat pentru produsele sau
serviciile cărora aceasta se aplică, fără a fi necesară
înregistrarea sau utilizarea mărcii în România pentru a fi opusă;
e) marca colectivă — marca destinată a servi la deosebirea
produselor sau a serviciilor membrilor unei asociații de
produsele sau serviciile aparținând altor persoane;
f) marca de certificare — marca ce indică faptul că produsele
sau serviciile pentru care este utilizată sunt certificate de titularul
mărcii în ceea ce privește calitatea, materialul, modul de
fabricație a produselor sau de prestare a serviciilor, precizia ori
alte caracteristici;
g) indicația geografică — denumirea servind la identificarea
unui produs originar dintr-o țară, regiune sau localitate a unui
stat, în cazurile în care o calitate, o reputație sau alte
caracteristici determinate pot fi în mod esențial atribuite acestei
origini geografice;

h) solicitant — persoana în numele căreia este depusă o
cerere de înregistrare a mărcii;
i) titular — persoana pe numele căreia marca este
înregistrată în Registrul mărcilor și poate fi orice persoană fizică
sau juridică de drept public sau de drept privat;
j) mandatar autorizat, denumit în continuare mandatar —
consilierul în proprietate industrială, care poate avea și calitatea
de reprezentant în procedurile în fața Oficiului de Stat pentru
Invenții și Mărci, denumit în continuare OSIM;
k) Registrul mărcilor — baza de date, administrată de OSIM,
care cuprinde mărcile înregistrate în România, precum și toate
datele înscrise referitoare la aceste înregistrări, indiferent de
suportul pe care sunt păstrate aceste date;
l) Registrul indicațiilor geografice — colecția de date,
administrată de OSIM, care cuprinde indicațiile geografice
înregistrate în România, precum și toate datele înscrise
referitoare la aceste înregistrări, indiferent de suportul pe care
sunt păstrate aceste date;
m) Convenția de la Paris — Convenția pentru protecția
proprietății industriale din 20 martie 1883, Paris, așa cum a fost
revizuită și modificată, ratificată de România prin Decretul
nr. 1.177/1968, publicat în Buletinul Oficial nr. 1 din 6 ianuarie 1969;
n) țările Uniunii de la Paris — țările cărora li se aplică
Convenția de la Paris și care sunt constituite în Uniunea pentru
protecția proprietății industriale;
o) Aranjamentul de la Madrid — Aranjamentul de la Madrid
privind înregistrarea internațională a mărcilor din 14 aprilie 1891,
revizuit la Stockholm la 14 iulie 1967, ratificat de România prin
Decretul nr. 1.176/1968, publicat în Buletinul Oficial nr. 1 din
6 ianuarie 1969;
p) Protocolul referitor la Aranjament — Protocolul de la
Madrid din 27 iunie 1989 referitor la Aranjamentul de la Madrid
privind înregistrarea internațională a mărcilor, ratificat de
România prin Legea nr. 5/1998, publicată în Monitorul Oficial al
României, Partea I, nr. 11 din 15 ianuarie 1998;
q) Regulamentul privind marca comunitară — Regulamentul
(CE) nr. 207/2009 al Consiliului din 26 februarie 2009 privind
marca comunitară, publicat în Jurnalul Oficial al Uniunii
Europene (JOUE) seria L nr. 78 din 24 martie 2009;
r) întreprindere — orice entitate implicată într-o activitate
economică, indiferent de natura sa juridică ori modul ei de
finanțare.
CAPITOLUL II
Protecția mărcilor
Art. 4. — (1) Dreptul asupra mărcii este dobândit și protejat
prin înregistrarea acesteia la OSIM.
(2) Mărcile comunitare beneficiază de protecție pe teritoriul
României, potrivit prevederilor Regulamentului privind marca
comunitară.
Art. 5. — (1) Sunt refuzate la înregistrare sau pot fi declarate
nule dacă sunt înregistrate, pentru următoarele motive absolute:
a) semnele care nu pot constitui o marcă în sensul art. 2;
b) mărcile care sunt lipsite de caracter distinctiv;

*) Republicată în temeiul art. V din Legea nr. 66/2010 pentru modificarea și completarea Legii nr. 84/1998 privind mărcile și indicațiile geografice, publicată
în Monitorul Oficial al României, Partea I, nr. 226 din 9 aprilie 2010, dându-se textelor o nouă numerotare.
Legea nr. 84/1998 a fost publicată în Monitorul Oficial al României, Partea I, nr. 161 din 23 aprilie 1998 și a mai fost modificată prin Ordonanța de urgență
a Guvernului nr. 190/2005 pentru realizarea unor măsuri necesare în procesul de integrare europeană, publicată în Monitorul Oficial al României, Partea I, nr. 1.179
din 28 decembrie 2005, aprobată cu modificări și completări prin Legea nr. 332/2006, publicată în Monitorul Oficial al României, Partea I, nr. 629 din 20 iulie 2006.

6

MONITORUL OFICIAL AL ROMÂNIEI, PARTEA I, Nr. 350/27.V.2010

c) mărcile care sunt compuse exclusiv din semne sau din
indicații devenite uzuale în limbajul curent sau în practicile
comerciale loiale și constante;
d) mărcile care sunt compuse exclusiv din semne sau din
indicații, putând servi în comerț pentru a desemna specia,
calitatea, cantitatea, destinația, valoarea, originea geografică
sau timpul fabricării produsului ori prestării serviciului sau alte
caracteristici ale acestora;
e) mărcile constituite exclusiv din forma produsului, care este
impusă de natura produsului sau este necesară obținerii unui
rezultat tehnic sau care dă o valoare substanțială produsului;
f) mărcile care sunt de natură să inducă publicul în eroare cu
privire la originea geografică, calitatea sau natura produsului sau
a serviciului;
g) mărcile care conțin o indicație geografică sau sunt
constituite dintr-o astfel de indicație, pentru produse care nu sunt
originare din teritoriul indicat, dacă utilizarea acestei indicații
este de natură să inducă publicul în eroare cu privire la locul
adevărat de origine;
h) mărcile care sunt constituite sau conțin o indicație
geografică, identificând vinuri sau produse spirtoase care nu
sunt originare din locul indicat;
i) mărcile care sunt contrare ordinii publice sau bunelor
moravuri;
j) mărcile care conțin, fără consimțământul titularului,
imaginea sau numele patronimic al unei persoane care se
bucură de renume în România;
k) mărcile care cuprind, fără autorizația organelor
competente, reproduceri sau imitații de steme, drapele,
embleme de stat, însemne, sigilii oficiale de control și garanție,
blazoane, aparținând țărilor Uniunii și care intră sub incidența
art. 6 ter din Convenția de la Paris;
l) mărcile care cuprind, fără autorizația organelor
competente, reproduceri sau imitații de steme, drapele, alte
embleme, sigle, inițiale sau denumiri care intră sub incidența
art. 6 ter din Convenția de la Paris și care aparțin organizațiilor
internaționale interguvernamentale din care fac parte una sau
mai multe țări ale Uniunii;
m) mărcile care conțin semne cu înaltă valoare simbolică, în
special un simbol religios;
n) mărcile care conțin, fără autorizația organelor competente,
ecusoane, embleme, blazoane, semne heraldice, altele decât
cele avute în vedere de art. 6 ter din Convenția de la Paris.
(2) Dispozițiile alin. (1) lit. b)—d) nu se aplică în cazul în care,
înainte de data de depozit a cererii de înregistrare, marca a
dobândit caracter distinctiv ca urmare a folosirii.
Art. 6. — (1) În afara motivelor prevăzute la art. 5 alin. (1), o
marcă este refuzată la înregistrare sau, după caz, este
susceptibilă a fi anulată pentru următoarele motive relative:
a) dacă este identică cu o marcă anterioară, iar produsele și
serviciile pentru care marca este solicitată sau a fost înregistrată
sunt identice cu cele pentru care marca anterioară este
protejată;
b) dacă, din motive de identitate sau de similitudine în raport
cu marca anterioară și din motive de identitate sau similitudine
a produselor sau serviciilor pe care cele două mărci le
desemnează, se poate crea, în percepția publicului, un risc de
confuzie, inclusiv riscul de asociere cu marca anterioară.
(2) În accepțiunea alin. (1), sunt mărci anterioare mărcile a
căror dată de depozit este anterioară datei de depozit a cererii
de înregistrare a mărcii sau, după caz, a dreptului de prioritate

invocat în susținerea acesteia și care fac parte din următoarele
categorii:
a) mărcile comunitare;
b) mărcile înregistrate în România;
c) mărcile înregistrate în baza unor acorduri internaționale și
având efect în România;
d) mărcile comunitare în privința cărora este invocată, în mod
valabil, vechimea anterioară, potrivit prevederilor Regulamentului
privind marca comunitară, față de o marcă la care se referă lit. b)
sau c), chiar dacă această din urmă marcă a încetat să mai
existe sau a făcut obiectul unei renunțări;
e) cererile de înregistrare a mărcilor prevăzute la lit. a)—d),
sub condiția înregistrării ulterioare a mărcilor;
f) mărcile care, la data de depozit a cererii de înregistrare a
mărcii sau, după caz, la data priorității invocate, sunt notorii în
România, în sensul art. 6 bis al Convenției de la Paris.
(3) O marcă este, de asemenea, refuzată la înregistrare sau,
în cazul în care a fost înregistrată, este susceptibilă a fi anulată
dacă este identică sau similară în raport cu o marcă comunitară
anterioară, în sensul prevederilor alin. (2), și dacă a fost
destinată să fie înregistrată ori este deja înregistrată pentru
produse sau servicii care nu sunt similare cu cele pentru care
marca comunitară anterioară este înregistrată, atunci când
marca comunitară anterioară se bucură de un renume în
Uniunea Europeană și dacă prin folosirea mărcii ulterioare s-ar
obține un profit necuvenit din caracterul distinctiv sau din
renumele mărcii comunitare anterioare.
(4) O marcă este, de asemenea, refuzată la înregistrare sau,
în cazul în care a fost înregistrată, este susceptibilă a fi anulată
dacă:
a) marca este identică sau similară cu o marcă anterioară
înregistrată în România, în sensul prevederilor alin. (2), și dacă
aceasta este destinată a fi înregistrată ori este deja înregistrată
pentru produse sau servicii care nu sunt similare cu cele pentru
care marca anterioară a fost înregistrată, când marca anterioară
se bucură de un renume în România și dacă prin folosirea mărcii
ulterioare s-ar obține un profit necuvenit din caracterul distinctiv
și renumele mărcii anterioare ori dacă folosirea ar fi în
detrimentul caracterului distinctiv sau al renumelui mărcii
anterioare;
b) drepturile decurgând dintr-o marcă neînregistrată sau
dintr-un alt semn utilizat în activitatea comercială au fost
dobândite înainte de data de depozit a cererii de înregistrare a
mărcii ulterioare ori, după caz, înainte de data priorității invocate
prin cererea de înregistrare a mărcii ulterioare și dacă acea
marcă neînregistrată sau acel semn utilizat conferă titularului
său dreptul de a interzice utilizarea mărcii ulterioare;
c) există un drept anterior, altul decât cele prevăzute la
alin. (2) lit. d), în special un drept la nume, un drept la imagine,
un drept de autor, un drept de proprietate industrială;
d) marca este identică sau similară cu o marcă colectivă
anterioară, conferind un drept care a expirat cu cel mult 3 ani
înainte de data de depozit;
e) marca este identică sau similară cu o marcă de certificare
anterioară, a cărei valabilitate a încetat cu cel mult 10 ani înainte
de data de depozit;
f) marca este identică sau similară cu o marcă anterioară
înregistrată pentru produse ori servicii identice sau similare,
conferind un drept care a expirat din motiv de nereînnoire cu cel
mult 2 ani înainte de data de depozit, cu condiția ca titularul
mărcii anterioare să își fi dat acordul la înregistrarea mărcii
ulterioare ori să nu fi utilizat marca;

MONITORUL OFICIAL AL ROMÂNIEI, PARTEA I, Nr. 350/27.V.2010
g) marca poate fi confundată cu o marcă utilizată în
străinătate la data depozitului cererii și care continuă să fie
utilizată acolo, dacă cererea a fost făcută cu rea-credință de
către solicitant.
(5) O marcă este, de asemenea, refuzată la înregistrare când
înregistrarea este solicitată de către mandatarul sau
reprezentantul titularului mărcii, în nume propriu și fără
consimțământul titularului mărcii, dacă mandatarul sau
reprezentantul titularului nu face dovada că are dreptul de a
solicita această înregistrare.
(6) O marcă nu este refuzată la înregistrare sau, după caz,
înregistrarea nu este anulată atunci când titularul mărcii
anterioare sau al dreptului anterior consimte la înregistrarea
mărcii ulterioare.
(7) O marcă poate fi refuzată la înregistrare sau, după caz,
susceptibilă a fi anulată în condițiile prevăzute la art. 6 septies
din Convenția de la Paris.
Art. 7. — Natura produselor sau serviciilor pentru care se
solicită înregistrarea mărcii nu constituie niciun obstacol la
înregistrarea acesteia.
CAPITOLUL III
Cererea de înregistrare a mărcii
Art. 8. — Dreptul la marcă aparține solicitantului care a depus
primul, în condițiile legii, cererea de înregistrare a mărcii.
Art. 9. — (1) Cererea de înregistrare a mărcii, depusă la
OSIM, redactată în limba română și conținând elementele
prevăzute la alin. (2), constituie depozitul reglementar al mărcii.
(2) Cererea de înregistrare a mărcii conține următoarele
elemente:
a) solicitarea explicită a înregistrării mărcii;
b) datele de identificare a solicitantului și, după caz, a
mandatarului;
c) o reprezentare grafică, suficient de clară, a mărcii a cărei
înregistrare este cerută;
d) lista produselor și/sau serviciilor pentru care se solicită
înregistrarea mărcii;
e) dovada achitării taxei de depunere și de publicare a cererii
de înregistrare a mărcii.
(3) Cererea prezintă mențiuni exprese atunci când marca:
a) conține una sau mai multe culori revendicate ca element
distinctiv al mărcii;
b) este tridimensională sau de un alt tip decât cele verbale
sau figurative;
c) conține o transliterare sau o traducere a mărcii ori a unor
elemente ale mărcii.
(4) Cererea se referă la o singură marcă și este prezentată
în condițiile prevăzute de regulamentul*) de aplicare a prezentei
legi.
(5) Cererile de înregistrare depuse în baza Aranjamentului
de la Madrid sau a Protocolului referitor la Aranjament trebuie să
îndeplinească condițiile acestor tratate.
(6) Depunerea cererii de înregistrare a mărcii se poate face
la registratura OSIM, prin poștă sau pe cale electronică, în
condițiile prevăzute de regulamentul de aplicare a prezentei legi.
Art. 10. — (1) Data depozitului reglementar este data la care
a fost depusă la OSIM cererea de înregistrare a mărcii în
condițiile în care aceasta conține toate elementele prevăzute la
art. 9 alin. (1).

7

(2) Când o cerere de înregistrare a mărcii a fost reglementar
depusă pentru prima dată într-o altă țară membră a Uniunii de
la Paris sau membră a Organizației Mondiale a Comerțului,
solicitantul poate revendica data primului depozit printr-o cerere
de înregistrare în România a aceleiași mărci, cu condiția ca
această din urmă cerere să fie depusă la OSIM în termen de
6 luni de la data constituirii primului depozit.
Art. 11. — (1) Dacă solicitantul a prezentat anumite produse
și servicii sub o marcă în cadrul unei expoziții internaționale
oficiale sau oficial recunoscute, în sensul Convenției privind
expozițiile internaționale, semnată la Paris la 22 noiembrie 1928,
ratificată de România prin Legea nr. 246/1930, revizuită la
30 noiembrie 1972, organizată pe teritoriul României sau într-un
stat membru al Convenției de la Paris, și dacă o cerere de
înregistrare a mărcii sub care au fost prezentate aceste produse
și servicii a fost depusă la OSIM într-un termen de 6 luni de la
data primei prezentări în expoziție, solicitantul beneficiază de un
drept de prioritate de la data introducerii produsului în expoziție.
(2) Termenul de 6 luni prevăzut la alin. (1) nu va prelungi
termenul de prioritate prevăzut la art. 10 alin. (2).
Art. 12. — (1) Drepturile de prioritate prevăzute la art. 10 și
11 trebuie invocate odată cu depunerea cererii de înregistrare a
mărcii, justificate prin acte de prioritate și sunt supuse taxei legal
stabilite.
(2) Actele de prioritate se depun și taxa legală se plătește în
maximum 3 luni de la data cererii de înregistrare a mărcii.
(3) Nerespectarea termenului prevăzut la alin. (2) atrage
nerecunoașterea priorității invocate.
Art. 13. — (1) Înregistrarea unei mărci poate fi cerută
individual sau în comun de orice persoană, direct sau printr-un
mandatar, în condițiile prevăzute de lege, precum și de
regulamentul de aplicare a prezentei legi.
(2) Reprezentarea solicitantului prin mandatar este
obligatorie când solicitantul nu are nici domiciliul, nici sediul și
nicio unitate industrială sau comercială efectivă și funcțională
pe teritoriul Uniunii Europene ori în Spațiul Economic European,
cu excepția procedurii de depunere a cererii de înregistrare a
mărcii.
Art. 14. — Solicitantul cererii de înregistrare a mărcii va
comunica, în termen de 3 luni de la depunerea acesteia la
OSIM, dovada plății taxei de înregistrare și examinare a cererii,
în cuantumul prevăzut de lege.
Art. 15. — (1) Solicitantul cererii de înregistrare a mărcii care
se referă la mai multe produse sau servicii poate solicita la OSIM
divizarea cererii inițiale în două sau mai multe cereri, repartizând
produsele sau serviciile în cadrul cererilor divizionare, cu plata
taxei prevăzute de lege.
(2) Cererile divizionare păstrează data de depozit a cererii
inițiale și, dacă este cazul, beneficiul dreptului de prioritate,
dobândit potrivit art. 10 alin. (2) sau art. 11 alin. (1).
(3) Solicitantul poate cere divizarea cererii inițiale în cursul
procedurii de examinare a mărcii la OSIM, până la luarea unei
decizii privind înregistrarea acesteia, precum și în cursul
procedurii din cadrul comisiei de contestații a OSIM sau în cursul
oricărei proceduri de apel sau de recurs formulat împotriva
deciziei de înregistrare a mărcii.

*) A se vedea Hotărârea Guvernului nr. 833/1998 pentru aprobarea Regulamentului de aplicare a Legii nr. 84/1998 privind mărcile și indicațiile geografice,
publicată în Monitorul Oficial al României, Partea I, nr. 455 din 27 noiembrie 1998.

8

MONITORUL OFICIAL AL ROMÂNIEI, PARTEA I, Nr. 350/27.V.2010

(4) Solicitantul va depune documentele cerute de OSIM
pentru divizarea cererii inițiale și va plăti taxa legală în termen de
3 luni de la data solicitării divizării. În caz contrar, OSIM va lua
act că solicitantul a renunțat la divizarea cererii inițiale.
CAPITOLUL IV
Procedura de înregistrare a mărcii
Art. 16. — (1) În termen de o lună de la data primirii cererii
de înregistrare a mărcii, OSIM examinează dacă sunt îndeplinite
condițiile prevăzute la art. 9 alin. (1) și, în caz afirmativ, atribuie
dată de depozit cererii.
(2) Dacă cererea nu îndeplinește condițiile prevăzute la art. 9
alin. (1), OSIM va notifica solicitantului lipsurile cererii, acordând
un termen de 3 luni pentru depunerea completărilor. În cazul în
care solicitantul completează în termen lipsurile notificate de
OSIM, data depozitului este aceea la care cererea de
înregistrare a mărcii a fost completată conform art. 9 alin. (1). În
caz contrar, cererea se respinge.
(3) Dacă taxa de înregistrare și examinare a cererii nu este
plătită în termenul prevăzut la art. 14, OSIM poate acorda
solicitantului, pentru motive întemeiate, încă un termen de două
luni.
(4) În cazul neplății taxelor în termen se consideră că
solicitantul a renunțat la înregistrarea mărcii și cererea se
respinge.
Art. 17. — Cererea de înregistrare a mărcii având dată de
depozit se publică, în format electronic, în maximum 7 zile de la
data depunerii, în condițiile prevăzute de regulamentul de
aplicare a prezentei legi.
Art. 18. — În termen de două luni de la data publicării cererii
de înregistrare a mărcii, conform art. 17, orice persoană
interesată poate formula observații privind cererea de
înregistrare a mărcii pentru motivele absolute de refuz prevăzute
la art. 5.
Art. 19. — (1) În termen de două luni de la data publicării
cererii de înregistrare a mărcii, conform art. 17, orice persoană
interesată poate formula opoziție la înregistrarea mărcii pentru
motivele relative de refuz prevăzute la art. 6.
(2) Opozițiile trebuie să fie formulate în scris, motivat și cu
plata taxei prevăzute de lege.
(3) La cererea solicitantului, titularul mărcii care a formulat
opoziția prezintă OSIM dovada că:
a) în cursul unei perioade de 5 ani care precedă data
publicării mărcii asupra căreia s-a formulat opoziția, marca
anterioară a făcut obiectul unei folosiri efective pe teritoriul
României pentru produsele și serviciile pentru care aceasta a
fost înregistrată;
b) există motive justificate pentru neutilizarea mărcii cu
privire la care s-a făcut opoziție.
(4) În cazul neplății taxelor legale pentru opoziție, se
consideră că aceasta nu a fost făcută.
Art. 20. — (1) OSIM notifică solicitantului cererii de
înregistrare a mărcii, de îndată, opoziția formulată, indicând
numele persoanei care a formulat-o, precum și motivele opoziției
privind înregistrarea mărcii.
(2) În termen de 30 zile de la data notificării opoziției,
solicitantul poate prezenta punctul său de vedere.
(3) Soluționarea opoziției poate fi suspendată în următoarele
situații:
a) când se bazează pe o cerere de înregistrare a mărcii,
până la înregistrarea acesteia;

b) marca opusă face obiectul unei acțiuni în anulare sau de
decădere, până la soluționarea definitivă a cauzei.
(4) În cursul suspendării, în orice moment, solicitantul sau
oponentul poate solicita reluarea soluționării opoziției, dacă
motivul de suspendare nu mai subzistă.
Art. 21. — (1) Opoziția formulată cu privire la cererea de
înregistrare a mărcii publicată se soluționează de o comisie din
cadrul Serviciului mărci al OSIM, potrivit regulamentului de
aplicare a prezentei legi.
(2) Comisia emite un aviz de admitere sau de respingere a
opoziției, care este avut în vedere la examinarea pe fond.
Art. 22. — (1) OSIM examinează pe fond cererea de
înregistrare a mărcii și hotărăște admiterea înregistrării mărcii, în
tot sau în parte, ori respingerea cererii de înregistrare a mărcii,
în termen de maximum 6 luni de la publicarea acesteia, sub
condiția achitării taxelor de înregistrare și de examinare a cererii
prevăzute de lege.
(2) Sub condiția achitării unei taxe suplimentare de
urgentare, echivalentă cu dublul taxelor de înregistrare și de
examinare prevăzute de lege, OSIM examinează și hotărăște
asupra cererii de înregistrare a mărcii, în termen de 3 luni de la
publicarea acesteia.
(3) OSIM examinează:
a) calitatea solicitantului, conform art. 3 lit. h) și j), după caz;
b) condițiile prevăzute la art. 12 alin. (1) și (2), dacă în cerere
se invocă o prioritate;
c) motivele de refuz prevăzute la art. 5 alin. (1) și, dacă este
cazul, observațiile formulate.
(4) În cazul în care au fost formulate opoziții cu privire la
cererea de înregistrare a mărcii pentru motivele de refuz
prevăzute la art. 6, avizul comisiei prevăzute la art. 21 alin. (1)
este obligatoriu la examinarea pe fond.
(5) În cazul nerespectării termenelor prevăzute la alin. (1) și (2),
OSIM este obligat la restituirea taxelor percepute.
Art. 23. — (1) Când un element neesențial al mărcii este lipsit
de caracter distinctiv și dacă acest element este de natură să
creeze îndoieli asupra întinderii protecției mărcii, OSIM cere
solicitantului să declare, în termen de două luni de la data
notificării, că nu invocă un drept exclusiv asupra acestui
element. Declarația se publică odată cu marca înregistrată.
(2) În lipsa declarației prevăzute la alin. (1) cererea de
înregistrare a mărcii se respinge.
Art. 24. — (1) Examinarea motivelor de refuz privind marca
notorie se face potrivit unor criterii, cum ar fi:
a) gradul de distinctivitate, inițială sau dobândită, a mărcii
notorii în România;
b) durata și întinderea utilizării în România a mărcii notorii în
legătură cu produsele și serviciile pentru care o marcă se solicită
a fi înregistrată;
c) durata și întinderea publicității mărcii notorii în România;
d) aria geografică de utilizare a mărcii notorii în România;
e) gradul de cunoaștere a mărcii notorii pe piața românească
de către segmentul de public căruia i se adresează;
f) existența unor mărci identice sau similare pentru produse
sau servicii identice sau similare, aparținând altei persoane
decât aceea care pretinde că marca sa este notorie.
(2) Pentru examinarea motivelor de refuz, pe baza criteriilor
prevăzute la alin. (1), OSIM poate cere de la autorități publice,
instituții publice, precum și de la persoane juridice de drept privat
documente, în vederea stabilirii notorietății mărcii în România.
Art. 25. — Când un motiv de refuz, dintre cele prevăzute la
art. 6, se aplică numai la anumite produse sau servicii pentru

MONITORUL OFICIAL AL ROMÂNIEI, PARTEA I, Nr. 350/27.V.2010
care înregistrarea mărcii a fost solicitată, înregistrarea va fi
refuzată numai pentru aceste produse sau servicii.
Art. 26. — (1) Dacă în urma examinării cererii, potrivit
prevederilor art. 22 și 24, se constată îndeplinirea condițiilor
legale, OSIM decide înregistrarea mărcii. Marca se publică în
Buletinul Oficial de Proprietate Industrială, în format electronic,
în maximum două luni de la data deciziei de înregistrare, iar
OSIM eliberează certificatul de înregistrare a mărcii numai după
plata taxei de publicare și eliberare.
(2) Dacă cererea nu îndeplinește condițiile pentru
înregistrarea mărcii, OSIM notifică aceasta solicitantului,
acordându-i un termen de 3 luni în care acesta să își poată
prezenta punctul de vedere ori să își retragă cererea. Termenul
poate fi prelungit cu o nouă perioadă de 3 luni, la cererea
solicitantului și cu plata taxei prevăzute de lege.
(3) La expirarea termenului prevăzut la alin. (2), OSIM va
decide, după caz, înregistrarea mărcii, respingerea cererii de
înregistrare a mărcii ori va lua act de retragerea cererii.
Art. 27. — (1) Solicitantul poate, în orice moment, să își
retragă cererea de înregistrare a mărcii sau să își limiteze lista
de produse sau de servicii. Când marca a fost deja publicată,
retragerea sau limitarea se publică în Buletinul Oficial de
Proprietate Industrială.
(2) Cererea de înregistrare a mărcii poate fi modificată, la
cererea solicitantului, numai pentru rectificarea numelui sau a
adresei solicitantului ori pentru alte rectificări ce nu afectează
esențial marca sau nu extind lista de produse ori de servicii.
(3) Orice modificare cerută de solicitant până la înregistrare,
care afectează substanțial marca ori lista de produse sau de
servicii, trebuie să facă obiectul unei noi cereri de înregistrare a
mărcii.
Art. 28. — În cursul procedurii de înregistrare a mărcii, OSIM
poate cere solicitantului lămuririle și actele pe care le consideră
necesare, dacă există o îndoială asupra exactității sau a
conținutului elementelor cererii de înregistrare a mărcii.
Art. 29. — (1) OSIM înscrie, de îndată, în Registrul mărcilor
acele mărci pentru care s-a luat o decizie de înregistrare.
(2) Înscrierea înregistrării mărcii în Registrul mărcilor este
supusă taxelor prevăzute de lege.
(3) După înscrierea în Registrul mărcilor, OSIM eliberează
certificatul de înregistrare a mărcii.
(4) Registrul mărcilor este public.
CAPITOLUL V
Durata, reînnoirea și modificarea înregistrării mărcii
Art. 30. — (1) Înregistrarea mărcii produce efecte cu
începere de la data depozitului reglementar al mărcii, pentru o
perioadă de 10 ani.
(2) La cererea titularului, înregistrarea mărcii poate fi
reînnoită la împlinirea fiecărui termen de 10 ani, cu plata taxei
prevăzute de lege.
(3) Cererea de reînnoire a înregistrării mărcii poate fi făcută
înainte de expirarea duratei de protecție în curs, dar nu mai
devreme de 3 luni înainte de expirarea acestei durate.
(4) Reînnoirea înregistrării mărcii operează începând cu ziua
imediat următoare expirării duratei de protecție în curs.
(5) Taxa pentru reînnoirea înregistrării mărcii este datorată
odată cu cererea de reînnoire; taxa poate fi plătită și în
următoarele 6 luni de la expirarea duratei de protecție, cu
majorarea prevăzută de lege.

9

(6) Neplata taxei în condițiile prevăzute la alin. (5) este
sancționată cu decăderea titularului din dreptul la marcă.
Art. 31. — (1) Cererea de reînnoire a înregistrării mărcii va
conține:
a) solicitarea expresă a reînnoirii înregistrării mărcii;
b) datele de identificare a titularului și, dacă este cazul,
numele și domiciliul, respectiv sediul mandatarului;
c) numărul de înregistrare a mărcii în Registrul mărcilor;
d) data depozitului reglementar al cererii de înregistrare a
mărcii.
(2) Când titularul solicită reînnoirea numai pentru o parte din
produsele și serviciile înscrise în Registrul mărcilor, acesta va
indica și numele acelor produse sau servicii pentru care se
solicită reînnoirea înregistrării mărcii.
Art. 32. — (1) Dacă OSIM constată că nu sunt îndeplinite
condițiile prevăzute de lege pentru reînnoirea înregistrării mărcii,
notifică aceasta titularului, care poate prezenta un răspuns în
termen de 3 luni de la primirea notificării; în lipsa unui răspuns
în termen, cererea de reînnoire a înregistrării mărcii se respinge.
(2) Solicitantul cererii de reînnoire poate contesta decizia de
respingere a reînnoirii înregistrării, în termenul și cu procedura
prevăzute la art. 86.
Art. 33. — (1) Reînnoirea înregistrării mărcii se înscrie în
Registrul mărcilor și se publică în Buletinul Oficial de Proprietate
Industrială, în termen de maximum 3 luni de la depunerea la
OSIM a cererii de reînnoire.
(2) Înscrierea reînnoirii mărcii în Registrul mărcilor este
supusă taxelor prevăzute de lege.
(3) OSIM eliberează titularului un certificat de reînnoire a
înregistrării mărcii.
Art. 34. — (1) Pe durata protecției mărcii, titularul poate
solicita la OSIM, cu plata taxei prevăzute de lege, introducerea
de modificări neesențiale ale unor elemente ale mărcii, sub
condiția ca acestea să nu afecteze caracterul distinctiv al mărcii;
lista de produse și servicii nu poate fi extinsă.
(2) OSIM va înscrie în Registrul mărcilor modificările
introduse, conform alin. (1), și va publica marca, astfel cum a
fost modificată.
Art. 35. — În tot cursul perioadei de protecție a mărcii,
titularul acesteia poate solicita OSIM, cu plata taxei prevăzute de
lege, înscrierea modificărilor intervenite cu privire la numele,
denumirea, adresa sau sediul titularului în Registrul mărcilor.
Modificările înscrise în Registrul mărcilor se publică în Buletinul
Oficial de Proprietate Industrială.
CAPITOLUL VI
Drepturi conferite de marcă
Art. 36. — (1) Înregistrarea mărcii conferă titularului său un
drept exclusiv asupra mărcii.
(2) Titularul mărcii poate cere instanței judecătorești
competente să interzică terților să folosească, în activitatea lor
comercială, fără consimțământul său:
a) un semn identic mărcii, pentru produse sau servicii
identice celor pentru care marca a fost înregistrată;
b) un semn pentru care, datorită faptului că este identic sau
asemănător cu o marcă și din cauză că produsele sau serviciile
cărora li se aplică marca sunt identice sau similare, există un
risc de confuzie în percepția publicului, incluzând riscul de
asociere între semn și marcă;
c) un semn identic sau asemănător cu marca, pentru
produse sau pentru servicii diferite de cele pentru care marca

10

MONITORUL OFICIAL AL ROMÂNIEI, PARTEA I, Nr. 350/27.V.2010

este înregistrată, când aceasta din urmă a dobândit un renume
în România și dacă folosirea fără drept a semnului ar fi în
detrimentul caracterului distinctiv al mărcii ori în detrimentul
renumelui acesteia.
(3) În aplicarea alin. (2), titularul mărcii poate cere să fie
interzise terților, în special, următoarele acte:
a) aplicarea semnului pe produse sau pe ambalaje;
b) oferirea produselor sau comercializarea ori deținerea lor în
acest scop sau, după caz, oferirea sau prestarea serviciilor sub
acest semn;
c) punerea în liberă circulație, exportul, importul, plasarea
sub un regim vamal suspensiv sau economic, precum și
acordarea oricărei alte destinații vamale, așa cum acestea sunt
definite în reglementările vamale, produselor sub acest semn;
d) utilizarea semnului pe documente sau pentru publicitate.
Art. 37. — (1) Solicitantul cererii de înregistrare a mărcii
poate cere ca terților să le fie interzisă efectuarea actelor
prevăzute la art. 36 alin. (2) numai după publicarea acesteia.
(2) Pentru actele prevăzute la alin. (1), săvârșite ulterior
publicării cererii de înregistrare a mărcii, solicitantul poate cere
despăgubiri, potrivit dreptului comun. Titlul pentru plata
despăgubirilor este executoriu numai după data înregistrării
mărcii.
(3) În cazul în care cererea de înregistrare a mărcii a fost
respinsă, solicitantul nu are dreptul la despăgubiri.
Art. 38. — (1) Dreptul asupra mărcii se epuizează, iar titularul
nu poate interzice altor persoane folosirea acesteia pentru
produse care au fost puse în comerț în Uniunea Europeană și în
Spațiul Economic European sub această marcă de titularul
însuși sau cu consimțământul său.
(2) Prevederile alin. (1) nu sunt aplicabile dacă există motive
temeinice care justifică opoziția titularului la comercializarea
ulterioară a produselor, în special atunci când starea produselor
este modificată sau alterată după punerea lor în comerț.
Art. 39. — (1) Titularul mărcii nu poate cere să se interzică
unui terț să folosească în activitatea sa comercială:
a) numele/denumirea sau adresa/sediul titularului;
b) indicații care se referă la specia, calitatea, destinația,
valoarea, originea geografică, perioada de fabricație a
produsului sau perioada prestării serviciului sub marcă, precum
și la orice alte caracteristici ale acestora;
c) marca, dacă aceasta este necesară pentru a indica
destinația produsului sau a serviciului, în special pentru
accesorii sau piese detașabile.
(2) Dispozițiile alin. (1) sunt aplicabile cu condiția ca folosirea
de către un terț a elementelor prevăzute la lit. a) și c) să fie
conformă bunelor practici din domeniul industrial ori comercial.
CAPITOLUL VII
Transmiterea drepturilor asupra mărcii
Art. 40. — (1) Drepturile asupra mărcii se pot transmite prin
cesiune, licență sau pe cale succesorală.
(2) Este, de asemenea, considerată transmitere de drepturi
și executarea silită a debitorului, titular al mărcii, efectuată în
condițiile legii.
(3) Înscrierea transmiterii de drepturi asupra mărcilor aflate în
litigiu se suspendă până la data rămânerii definitive a hotărârilor
judecătorești cu privire la acestea.
Art. 41. — (1) Drepturile cu privire la marcă pot fi transmise
prin cesiune, independent de transmiterea fondului de comerț

în care aceasta este încorporată. Cesiunea trebuie făcută în
scris și semnată de părțile contractante, sub sancțiunea nulității.
(2) Transmiterea prin cesiune a drepturilor asupra mărcii se
poate face pentru toate produsele sau serviciile pentru care
marca este înregistrată sau numai pentru o parte dintre acestea;
cesiunea, chiar parțială, nu poate limita teritorial folosirea mărcii
pentru produsele sau serviciile la care se referă.
(3) În cazul în care patrimoniul titularului mărcii este transmis
în totalitatea sa, această transmitere are ca efect și transferul
drepturilor cu privire la marcă. Transmiterea unor elemente din
patrimoniul titularului nu afectează calitatea de titular al dreptului
la marcă.
(4) Mărcile identice sau similare, aparținând aceluiași titular
și care sunt folosite pentru produse sau servicii identice sau
similare, nu pot fi transmise prin cesiune decât în totalitate și
numai către o singură persoană, sub sancțiunea nulității actului
de transmitere.
Art. 42. — (1) Cererea de înscriere a cesiunii va fi însoțită de
actul doveditor al schimbării titularului mărcii.
(2) OSIM refuză înscrierea transmiterii cesiunii dacă rezultă
în mod evident faptul că prin aceasta publicul este indus în
eroare cu privire la natura, calitatea sau originea geografică a
produselor sau serviciilor pentru care marca a fost înregistrată,
în afară de situația în care beneficiarul transmiterii acceptă să
limiteze transmiterea mărcii la produsele sau serviciile pentru
care marca nu este înșelătoare.
(3) La cererea persoanei interesate și cu plata taxei
prevăzute de lege, OSIM înscrie cesiunea în Registrul mărcilor
și o publică în Buletinul Oficial de Proprietate Industrială.
Cesiunea este opozabilă terților de la data publicării acesteia.
Art. 43. — (1) Titularul mărcii poate, în baza unui contract de
licență, să autorizeze terții să folosească marca pe întreg
teritoriul României sau pe o parte a acestuia, pentru toate sau
numai pentru o parte dintre produsele ori serviciile pentru care
marca a fost înregistrată. Licențele pot fi exclusive sau
neexclusive.
(2) Titularul mărcii poate invoca drepturile conferite de marcă
împotriva licențiatului care a încălcat clauzele contractului de
licență, în ceea ce privește durata folosirii, aspectul mărcii și
natura produselor sau a serviciilor pentru care licența a fost
acordată, teritoriul pe care marca poate fi folosită, calitatea
produselor fabricate sau a serviciilor furnizate de licențiat sub
marca pentru care s-a acordat licența.
(3) Pe durata contractului de licență de marcă, licențiatul este
obligat:
a) să folosească, pentru produsele cărora li se aplică marca,
numai marca ce face obiectul contractului de licență, având
totuși libertatea de a aplica pe aceste produse semne indicând
că el este fabricantul acestora;
b) să pună mențiunea sub licență alături de marca aplicată
pe produsele ce fac obiectul acesteia, conform contractului.
(4) Licențele se înscriu în Registrul mărcilor, cu plata taxei
prevăzute de lege, și se publică în Buletinul Oficial de
Proprietate Industrială. Licența este opozabilă terților de la data
publicării acesteia.
Art. 44. — (1) Dacă în contractul de licență nu este stipulat
altfel, licențiatul nu poate introduce în justiție o acțiune în
contrafacere fără consimțământul titularului mărcii.
(2) Titularul unei licențe exclusive poate introduce o acțiune
în contrafacere, dacă, după ce a notificat titularului mărcii actele
de contrafacere de care a luat cunoștință, acesta nu a acționat
în termenul solicitat de licențiat.

MONITORUL OFICIAL AL ROMÂNIEI, PARTEA I, Nr. 350/27.V.2010
(3) Când o acțiune în contrafacere a fost pornită de către
titular, oricare dintre licențiați poate să intervină în proces,
solicitând repararea prejudiciului cauzat prin contrafacerea
mărcii.
(4) Lipsa înscrierii unei licențe la OSIM nu afectează:
a) valabilitatea înregistrării mărcii care face obiect al licenței
ori cu privire la protecția licenței mărcii;
b) intervenția într-o acțiune în contrafacere angajată de titular
ori obținerea, în cadrul acestei proceduri, de daune-interese, ca
urmare a contrafacerii unei mărci care face obiect al licenței.
(5) Înscrierea licenței nu este o condiție pentru ca folosirea
unei mărci de beneficiarul licenței să poată fi considerată
echivalentul unui act de utilizare de către titular, în cadrul
procedurilor referitoare la dobândirea, menținerea validității ori
la apărarea drepturilor cu privire la acea marcă.
CAPITOLUL VIII
Stingerea drepturilor asupra mărcilor
Art. 45. — (1) Titularul poate să renunțe la marcă pentru toate
sau numai pentru o parte dintre produsele sau serviciile pentru
care marca a fost înregistrată.
(2) Renunțarea la marcă se declară în scris la OSIM de către
titularul mărcii sau de către persoana împuternicită de acesta, iar
drepturile asupra mărcii se sting, cu privire la produsele și
serviciile la care marca se referă, la data înscrierii renunțării în
Registrul mărcilor.
(3) Dacă o licență a fost înregistrată, renunțarea la marcă
este înscrisă numai dacă titularul mărcii probează că a notificat
licențiatului despre intenția de a renunța la marcă.
Art. 46. — (1) Orice persoană interesată poate solicita
Tribunalului București, oricând în cursul duratei de protecție a
mărcii, decăderea titularului din drepturile conferite de marcă
dacă:
a) fără motive justificate, într-o perioadă neîntreruptă de
5 ani, socotită de la data înscrierii în Registrul mărcilor, marca nu
a făcut obiectul unei folosiri efective pe teritoriul României pentru
produsele sau serviciile pentru care aceasta a fost înregistrată
sau dacă această folosire a fost suspendată pentru o perioadă
neîntreruptă de 5 ani;
b) după data înregistrării, marca a devenit, ca urmare a
acțiunii sau inacțiunii titularului, desemnarea uzuală în comerț a
produsului sau a serviciului pentru care a fost înregistrată;
c) după data înregistrării și ca urmare a folosirii mărcii de
către titular sau cu consimțământul acestuia, marca a devenit
susceptibilă a induce publicul în eroare, în special cu privire la
natura, calitatea sau proveniența geografică a produselor ori
serviciilor pentru care a fost înregistrată;
d) marca a fost înregistrată pe numele unei persoane
neavând calitatea prevăzută la art. 3 lit. h) și i).
(2) Este asimilată folosirii efective a mărcii:
a) folosirea mărcii sub o formă care diferă de cea înregistrată
prin anumite elemente ce nu alterează caracterul distinctiv al
acesteia;
b) imposibilitatea folosirii mărcii din circumstanțe
independente de voința titularului, cum ar fi restricțiile la import
sau ca urmare a altor dispoziții ale autorităților publice vizând
produsele sau serviciile pentru care marca a fost înregistrată;
c) aplicarea mărcii pe produse sau pe ambalaje exclusiv în
vederea exportului;
d) folosirea mărcii de către un terț având consimțământul
titularului sau de către orice persoană abilitată să utilizeze o

11

marcă colectivă sau o marcă de certificare, fiind considerată ca
folosire a mărcii de către însuși titularul acesteia.
(3) Titularul nu poate fi decăzut din drepturile sale dacă, în
perioada de la expirarea termenului prevăzut la alin. (1) lit. a) și
până la prezentarea cererii de decădere, marca a fost folosită
efectiv. Totuși, dacă începerea sau reluarea folosirii mărcii a avut
loc cu 3 luni înainte de prezentarea în justiție a cererii de
decădere, folosirea mărcii nu este luată în considerare dacă
pregătirile pentru începerea sau reluarea folosirii au intervenit
numai după ce titularul a luat la cunoștință de faptul că ar putea
fi introdusă o cerere de decădere.
(4) Dovada folosirii mărcii incumbă titularului acesteia și
poate fi făcută prin orice mijloc de probă.
(5) Decăderea produce efecte de la data introducerii cererii
de decădere la instanța judecătorească competentă.
(6) Marca se radiază din Registrul mărcilor și mențiunea
radierii se publică în Buletinul Oficial de Proprietate Industrială.
Art. 47. — (1) Anularea înregistrării mărcii poate fi cerută
Tribunalului București de către orice persoană interesată, pentru
oricare dintre următoarele motive:
a) înregistrarea mărcii s-a făcut cu nerespectarea dispozițiilor
art. 5 alin. (1);
b) înregistrarea mărcii s-a făcut cu nerespectarea dispozițiilor
art. 6;
c) înregistrarea mărcii a fost solicitată cu rea-credință;
d) înregistrarea mărcii aduce atingere dreptului la imagine
sau numelui patronimic al unei persoane;
e) înregistrarea mărcii aduce atingere unor drepturi anterior
dobândite cu privire la o indicație geografică protejată, un desen
sau un model industrial protejat sau alt drept de proprietate
industrială protejat ori cu privire la un drept de autor.
(2) Acțiunea în anulare pentru motivul prevăzut la alin. (1)
lit. c) poate fi introdusă oricând în perioada de protecție a mărcii.
(3) Termenul în care poate fi cerută anularea înregistrării
mărcii pentru motivele prevăzute la alin. (1) lit. a), b), d) și e)
este de 5 ani și curge de la data înregistrării mărcii.
(4) Înregistrarea mărcii nu poate fi anulată pe motivul
existenței unui conflict cu o marcă anterioară, dacă aceasta din
urmă nu îndeplinește condițiile de utilizare prevăzute la art. 46
alin. (1)—(3).
(5) Dacă marca anterioară nu a fost folosită decât pentru o
parte din produsele sau serviciile pentru care marca a fost
înregistrată, înregistrarea mărcii poate fi anulată numai pentru
acele produse sau servicii pentru care marca nu a fost folosită.
Art. 48. — (1) Titularul unei mărci anterioare, care cu știință
a tolerat într-o perioadă neîntreruptă de 5 ani folosirea unei
mărci ulterior înregistrate, nu poate să ceară anularea și nici să
se opună folosirii mărcii ulterioare pentru produsele și serviciile
pentru care această marcă ulterioară a fost folosită, în afară de
cazul în care înregistrarea mărcii ulterioare a fost cerută cu
rea-credință.
(2) În cazul prevăzut la alin. (1), titularul mărcii ulterior
înregistrate nu se poate opune folosirii mărcii anterioare, deși
aceasta din urmă nu mai poate fi invocată împotriva mărcii
ulterioare.
Art. 49. — Dacă un motiv de decădere sau de nulitate există
numai pentru o parte a produselor sau a serviciilor pentru care
marca a fost înregistrată, decăderea sau nulitatea va produce
efecte numai cu privire la aceste produse sau servicii.

12

MONITORUL OFICIAL AL ROMÂNIEI, PARTEA I, Nr. 350/27.V.2010
CAPITOLUL IX
Mărci colective

Art. 50. — (1) Asociațiile de fabricanți, de producători, de
comercianți, de prestatori de servicii pot solicita la OSIM
înregistrarea de mărci colective.
(2) Solicitantul înregistrării unei mărci colective va depune,
odată cu cererea de înregistrare sau cel târziu în termen de 3 luni
de la data notificării de către OSIM, un regulament de folosire a
mărcii colective. Cererea va fi supusă cerințelor prevăzute la art. 9.
(3) În regulamentul de folosire a mărcii colective solicitantul
cererii de înregistrare a mărcii va indica persoanele autorizate să
folosească marca colectivă, condițiile care trebuie îndeplinite
pentru a deveni membru al asociației, condițiile de folosire a
mărcii, motivele pentru care această utilizare poate fi interzisă
unui membru al asociației, precum și sancțiunile care pot fi
aplicate de asociație.
(4) Regulamentul de folosire a mărcii colective poate să
prevadă că marca colectivă nu poate fi transmisă de către titular
decât cu acordul tuturor membrilor asociației.
Art. 51. — (1) În afara motivelor de respingere prevăzute
pentru cererea de înregistrare a unei mărci individuale, o marcă
colectivă este respinsă la înregistrare, dacă:
a) solicitantul nu are calitatea prevăzută la art. 50 alin. (1);
b) nu sunt îndeplinite cerințele prevăzute la art. 3 lit. e);
c) regulamentul de folosire a mărcii este contrar ordinii
publice sau bunelor moravuri.
(2) După publicarea mărcii colective și a regulamentului de
folosire a acestei mărci, titularul unei mărci anterioare sau al
unei mărci notorii, precum și al unui drept anterior dobândit cu
privire la imaginea ori la numele patronimic al acestuia, la o
indicație geografică protejată, la un desen sau un model protejat
ori la un drept de autor, precum și orice altă persoană interesată
pot formula la OSIM, în termenul prevăzut la art. 19 alin. (1),
opoziție la înregistrarea mărcii colective.
Art. 52. — (1) Titularul mărcii colective trebuie să comunice
la OSIM orice modificare a regulamentului de folosire a mărcii.
(2) Modificarea regulamentului de folosire a mărcii produce
efecte numai de la data înscrierii modificării în Registrul mărcilor.
Modificarea nu este menționată în registru, dacă regulamentul
de folosire a mărcii, modificat, nu corespunde cerințelor
prevăzute la art. 50 alin. (3).
Art. 53. — Orice persoană interesată poate cere Tribunalului
București, oricând în perioada de protecție a mărcii, decăderea
titularului din drepturile conferite de o marcă colectivă, când:
a) fără motive justificate, marca nu a făcut obiectul unei
folosiri efective într-o perioadă neîntreruptă de 5 ani, calculată
de la data înscrierii mărcii în Registrul mărcilor, pentru produsele
sau serviciile pentru care marca a fost înregistrată;
b) titularul a folosit marca în alte condiții decât cele prevăzute
de regulament sau nu a luat măsuri pentru a preveni o astfel de
folosire;
c) prin folosire, marca a devenit susceptibilă de a induce
publicul în eroare.
Art. 54. — (1) Oricare persoană interesată poate cere
Tribunalului București anularea înregistrării unei mărci colective,
în termen de 5 ani de la înregistrarea acesteia, dacă există unul
dintre motivele prevăzute la art. 47 alin. (1) lit. a), b), d) și e).
(2) Dacă înregistrarea mărcii a fost solicitată cu rea-credință
ori marca a fost înregistrată cu nerespectarea cerințelor

prevăzute la art. 50 alin. (1)—(3), anularea acesteia poate fi
solicitată Tribunalului București de către persoana interesată,
oricând în perioada de protecție a mărcii.
Art. 55. — Mărcile colective sunt supuse regimului mărcilor
individuale, dacă prin prezenta lege nu se prevede altfel.
CAPITOLUL X
Mărci de certificare
Art. 56. — (1) Mărcile de certificare pot fi înregistrate la OSIM
de către persoane juridice legal abilitate să exercite controlul
produselor sau al serviciilor în privința elementelor prevăzute la
art. 3 lit. f).
(2) Nu pot solicita înregistrarea unei mărci de certificare
persoanele juridice care fabrică, importă sau vând produse ori
prestează servicii, altele decât cele de control în domeniul
calității.
Art. 57. — (1) Solicitantul înregistrării unei mărci de certificare
va depune, odată cu cererea de înregistrare, prezentată
conform art. 9, ori cel mai târziu în termen de 3 luni de la data
notificării de către OSIM:
a) regulamentul de folosire a mărcii de certificare;
b) autorizația sau documentul din care să rezulte exercitarea
legală a activității de certificare ori, dacă este cazul, dovada
înregistrării mărcii de certificare în țara de origine.
(2) Regulamentul va indica persoanele autorizate să utilizeze
marca, elementele și caracteristicile care trebuie să fie certificate
prin marcă, modul în care autoritatea competentă de certificare
trebuie să verifice aceste caracteristici și să supravegheze
folosirea mărcii, taxele care trebuie plătite pentru folosirea
mărcii, procedurile de reglementare a diferendelor.
(3) Orice persoană fizică sau juridică, furnizor de produse ori
prestator de servicii, poate fi autorizată să folosească marca de
certificare sub condiția respectării prevederilor regulamentului
de folosire a mărcii de certificare.
(4) Titularul mărcii de certificare va autoriza persoanele
îndreptățite să folosească marca pentru produsele sau serviciile
care prezintă caracteristicile comune, garantate prin
regulamentul de folosire a mărcii.
Art. 58. — În afara motivelor de respingere prevăzute pentru
cererea de înregistrare a unei mărci individuale, o marcă de
certificare este respinsă la înregistrare și pentru nerespectarea
dispozițiilor art. 3 lit. f) și ale art. 56 și 57.
Art. 59. — (1) După publicarea mărcii și a regulamentului de
folosire a acesteia, titularul unei mărci anterioare sau al unei
mărci notorii, precum și al unui drept anterior dobândit cu privire
la imaginea ori la numele patronimic al acestuia, la o indicație
geografică protejată, la un desen sau un model protejat ori la un
drept de autor, precum și orice persoană interesată pot formula
la OSIM, în termenul prevăzut la art. 19 alin. (1), opoziție la
înregistrarea mărcii de certificare.
(2) Dacă utilizatorii unei mărci de certificare nu respectă
regulamentul, titularul poate să retragă autorizația de a utiliza
marca sau să aplice alte sancțiuni prevăzute în regulament.
Art. 60. — (1) Oricare persoană interesată poate cere
Tribunalului București anularea înregistrării mărcii de certificare,
în termen de 5 ani de la înregistrarea acesteia, dacă:
a) există unul dintre motivele prevăzute la art. 47 alin. (1)
lit. a), b), d) și e);
b) înregistrarea mărcii s-a făcut cu nerespectarea
prevederilor art. 3 lit. f).

MONITORUL OFICIAL AL ROMÂNIEI, PARTEA I, Nr. 350/27.V.2010

13

(2) Dacă înregistrarea mărcii a fost solicitată cu rea-credință
ori marca a fost înregistrată cu nerespectarea cerințelor
prevăzute la art. 56 și art. 57 alin. (1)—(3), persoana interesată
poate cere Tribunalului București anularea mărcii, oricând în
perioada de protecție a acesteia.
Art. 61. — (1) Drepturile cu privire la marca de certificare nu
pot fi transmise de persoana juridică, titulară a mărcii.
(2) Transmiterea dreptului asupra mărcii de certificare
se stabilește prin hotărâre a Guvernului.
Art. 62. — Când o marcă de certificare a încetat să mai fie
protejată, ea nu poate fi nici depusă, nici utilizată înainte de
expirarea unui termen de 10 ani de la data încetării protecției.
Art. 63. — (1) Mărcile de certificare sunt supuse regimului
mărcilor individuale, dacă prin prezenta lege nu se prevede
altfel.
(2) Taxele prevăzute de lege pentru mărcile colective
se aplică și mărcilor de certificare.

acestei mărci, se poate prevala de vechimea mărcii anterioare
în România.
Art. 69. — Dispozițiile art. 91, 92 și ale art. 93—95 sunt
aplicabile și încălcărilor aduse drepturilor titularului unei mărci
comunitare.
Art. 70. — (1) Este inadmisibilă o acțiune în contrafacere,
bazată pe o marcă comunitară anterioară, împotriva unei mărci
naționale ulterior înregistrate, a cărei folosire a fost tolerată timp
de 5 ani, cu condiția ca depozitul mărcii naționale să fi fost
efectuat cu bună-credință.
(2) Inadmisibilitatea este limitată numai la produsele și
serviciile pentru care a fost tolerată.
Art. 71. — Litigiile având ca obiect mărci comunitare, pentru
care Regulamentul privind marca comunitară atribuie
competența tribunalelor de marcă comunitară, potrivit art. 95
alin. (1) al acestuia, sunt de competența Tribunalului București,
care judecă în primă instanță.

CAPITOLUL XI
Înregistrarea internațională a mărcilor

CAPITOLUL XIII
Indicații geografice

Art. 64. — Dispozițiile prezentei legi se aplică și înregistrărilor
internaționale ale mărcilor, efectuate conform Aranjamentului de
la Madrid sau Protocolului referitor la Aranjament, care își extind
efectele lor în România, afară de cazul în care prin aceste
convenții nu se prevede altfel.
Art. 65. — Cererea de înregistrare internațională pentru o
marcă înscrisă în Registrul mărcilor, conform Aranjamentului de
la Madrid, precum și cererea de înregistrare internațională
pentru o marcă depusă sau scrisă în Registrul mărcilor, conform
Protocolului referitor la Aranjament, va fi examinată de OSIM,
cu plata taxei prevăzute de lege.

Art. 72. — (1) Indicațiile geografice ale produselor sunt
protejate în România prin înregistrarea acestora la OSIM, potrivit
prezentei legi sau convențiilor internaționale la care România
este parte, și pot fi folosite numai de persoanele care produc
sau comercializează produsele pentru care aceste indicații au
fost înregistrate.
(2) Nu sunt supuse procedurii de înregistrare, stabilită de
prezenta lege, indicațiile geografice care au dobândit sau vor
dobândi protecție pe calea unor convenții bilaterale sau
multilaterale încheiate de România.
(3) Lista indicațiilor geografice a căror protecție este
recunoscută în România, pe baza convențiilor prevăzute la
alin. (2), va fi înscrisă la OSIM în Registrul indicațiilor geografice
și se publică în Buletinul Oficial de Proprietate Industrială.
Art. 73. — (1) Au calitatea de a solicita OSIM înregistrarea
unei indicații geografice asociațiile de producători care
desfășoară o activitate de producție în zona geografică, pentru
produsele indicate în cerere.
(2) Înregistrarea unei indicații geografice poate fi cerută la
OSIM, direct sau prin mandatar, și este supusă taxei prevăzute
de lege.
(3) Cererea de înregistrare a unei indicații geografice conține
elementele prevăzute în regulamentul de aplicare a prezentei
legi.
(4) În termen de 3 luni de la depunere, OSIM examinează
cererea și îndeplinirea condițiilor prevăzute la art. 75 și 76.
Art. 74. — (1) Cererea de înregistrare a indicației geografice
se publică în condițiile prevăzute de regulamentul de aplicare a
prezentei legi.
(2) În termen de două luni de la publicarea cererii, orice
persoană interesată poate face opoziție la înregistrarea
indicației geografice.
(3) Opoziția la înregistrarea unei indicații geografice se
soluționează conform prevederilor referitoare la marcă.
Art. 75. — OSIM înregistrează indicațiile geografice și acordă
solicitantului dreptul de utilizare a acestora după ce autoritatea
publică centrală de specialitate sau, după caz, autoritatea
competentă din țara de origine a solicitantului certifică:
a) indicația geografică a produsului, care urmează a fi
înregistrată;
b) produsele care pot fi comercializate sub această indicație;

CAPITOLUL XII
Marca comunitară
Art. 66. — Când o cerere de marcă comunitară este depusă
la OSIM în temeiul art. 25 alin. (1) lit. b) din Regulamentul privind
marca comunitară, OSIM înscrie data primirii cererii și, fără să
procedeze la examinare, o transmite Oficiului de Armonizare în
Piața Internă, în termen de două săptămâni, cu plata taxei
prevăzute de lege, pentru depunerea unei cereri naționale.
Art. 67. — O cerere de marcă comunitară sau o marcă
comunitară poate fi transformată într-o cerere de marcă
națională în condițiile art. 112—114 din Regulamentul privind
marca comunitară (versiune codificată), cu plata taxelor pentru
procedura de examinare a unei cereri naționale prevăzute de
lege.
Art. 68. — (1) Titularul unei mărci anterioare înregistrate în
România sau al unei mărci anterioare care a făcut obiectul unei
înregistrări internaționale având efect în România, care depune
o marcă identică, destinată a fi înregistrată ca marcă
comunitară, pentru produse și servicii identice cu cele pentru
care marca anterioară a fost înregistrată sau incluse în lista
acestei mărci, se poate prevala la înregistrarea mărcii
comunitare de vechimea mărcii anterioare în ceea ce privește
înregistrarea mărcii comunitare în România.
(2) Titularul unei mărci comunitare, care este și titularul unei
mărci anterioare identice, înregistrate în România sau care a
făcut obiectul unei înregistrări internaționale având efect în
România, pentru produse sau servicii identice cu cele pentru
care marca anterioară a fost înregistrată ori incluse în lista

14

MONITORUL OFICIAL AL ROMÂNIEI, PARTEA I, Nr. 350/27.V.2010

c) aria geografică de producție;
d) caracteristicile și condițiile de obținere pe care trebuie să
le îndeplinească produsele pentru a putea fi comercializate sub
această indicație.
Art. 76. — Sunt excluse de la înregistrare indicațiile
geografice care:
a) nu sunt conforme dispozițiilor art. 3 lit. g);
b) sunt denumiri generice ale produselor;
c) sunt susceptibile de a induce publicul în eroare asupra
naturii, originii, modului de obținere și calității produselor;
d) sunt contrare bunelor moravuri sau ordinii publice.
Art. 77. — (1) Dacă cererea îndeplinește condițiile prevăzute
de lege, OSIM decide înregistrarea indicației geografice în
Registrul indicațiilor geografice și acordarea dreptului de utilizare
a acesteia solicitantului.
(2) Dreptul de folosire a indicației geografice, dobândit prin
înregistrarea acesteia, aparține membrilor asociației înscriși în
lista comunicată la OSIM.
Art. 78. — (1) În termen de două luni de la data deciziei de
înregistrare a indicației geografice, aceasta este înscrisă în
Registrul indicațiilor geografice.
(2) Înscrierea unei indicații geografice în Registrul indicațiilor
geografice și eliberarea către solicitant a certificatului de
înregistrare a indicației geografice și de acordare a dreptului de
utilizare a acesteia sunt supuse taxelor prevăzute de lege.
Art. 79. — Înregistrarea unei indicații geografice pe numele
unei asociații de producători nu constituie obstacol la
înregistrarea aceleiași indicații de către orice altă asociație
având calitatea cerută la art. 73.
Art. 80. — (1) Durata de protecție a indicațiilor geografice
curge de la data depunerii cererii la OSIM și este nelimitată.
(2) Dreptul de utilizare a indicației geografice se acordă
solicitantului pe o perioadă de 10 ani, cu posibilitatea de
reînnoire nelimitată, dacă se mențin condițiile în care acest drept
a fost dobândit.
(3) Cererea de reînnoire este supusă taxei prevăzute de
lege.
Art. 81. — Persoanele autorizate să folosească o indicație
geografică pentru anumite produse au dreptul să o folosească
în circuitul comercial, aplicată numai pe aceste produse, în
documente însoțitoare, reclame, prospecte, și pot să aplice
mențiunea indicație geografică înregistrată.
Art. 82. — (1) Este interzisă folosirea unei indicații geografice
sau imitarea ei de către persoane neautorizate, chiar dacă se
indică originea reală a produselor ori dacă se adaugă mențiuni
ca: gen, tip, imitație și altele asemenea.
(2) Persoanele autorizate de OSIM să utilizeze o indicație
geografică pentru vinuri sau pentru produse spirtoase pot să
interzică folosirea acestei indicații de către orice altă persoană
pentru vinuri sau pentru produse spirtoase care nu sunt
originare din locul sugerat de indicația geografică respectivă,
chiar în cazurile în care originea adevărată a produsului este
menționată expres ori în cazurile în care indicația geografică
este utilizată în traducere sau este însoțită de expresii, cum
sunt: de genul, de tipul și altele asemenea.
Art. 83. — Autoritatea publică centrală de specialitate poate
proceda, din oficiu sau la sesizarea unei persoane interesate,
la controlul produselor puse în circulație sub indicația geografică
înregistrată.
Art. 84. — Dreptul de folosire a unei indicații geografice nu
poate să facă obiectul niciunei transmiteri.

Art. 85. — (1) Pe întreaga durată de protecție a indicației
geografice oricare persoană interesată poate cere Tribunalului
București anularea înregistrării acesteia, dacă înregistrarea
indicației geografice s-a făcut cu nerespectarea dispozițiilor
art. 75 și 76.
(2) Pentru nerespectarea condițiilor de calitate și a
caracteristicilor specifice produselor din zona la care se referă
indicația geografică, autoritatea publică centrală de specialitate
sau oricare altă persoană interesată poate solicita Tribunalului
București decăderea din drepturi a persoanelor autorizate de
OSIM să folosească indicația geografică înregistrată.
(3) Sentința Tribunalului București rămasă definitivă se
comunică OSIM de către persoana interesată. OSIM radiază
indicația geografică din Registrul indicațiilor geografice și publică
radierea acesteia în Buletinul Oficial de Proprietate Industrială,
în termen de două luni de la comunicare.
CAPITOLUL XIV
Apărarea drepturilor asupra mărcilor
și indicațiilor geografice
Art. 86. — (1) Deciziile OSIM privind cererile de înregistrare
a mărcilor, precum și cererile de înregistrare privind indicațiile
geografice pot fi contestate la acest oficiu de orice persoană
interesată, în termen de 30 de zile de la comunicare sau, după
caz, de la publicarea înregistrării mărcii ori a indicației
geografice, cu plata taxei legale.
(2) Deciziile OSIM privind înscrierea cesiunii sau licenței în
Registrul mărcilor pot fi contestate la acest oficiu de persoanele
interesate, în termen de 30 de zile de la comunicare sau, după
caz, de la publicarea acestora.
(3) Contestațiile formulate conform prevederilor alin. (1) și (2)
se soluționează de o comisie de contestații din cadrul OSIM.
Art. 87. — Dacă înregistrarea unei mărci, reînnoirea
înregistrării sau înscrierea unei modificări în Registrul mărcilor a
fost efectuată în mod evident din eroare materială, OSIM poate,
în termen de maximum două luni, cu începere de la data
înregistrării sau de la data înscrierii, după caz, să revoce motivat
înregistrarea, reînnoirea sau înscrierea modificării efectuate;
revocarea se publică în Buletinul Oficial de Proprietate
Industrială.
Art. 88. — (1) Hotărârea comisiei de contestații, motivată, se
comunică părților și poate fi contestată la Tribunalul București
în termen de 15 zile de la comunicare.
(2) Deciziile Tribunalului București pot fi atacate cu recurs la
Curtea de Apel București, în termen de 15 zile de la comunicare.
(3) Sentințele Tribunalului București pronunțate în cazurile
prevăzute la art. 36, 46, 47, 53, 54, 60 și 85 pot fi atacate cu
apel la Curtea de Apel București, în termen de 15 zile de la
comunicare.
Art. 89. — (1) La cererea instanței judecătorești, OSIM este
obligat să înainteze acesteia actele, documentele și informațiile
necesare judecării cauzei cu care a fost învestită.
(2) În toate litigiile privind mărcile citarea titularilor este
obligatorie.
Art. 90. — (1) Constituie infracțiune și se pedepsește cu
închisoare de la 3 luni la 3 ani sau cu amendă de la 50.000 lei
la 150.000 lei săvârșirea, fără drept, a următoarelor fapte:
a) contrafacerea unei mărci;
b) punerea în circulație a unui produs purtând o marcă
identică sau similară cu o marcă înregistrată pentru produse
identice sau similare și care îl prejudiciază pe titularul mărcii
înregistrate;

MONITORUL OFICIAL AL ROMÂNIEI, PARTEA I, Nr. 350/27.V.2010
c) punerea în circulație a produselor care poartă indicații
geografice ce indică sau sugerează că produsul în cauză este
originar dintr-o regiune geografică, alta decât locul adevărat de
origine, în scopul inducerii în eroare a publicului cu privire la
originea geografică a produsului.
(2) Faptele prevăzute la alin. (1), săvârșite de un grup
infracțional organizat sau care sunt de natură să prezinte pericol
pentru siguranța ori sănătatea consumatorilor, se pedepsesc cu
închisoare de la 1 la 5 ani și interzicerea unor drepturi.
(3) Prin contrafacerea unei mărci se înțelege realizarea sau
utilizarea fără consimțământul titularului, de către terți, în
activitatea comercială, a unui semn:
a) identic cu marca pentru produse sau servicii identice cu
acelea pentru care marca a fost înregistrată;
b) care, dată fiind identitatea sau asemănarea cu o marcă
ori dată fiind identitatea sau asemănarea produselor sau a
serviciilor cărora li se aplică semnul cu produsele sau serviciile
pentru care marca a fost înregistrată, ar produce în percepția
publicului un risc de confuzie, incluzând și riscul de asociere a
mărcii cu semnul;
c) identic sau asemănător cu marca pentru produse ori
servicii diferite de cele pentru care marca este înregistrată, când
aceasta a dobândit un renume în România și dacă prin folosirea
semnului fără motive întemeiate s-ar putea profita de caracterul
distinctiv ori de renumele mărcii sau folosirea semnului ar cauza
titularului mărcii un prejudiciu.
(4) Prin punerea în circulație se înțelege oferirea produselor
sau comercializarea ori deținerea lor în acest scop sau, după
caz, oferirea sau prestarea serviciilor sub acest semn, precum
și importul, exportul sau tranzitul produselor sub acest semn.
(5) Faptele prevăzute la alin. (1) și (2) nu constituie infracțiuni
dacă au fost săvârșite înainte de data publicării mărcii.
Art. 91. — (1) Măsurile asigurătorii se pot dispune în
condițiile Codului de procedură penală.
(2) Măsurile asigurătorii se referă, în special, la încetarea
actelor de încălcare a drepturilor legale și la conservarea
probelor pentru dovedirea provenienței produselor sau a
serviciilor purtând în mod ilicit o marcă sau o indicație geografică
protejată.
(3) Dispozițiile alin. (1) și (2) se aplică și materialelor sau
echipamentelor care au servit nemijlocit la comiterea
infracțiunilor prevăzute la art. 90.
Art. 92. — Pentru prejudicii cauzate prin săvârșirea faptelor
prevăzute la art. 90, persoanele vinovate pot fi obligate la
despăgubiri, potrivit dreptului comun.
Art. 93. — (1) Instanța va putea pretinde reclamantului să
furnizeze orice elemente probatorii de care dispune, pentru a
dovedi că este deținătorul dreptului ce a fost încălcat ori a cărui
încălcare a fost inevitabilă.
(2) În cazurile în care mijloacele de probă în susținerea
pretențiilor reclamantului se află sub controlul pârâtului, instanța
va putea să ordone ca probele să fie produse de către pârât,
sub condiția garantării confidențialității informațiilor, potrivit legii.
(3) Instanța poate dispune ca reclamantul să plătească toate
daunele cauzate pârâtului ca urmare a exercitării abuzive a
drepturilor procedurale cu privire la marca sau indicația
geografică protejată.
Art. 94. — Titularul mărcii sau, după caz, autoritatea publică
centrală de specialitate implicată poate solicita instanței
obligarea autorului încălcării dreptului la furnizarea de informații
imediate privind proveniența și circuitele de distribuire a

15

mărfurilor ilegal marcate, precum și informații despre identitatea
fabricantului ori comerciantului, cantitatea de marfă fabricată,
livrată, primită sau comandată.
Art. 95. — Competențele vamale cu privire la asigurarea
respectării drepturilor asupra mărcilor și indicațiilor geografice
protejate aparțin Autorității Naționale a Vămilor, potrivit legii.
CAPITOLUL XV
Atribuțiile Oficiului de Stat pentru Invenții și Mărci
Art. 96. — OSIM este organul de specialitate al administrației
publice centrale, unica autoritate care asigură pe teritoriul
României protecția mărcilor și indicațiilor geografice, potrivit
prezentei legi.
Art. 97. — În domeniul mărcilor și indicațiilor geografice,
OSIM are următoarele atribuții:
a) ia în evidență, examinează și publică cererile de
înregistrare a mărcii;
b) examinează mărcile înregistrate sau depuse spre
înregistrare la Organizația Mondială a Proprietății Intelectuale,
conform Aranjamentului de la Madrid sau Protocolului referitor la
Aranjament, recunoscând sau refuzând protecția acestora pe
teritoriul României;
c) ia în evidență și publică cererile de înregistrare a
indicațiilor geografice și acordă protecție acestora pe teritoriul
României;
d) eliberează certificate de înregistrare a mărcilor;
e) eliberează certificate de înregistrare a indicațiilor
geografice și acordă dreptul de utilizare a acestora;
f) organizează și ține Registrul mărcilor și Registrul indicațiilor
geografice;
g) eliberează certificate de prioritate pentru mărci;
h) efectuează cercetări prealabile înregistrării unei mărci;
i) administrează, conservă și dezvoltă colecția națională de
mărci și de indicații geografice și realizează baza de date
informative în domeniu;
j) întreține relații cu organe guvernamentale similare și
organizații regionale de proprietate industrială; reprezintă
România în organizații internaționale de specialitate;
k) editează publicația oficială privind mărcile și indicațiile
geografice ale produselor și asigură schimbul de publicații cu
administrațiile naționale similare străine și cu organismele și
organizațiile internaționale de profil;
l) informează Comisia Europeană cu privire la dispozițiile
naționale adoptate în scopul transpunerii Primei Directive a
Consiliului din 21 decembrie 1988 de apropiere a legislațiilor
statelor membre cu privire la mărci nr. 89/104/CEE, publicată în
Jurnalul Oficial al Comunităților Europene (JOCE) seria L nr. 40
din 11 februarie 1989;
m) îndeplinește și alte atribuții prevăzute de lege.
CAPITOLUL XVI
Dispoziții tranzitorii și finale
Art. 98. — (1) Cererile de înregistrare a mărcilor pentru care
nu s-a luat o decizie până la data intrării în vigoare a prezentei
legi sunt supuse prevederilor acesteia.
(2) Până la data intrării în vigoare a prezentei legi, Guvernul
va aproba regulamentul de aplicare a acesteia*).

*) Regulamentul de aplicare a Legii nr. 84/1998 privind mărcile și indicațiile geografice, aprobat prin Hotărârea Guvernului nr. 833/1998, publicat în
Monitorul Oficial al României, Partea I, nr. 455 din 27 noiembrie 1998.

16

MONITORUL OFICIAL AL ROMÂNIEI, PARTEA I, Nr. 350/27.V.2010

Art. 99. — (1) Prezenta lege intră în vigoare la 3 luni de la
data publicării ei în Monitorul Oficial al României, Partea I.
(2) Pe aceeași dată se abrogă:
— Legea nr. 28/1967 privind mărcile de fabrică, de comerț și
de serviciu, publicată în Buletinul Oficial nr. 114 din
29 decembrie 1967;
— Hotărârea Consiliului de Miniștri nr. 77/1968 privind
aplicarea Legii nr. 28/1967, publicată în Buletinul Oficial nr. 8 din
27 ianuarie 1968;
— Hotărârea Consiliului de Miniștri nr. 1.057/1968 pentru
aprobarea Regulamentului privind compunerea, organizarea și
funcționarea comisiei pentru soluționarea litigiilor privind mărcile
de fabrică, de comerț și de serviciu, publicată în Buletinul Oficial
nr. 66 din 17 mai 1968;
— Hotărârea Consiliului de Miniștri nr. 2.508/1969 pentru
stabilirea și sancționarea contravențiilor la normele legale privind
invențiile, inovațiile și raționalizările, precum și mărcile de
fabrică, de comerț și de serviciu, publicată în Buletinul Oficial
nr. 159 din 31 decembrie 1969;
— orice alte dispoziții contrare prezentei legi.
*
Prezenta lege transpune Directiva 2008/95/CE a
Parlamentului European și a Consiliului din 22 octombrie 2008
de apropiere a legislațiilor statelor membre cu privire la mărci
(versiune codificată), publicată în Jurnalul Oficial al Uniunii
Europene (JOUE) seria L nr. 299 din 8 noiembrie 2008.

N O T Ă:

Reproducem mai jos prevederile art. II, III și IV din Legea
nr. 66/2010 pentru modificarea și completarea Legii nr. 84/1998
privind mărcile și indicațiile geografice, care nu sunt încorporate
în forma republicată a Legii nr. 84/1998 și care se aplică, în
continuare, ca dispoziții proprii ale acesteia:
ăArt. II. — Cererile de înregistrare a mărcilor și cererile de
înregistrare a indicațiilor geografice depuse și aflate în
procedurile de examinare la Oficiul de Stat pentru Invenții și
Mărci urmează procedurile prevăzute de prezenta lege.
Art. III. — Articolul 4 din Ordonanța Guvernului nr. 41/1998
privind taxele în domeniul protecției proprietății industriale și
regimul de utilizare a acestora, republicată în Monitorul Oficial al
României, Partea I, nr. 959 din 29 noiembrie 2006, cu
modificările ulterioare, se modifică și va avea următorul cuprins:
«Art. 4. — Cuantumul taxelor în lei, prevăzute în anexele la
prezenta ordonanță, stabilite în raport cu cele corespunzătoare
în euro, se actualizează la data de 1 ianuarie a fiecărui an, la
nivelul cursului valutar al Băncii Naționale a României valabil la
data de 1 octombrie a anului anterior.»
Art. IV. — (1) Prezenta lege intră în vigoare la 30 de zile de
la data publicării.
(2) În termen de 3 luni de la intrarea în vigoare a prezentei
legi, Guvernul va modifica în mod corespunzător Regulamentul
de aplicare a Legii nr. 84/1998 privind mărcile și indicațiile
geografice, aprobat prin Hotărârea Guvernului nr. 833/1998,
publicată în Monitorul Oficial al României, Partea I, nr. 455 din
27 noiembrie 1998.”

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 350/27.V.2010 conține 16 pagini.

Prețul: 3,20 lei

&JUYDGY|443365]
ISSN 1453—4495

