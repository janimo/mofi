Anul 178 (XXII) — Nr. 544

PARTEA I

LEGI, DECRETE, HOTĂRÂRI ȘI ALTE ACTE

Miercuri, 4 august 2010

SUMAR

Pagina
DECIZII ALE CURȚII CONSTITUȚIONALE
Decizia nr. 938 din 6 iulie 2010 referitoare la excepția de
neconstituționalitate a dispozițiilor art. 16 alin. (1) și
art. 276 alin. (1) lit. d) din Legea nr. 53/2003 — Codul
muncii ........................................................................
Decizia nr. 941 din 6 iulie 2010 referitoare la excepția de
neconstituționalitate a dispozițiilor art. 11 alin. (1),
art. 19, art. 20, art. 21 alin. (2) lit. n) și alin. (4) lit. d), e),
g) și l), art. 26, art. 115, art. 137, art. 145, art. 1473,
art. 156, art. 1561 și art. 159 din Legea nr. 571/2003
privind Codul fiscal ....................................................
Decizia nr. 942 din 6 iulie 2010 referitoare la excepția de
neconstituționalitate a dispozițiilor art. 15 alin. (1) din
Ordonanța Guvernului nr. 6/2007 privind unele măsuri
de reglementare a drepturilor salariale și a altor
drepturi ale funcționarilor publici până la intrarea în
vigoare a legii privind sistemul unitar de salarizare și
alte drepturi ale funcționarilor publici, precum și

2–3

3–5

Nr.

Pagina
creșterile salariale care se acordă funcționarilor publici
în anul 2007 și art. 3 alin. (1) din Ordonanța Guvernului
nr. 19/2006 privind creșterile salariale ce se vor acorda
personalului militar și funcționarilor publici cu statut
special din instituțiile publice de apărare națională,
ordine publică și siguranță națională ..........................

5–7

Decizia nr. 945 din 6 iulie 2010 din 6 iulie 2010 referitoare la
excepția de neconstituționalitate a dispozițiilor art. 3
din Ordonanța Guvernului nr. 137/2000 privind
prevenirea și sancționarea tuturor formelor de
discriminare ..............................................................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.866. — Ordin al ministrului dezvoltării regionale și turismului
pentru aprobarea Normelor metodologice privind
criteriile și metodologia pentru eliberarea licenței și
brevetului de turism ....................................................

9–15

2

MONITORUL OFICIAL AL ROMÂNIEI, PARTEA I, Nr. 544/4.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 938
din 6 iulie 2010

referitoare la excepția de neconstituționalitate a dispozițiilor art. 16 alin. (1) și art. 276 alin. (1) lit. d)
din Legea nr. 53/2003 — Codul muncii
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 16 alin. (1) și art. 276 alin. (1) lit. d) din Legea
nr. 53/2003 — Codul muncii, excepție ridicată de Societatea
Comercială ăLaco del Garda” din Arad în Dosarul
nr. 5.724/55/2009 al Judecătoriei Arad.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 4 noiembrie 2009, pronunțată în Dosarul
nr. 5.724/55/2009, Judecătoria Arad a sesizat Curtea
Constituțională cu excepția de neconstituționalitate a
dispozițiilor art. 16 alin. (1) și art. 276 alin. (1) lit. d) din
Legea nr. 53/2003 — Codul muncii. Excepția a fost ridicată de
Societatea Comercială ăLaco del Garda” din Arad cu prilejul
soluționării unei plângeri formulate împotriva Procesului-verbal
de contravenție nr. 013.517 din 23 aprilie 2009, întocmit de
intimatul Inspectoratul Teritorial de Muncă Arad.
În motivarea excepției de neconstituționalitate autorul
acesteia susține, în esență, că textele de lege criticate contravin
art. 41 și art. 135 alin. (2) din Constituție. Astfel, arată că se
îngrădește dreptul la muncă al cetățenilor și se creează o
discriminare, deoarece angajatorul este pus în situația să
încheie contractul de muncă în prima zi în care salariatul se
prezintă la muncă, fără să i se dea dreptul de a efectua o
perioadă de probă. În același timp, arată că nu i se poate
impune angajatorului să angajeze persoanele care printr-un
acord tacit sunt de acord nu să lucreze, ci să ajute benevol la
sediu un patron.
Judecătoria Arad consideră că dispozițiile de lege criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului, invocând jurisprudența Curții
Constituționale, prin deciziile nr. 665/2006 și nr. 1.003/2009,
consideră că dispozițiile de lege criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. (1) și art. 276 alin. (1) lit. d) din Legea
nr. 53/2003 — Codul muncii, publicată în Monitorul Oficial al
României, Partea I, nr. 72 din 5 februarie 2003, cu modificările
ulterioare.
Textele de lege criticate au următoarea redactare:
— Art. 16 alin. (1): ăContractul individual de muncă se încheie
în baza consimțământului părților, în formă scrisă, în limba
română. Obligația de încheiere a contractului individual de
muncă în formă scrisă revine angajatorului. Angajatorul
persoană juridică, persoana fizică autorizată să desfășoare o
activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.”;
— Art. 276 alin. (1) lit. d): ă(1) Constituie contravenție și se
sancționează astfel următoarele fapte: [...]
d) stipularea în contractul individual de muncă a unor clauze
contrare dispozițiilor legale, cu amendă de la 2.000 lei la 5.000
lei;”.
Autorul excepției consideră că aceste dispoziții de lege
contravin următoarelor texte din Constituție: art. 41 referitor la
muncă și protecția socială a muncii și art. 135 alin. (2) lit. a)
referitor la obligația statului de a asigura libertatea comerțului,
protecția concurenței loiale și crearea cadrului favorabil pentru
valorificarea tuturor factorilor de producție.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate în raport cu aceleași texte din
Constituție și susțineri asemănătoare celor din prezenta cauză.
Astfel, prin Decizia nr. 448 din 15 septembrie 2005, publicată în
Monitorul Oficial al României, Partea I, nr. 872 din 28 septembrie
2005, a fost respinsă ca neîntemeiată excepția de
neconstituționalitate a dispozițiilor art. 16 alin. (1) și art. 276
alin. (1) lit. d) din Codul muncii, reținându-se, în esență, că
încheierea contractului individual de muncă reprezintă o
garanție a asigurării siguranței și stabilității raporturilor de
muncă, întrucât stabilește toate elementele necesare pentru
cunoașterea condițiilor de desfășurare și de încetare a raportului
de muncă, drepturile, obligațiile și răspunderile ambelor părți.
Existența contractului previne comportamentul abuziv al
angajatorului, dar și atitudinea incorectă a salariatului în
îndeplinirea sarcinilor pentru care s-a angajat. De asemenea,
Curtea a reținut că încheierea în formă scrisă a acestui contract
este în interesul ambelor părți, în situația apariției unui litigiu. În
concluzie, s-a statuat că ăprevederea obligației încheierii

MONITORUL OFICIAL AL ROMÂNIEI, PARTEA I, Nr. 544/4.VIII.2010
contractului individual de muncă, în formă scrisă, precum și
sancționarea neîndeplinirii acestei obligații legale nu îngrădesc
în niciun fel exercițiul dreptului la muncă și, cu atât mai puțin,
libertatea comerțului”.

3

Întrucât nu au intervenit elemente noi, de natură a justifica
reconsiderarea jurisprudenței în materie a Curții Constituționale,
considerentele și soluția deciziei amintite își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și art. 276 alin. (1) lit. d) din Legea nr. 53/2003 —
Codul muncii, excepție ridicată de Societatea Comercială ăLaco del Garda” din Arad în Dosarul nr. 5.724/55/2009 al Judecătoriei
Arad.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 941
din 6 iulie 2010

referitoare la excepția de neconstituționalitate a dispozițiilor art. 11 alin. (1), art. 19, art. 20, art. 21
alin. (2) lit. n) și alin. (4) lit. d), e), g) și l), art. 26, art. 115, art. 137, art. 145, art. 1473, art. 156,
art. 1561 și art. 159 din Legea nr. 571/2003 privind Codul fiscal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1), art. 19, art. 20, art. 21 pct. 2 lit. n)
și pct. 4 lit. d), e), g) și l), art. 26, art. 115, art. 137, art. 145,
art. 1473, art. 156, art. 1561 și art. 159 din Legea nr. 571/2003
privind Codul fiscal, excepție ridicată de Societatea Comercială
ăTelex” — S.R.L. Ploiești în Dosarul nr. 447/42/2009 al Curții de
Apel Ploiești — Secția comercială și contencios administrativ și
fiscal.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.

C U R T E A,

având în vedere actele și lucrările dosarului, constată
următoarele:
Prin Încheierea din 12 noiembrie 2009, pronunțată în Dosarul
nr. 447/42/2009, Curtea de Apel Ploiești — Secția comercială
și contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 alin. (1), art. 19, art. 20, art. 21 pct. 2 lit. n)
și pct. 4 lit. d), e), g) și l), art. 26, art. 115, art. 137, art. 145,
art. 1473, art. 156, art. 1561 și art. 159 din Legea nr. 571/2003
privind Codul fiscal, excepție ridicată de Societatea
Comercială ăTelex” — S.R.L. Ploiești într-o cauză având ca
obiect anularea unor acte administrativ-fiscale.
În motivarea excepției de neconstituționalitate se susține
că organele fiscale încalcă, în mod flagrant, competența
instanțelor judecătorești, întrucât textul de lege criticat le dă
posibilitatea să califice caracterul economic sau nu al unei
tranzacții încheiate de un operator economic. Totodată, se arată
că reglementarea impozitului pe veniturile microîntreprinderilor,
precum și obligativitatea plății taxei pe valoare adăugată încalcă
principiul egalității, întrucât interesul privat este sacrificat în
dauna celui public. În fine, se arată că o persoană înregistrată
ca plătitoare de taxă pe valoare adăugată nu poate solicita și
raporta soldul negativ al taxei plătite ulterior formulării unei cereri
de rambursare a acesteia, ceea ce echivalează cu o confiscare
abuzivă a bunurilor proprietate privată.
Curtea de Apel Ploiești — Secția comercială și
contencios administrativ și fiscal apreciază că excepția de
neconstituționalitate a dispozițiilor art. 11 alin. (1) din Codul fiscal

4

MONITORUL OFICIAL AL ROMÂNIEI, PARTEA I, Nr. 544/4.VIII.2010

este întemeiată, întrucât dă posibilitatea organului fiscal să
interpreteze convențiile părților într-un mod în care să reflecte
conținutul economic al acestora, contrar voinței părților.
Totodată, se arată că reprezentanții organului fiscal nu au
competența de a interpreta o convenție încheiată. Cu privire la
excepția de neconstituționalitate ce privește celelalte texte
legale, se apreciază că aceasta este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 11 alin. (1), art. 19, art. 20, art. 21 alin. (2) (și nu
pct. 2, cum, în mod eronat, menționează autorul excepției) lit. n)
și alin. (4) (și nu pct. 4) lit. d), e), g) și l), art. 26, art. 115, art. 137,
art. 145, art. 1473, art. 156, art. 1561 și art. 159 din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu
modificările și completările ulterioare. Aceste dispoziții legale
vizează regulile generale privind calculul profitului impozabil,
veniturile neimpozabile, cheltuielile, pierderile fiscale, veniturile
impozabile din România, baza de impozitare pentru livrările de
bunuri și prestări de servicii efectuate în interiorul țării, veniturile
impozabile obținute din România de către nerezidenți, sfera de
aplicare a dreptului de deducere, rambursările de taxă către
persoanele impozabile înregistrate în scopuri de TVA, evidența
operațiunilor, perioada fiscală și corectarea documentelor.
Textele constituționale invocate sunt cele ale art. 1 alin. (4)
privind principiul separației și echilibrului puterii în stat, art. 11
privind dreptul internațional și dreptul intern, art. 16 privind
egalitatea în drepturi, art. 20 alin. (1) referitor la tratatele
internaționale privind drepturile omului, art. 21 privind accesul
liber la justiție, art. 24 privind dreptul la apărare, art. 44 privind
dreptul de proprietate privată, art. 124 alin. (2) privind înfăptuirea
justiției, art. 135 privind economia și art. 136 alin. (5) privind
proprietatea. Sunt invocate și prevederile art. 7 și art. 17 din
Convenția pentru apărarea drepturilor omului și a libertăților
fundamentale cu privire la legalitatea incriminării și la
interzicerea abuzului de drept.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Critica de neconstituționalitate referitoare la art. 11 alin. (1)
din Legea nr. 571/2003 este neîntemeiată. Nemulțumirea
autorului excepției pornește de la faptul că, prin efectul textului
de lege criticat, organul de inspecție fiscală nu a calificat unele
tranzacții pe care operatorul economic le-a făcut drept tranzacții
cu scop economic și, astfel, le-a considerat cheltuieli
nedeductibile, ceea ce a avut efect direct asupra cuantumului
impozitului care trebuia prelevat. Or, de esența unei inspecții
este chiar verificarea și controlul legalității actelor cu incidență
fiscală ale operatorului economic controlat, în caz contrar, s-ar
ajunge la situația ca inspecția fiscală să consemneze numai

ceea ce operatorul economic în cauză îi pune la dispoziție, fără
a avea nicio putere de decizie și apreciere asupra actelor
controlate. Desigur, în cadrul inspecțiilor realizate, organul fiscal
trebuie să manifeste bună-credință, mai ales că, datorită
specificului materiei, stabilirea unor criterii rigide și stricte nu este
de dorit.
În viziunea autorului excepției, instanța de judecată ar trebui
să preia acest rol al inspecției fiscale, ceea ce per absurdum ar
însemna transformarea instanței de judecată într-un organ de
inspecție fiscală. O atare ipoteză este inacceptabilă din moment
ce rolul esențial al instanței de judecată, în cadrul contenciosului
fiscal, este verificarea actelor administrativ-fiscale întocmite (a
se vedea art. 205 și următoarele din Codul de procedură
fiscală).
În aceste condiții, nu se poate reține, în niciun fel, încălcarea
art. 1 alin. (4) și art. 124 alin. (2) din Constituție.
2. Dispozițiile art. 19, art. 20, art. 21 alin. (2) lit. n) și alin. (4)
lit. d), e), g) și l) și art. 26 din Legea nr. 571/2003 privind Codul
fiscal sunt criticate prin prisma faptului că reglementarea
impozitului pe veniturile microîntreprinderilor, precum și
obligativitatea plății taxei pe valoare adăugată încalcă principiul
egalității, întrucât interesul privat este sacrificat în dauna celui
public. Or, Curtea, în mod constant, a stabilit în jurisprudența
sa, spre exemplu, Decizia nr. 1.637 din 10 decembrie 2009,
publicată în Monitorul Oficial al României, Partea I, nr. 44 din
20 ianuarie 2010, că ăprincipiul egalității privește egalitatea
cetățenilor în fața legilor și a autorităților publice, iar nu
egalitatea de tratament juridic între cetățeni și autoritățile publice
(de exemplu, Decizia nr. 77/1997 și Decizia nr. 322/1997)”.
Curtea a reținut că ăîn dreptul fiscal întotdeauna o parte este
statul (prin organul fiscal), iar raporturile juridice care se
constituie în sfera dreptului fiscal țin de dreptul public, astfel
încât situația juridică a statului nu se poate compara cu cea a
altor creditori de drept privat”. Raportând aceste considerente
de principiu la cauza de față, se constată că statul, în materie
fiscală, are deplină legitimitate constituțională, în temeiul art. 56
și art. 139 din Constituție, să stabilească impozite și taxe. Critica
de neconstituționalitate vizează tocmai reglementarea unor
obligații fiscale în sarcina persoanelor juridice, ceea ce nu este
decât o expresie a textelor constituționale de referință mai sus
menționate.
De asemenea, nu se poate face o comparație bazată pe
principiul egalității între competențele unei autorități publice și
drepturile unei persoane de drept privat. Așadar, art. 16 din
Constituție nu este incident în cauză.
Critica de neconstituționalitate ce vizează art. 135 din
Constituție nu este motivată, astfel încât Curtea ex officio nu se
poate substitui părții care a ridicat excepția pentru a o motiva.
3. De asemenea, Curtea reține că excepția de
neconstituționalitate ce vizează art. 115, art. 137, art. 145,
art. 1473, art. 156, art. 1561 și art. 159 din Legea nr. 571/2003
privind Codul fiscal este neîntemeiată. Normele criticate sunt
norme tehnice puse la îndemâna autorităților fiscale prin care
se prevede procedura de rambursare a taxei pe valoare
adăugată, iar chestiunile ridicate de autorul excepției își găsesc
rezolvarea chiar în textele de lege criticate. Prin urmare, mai
degrabă se ridică aspecte de interpretare a legii, însă aceste
chestiuni nu intră în competența Curții Constituționale.

MONITORUL OFICIAL AL ROMÂNIEI, PARTEA I, Nr. 544/4.VIII.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 11 alin. (1), art. 19, art. 20, art. 21 alin. (2)
lit. n) și alin. (4) lit. d), e), g) și l), art. 26, art. 115, art. 137, art. 145, art. 1473, art. 156, art. 1561 și art. 159 din Legea nr. 571/2003
privind Codul fiscal, excepție ridicată de Societatea Comercială ăTelex” — S.R.L. Ploiești în Dosarul nr. 447/42/2009 al Curții de
Apel Ploiești — Secția comercială și contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 942
din 6 iulie 2010

referitoare la excepția de neconstituționalitate a dispozițiilor art. 15 alin. (1) din Ordonanța
Guvernului nr. 6/2007 privind unele măsuri de reglementare a drepturilor salariale și a altor drepturi
ale funcționarilor publici până la intrarea în vigoare a legii privind sistemul unitar de salarizare
și alte drepturi ale funcționarilor publici, precum și creșterile salariale care se acordă funcționarilor
publici în anul 2007 și art. 3 alin. (1) din Ordonanța Guvernului nr. 19/2006 privind creșterile
salariale ce se vor acorda personalului militar și funcționarilor publici cu statut special
din instituțiile publice de apărare națională, ordine publică și siguranță națională
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 15 alin. (1) din Ordonanța Guvernului
nr. 6/2007 privind unele măsuri de reglementare a drepturilor
salariale și a altor drepturi ale funcționarilor publici până la
intrarea în vigoare a legii privind sistemul unitar de salarizare și
alte drepturi ale funcționarilor publici, precum și creșterile
salariale care se acordă funcționarilor publici în anul 2007 și
art. 3 alin. (1) din Ordonanța Guvernului nr. 19/2006 privind
creșterile salariale ce se vor acorda personalului militar și
funcționarilor publici cu statut special din instituțiile publice de
apărare națională, ordine publică și siguranță națională, excepție
ridicată de Liviu Constantin Balaur și alții în Dosarul

nr. 3.300/2/2008 al Înaltei Curți de Casație și Justiție — Secția
de contencios administrativ și fiscal.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 6 noiembrie 2009, pronunțată în Dosarul
nr. 3.300/2/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 15 alin. (1) din Ordonanța Guvernului
nr. 6/2007 privind unele măsuri de reglementare a
drepturilor salariale și a altor drepturi ale funcționarilor
publici până la intrarea în vigoare a legii privind sistemul
unitar de salarizare și alte drepturi ale funcționarilor publici,
precum și creșterile salariale care se acordă funcționarilor
publici în anul 2007 și art. 3 alin. (1) din Ordonanța

6

MONITORUL OFICIAL AL ROMÂNIEI, PARTEA I, Nr. 544/4.VIII.2010

Guvernului nr. 19/2006 privind creșterile salariale ce se vor
acorda personalului militar și funcționarilor publici cu statut
special din instituțiile publice de apărare națională, ordine
publică și siguranță națională, excepție ridicată de Liviu
Constantin Balaur și alții într-o cauză având ca obiect
soluționarea recursului formulat împotriva unei sentințe prin care
cererea acestora de acordare a unor sporuri salariale cuvenite
altor categorii socio-profesionale a fost respinsă.
În motivarea excepției de neconstituționalitate se arată
că dispozițiile criticate sunt neconstituționale, întrucât limitează
sfera funcționarilor publici cărora li se acordă anumite sporuri.
Înalta Curte de Casație și Justiție — Secția de contencios
administrativ și fiscal apreciază că excepția ridicată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția ce privește
art. 15 alin. (1) din Ordonanța Guvernului nr. 6/2007 este
inadmisibilă, întrucât textul legal criticat a fost abrogat. Totodată,
se arată că art. 3 alin. (1) din Ordonanța Guvernului nr. 19/2006
este constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie art. 15
alin. (1) din Ordonanța Guvernului nr. 6/2007 privind unele
măsuri de reglementare a drepturilor salariale și a altor drepturi
ale funcționarilor publici până la intrarea în vigoare a legii privind
sistemul unitar de salarizare și alte drepturi ale funcționarilor
publici, precum și creșterile salariale care se acordă
funcționarilor publici în anul 2007, publicată în Monitorul Oficial
al României, Partea I, nr. 66 din 29 ianuarie 2007, și art. 3
alin. (1) din Ordonanța Guvernului nr. 19/2006 privind creșterile
salariale ce se vor acorda personalului militar și funcționarilor
publici cu statut special din instituțiile publice de apărare
națională, ordine publică și siguranță națională, publicată în
Monitorul Oficial al României, Partea I, nr. 83 din 30 ianuarie
2006, care au următorul cuprins:
— Art.15 alin. (1) din Ordonanța Guvernului nr. 6/2007:
ă(1) Sporul de confidențialitate se acordă funcționarilor publici
din aparatul de lucru al Guvernului în cuantum de până la 15%
din salariul de bază, precum și funcționarilor publici din cadrul
Administrației Prezidențiale, Consiliului Național pentru

Studierea Arhivelor Securității, Ministerului Afacerilor Externe,
Ministerului Integrării Europene, direcțiilor subordonate
ministrului delegat pentru comerț din cadrul Ministerului
Economiei și Comerțului, Consiliului Legislativ.”
— Art. 3 alin. (1) din Ordonanța Guvernului nr. 19/2006:
ă(1) Pentru păstrarea confidențialității în legătură cu informațiile
clasificate, în funcție de certificatul/avizul de securitate deținut,
cadrele militare în activitate, funcționarii publici cu statut special,
militarii angajați pe bază de contract și personalul civil din
instituțiile publice de apărare națională, ordine publică și
siguranță națională beneficiază de un spor lunar de până la 15%
din solda lunară, respectiv din salariul de bază, cu încadrarea în
limitele bugetelor aprobate.”
Autorii excepției susțin că textele legale criticate încalcă
prevederile constituționale ale art. 16 alin. (1) privind egalitatea
în drepturi.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
I. Prevederile art. 15 alin. (1) din Ordonanța Guvernului
nr. 6/2007 au fost abrogate prin prevederile art. 48 alin. (1)
pct. 13 din Legea-cadru nr. 330/2009 privind salarizarea unitară
a personalului plătit din fonduri publice, publicată în Monitorul
Oficial al României, Partea I, nr. 762 din 9 noiembrie 2009.
Sistemul de salarizare a fost reașezat prin legea menționată,
astfel încât soluția legislativă criticată nu se mai regăsește în
noua reglementare legală. În consecință, în temeiul art. 29
alin. (1) din Legea nr. 47/1992, excepția de neconstituționalitate
a prevederilor art. 15 alin. (1) din Ordonanța Guvernului
nr. 6/2007 a devenit inadmisibilă.
II. Excepția de neconstituționalitate ce vizează art. 3 alin. (1)
din Ordonanța Guvernului nr. 19/2006 este inadmisibilă, întrucât
autorii excepției critică textul de lege prin prisma unei omisiuni
legislative, în sensul că și categoria de funcționari publici din
care fac parte ar trebui să beneficieze de sporul de
confidențialitate acordat cadrelor militare în activitate,
funcționarilor publici cu statut special, militarilor angajați pe bază
de contract și personalului civil din instituțiile publice de apărare
națională, ordine publică și siguranță națională.
Deși Curtea, prin Decizia nr. 503 din 20 aprilie 2010,
publicată în Monitorul Oficial al României, Partea I, nr. 353 din
28 mai 2010, a statuat că viciul de neconstituționalitate sesizat,
chiar dacă îmbracă forma unei omisiuni legislative, ănu poate fi
ignorat, deoarece o atare omisiune este cea care generează,
eo ipso, încălcarea dreptului constituțional [...]”, în cauza de față
o eventuală omisiune legislativă nu are relevanță constituțională,
din moment ce sporurile sau adaosurile la salariu nu se
circumscriu vreunui drept fundamental cuprins în Constituție. În
lipsa relevanței constituționale, nu este de competența Curții
Constituționale să complinească o eventuală omisiune
legislativă, ci a legiuitorului.

MONITORUL OFICIAL AL ROMÂNIEI, PARTEA I, Nr. 544/4.VIII.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 15 alin. (1) din Ordonanța
Guvernului nr. 6/2007 privind unele măsuri de reglementare a drepturilor salariale și a altor drepturi ale funcționarilor publici până
la intrarea în vigoare a legii privind sistemul unitar de salarizare și alte drepturi ale funcționarilor publici, precum și creșterile salariale
care se acordă funcționarilor publici în anul 2007, excepție ridicată de Liviu Constantin Balaur și alții în Dosarul nr. 3.300/2/2008
al Înaltei Curți de Casație și Justiție — Secția de contencios administrativ și fiscal.
2. Respinge ca inadmisibilă excepția de neconstituționalitate a dispozițiilor art. 3 alin. (1) din Ordonanța Guvernului
nr. 19/2006 privind creșterile salariale ce se vor acorda personalului militar și funcționarilor publici cu statut special din instituțiile
publice de apărare națională, ordine publică și siguranță națională, excepție ridicată de același autor în același dosar al aceleiași
instanțe.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 945
din 6 iulie 2010

referitoare la excepția de neconstituționalitate a dispozițiilor art. 3 din Ordonanța Guvernului
nr. 137/2000 privind prevenirea și sancționarea tuturor formelor de discriminare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 din Ordonanța Guvernului nr. 137/2000
privind prevenirea și sancționarea tuturor formelor de
discriminare, excepție invocată de Gheorghe Alexa în Dosarul
nr. 338/36/2009 al Curții de Apel Constanța — Secția
comercială, maritimă și fluvială, contencios administrativ și
fiscal.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.

C U R T E A,

având în vedere actele și lucrările dosarului, constată
următoarele:
Prin Încheierea din data de 23 octombrie 2009, pronunțată în
Dosarul nr. 338/36/2009, Curtea de Apel Constanța — Secția
comercială, maritimă și fluvială, contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 3 din Ordonanța
Guvernului nr. 137/2000 privind prevenirea și sancționarea
tuturor formelor de discriminare, excepție invocată de
Gheorghe Alexa într-o cauză având ca obiect soluționarea unei
plângeri contravenționale.
În motivarea excepției de neconstituționalitate se susține,
în esență, că dispozițiile criticate sunt neconstituționale, întrucât
diferă de textul transpus al art. 3 din Directiva Consiliului
2000/78/CE și, în consecință, subiect activ al faptelor de
discriminare poate fi orice persoană fizică sau juridică, publică
sau privată, indiferent de atribuții sau obiectul de activitate, iar,
în ceea ce privește instituțiile publice, numai cele cu atribuții în
domeniile de activitate enumerate de art. 3 din Ordonanța
Guvernului nr. 137/2000. Or, sub incidența art. 3 din directiva
menționată intră numai persoanele fizice sau juridice, publice
sau private, și instituțiile publice, cu atribuții în domeniile de
activitate enumerate.
De asemenea, textul de lege criticat extinde sfera
competențelor Consiliului Național pentru Combaterea
Discriminării, care se suprapun astfel cu atribuțiile puterii

8

MONITORUL OFICIAL AL ROMÂNIEI, PARTEA I, Nr. 544/4.VIII.2010

judecătorești, din moment ce Consiliul poate sancționa
contravențional săvârșirea unei fapte de discriminare.
Curtea de Apel Constanța — Secția comercială, maritimă
și fluvială, contencios administrativ și fiscal apreciază că
normele criticate nu încalcă dispozițiile constituționale invocate
și, prin urmare, excepția de neconstituționalitate este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 din Ordonanța Guvernului nr. 137/2000 privind
prevenirea și sancționarea tuturor formelor de discriminare,
republicată în Monitorul Oficial al României, Partea I, nr. 99 din
8 februarie 2007, cu modificările și completările ulterioare. Textul
de lege criticat are următorul cuprins:
ăDispozițiile prezentei ordonanțe se aplică tuturor
persoanelor fizice sau juridice, publice sau private, precum și
instituțiilor publice cu atribuții în ceea ce privește:
a) condițiile de încadrare în muncă, criteriile și condițiile de
recrutare, selectare și promovare, accesul la toate formele și
nivelurile de orientare, formare și perfecționare profesională;
b) protecția și securitatea socială;
c) serviciile publice sau alte servicii, accesul la bunuri și
facilități;
d) sistemul educațional;
e) asigurarea libertății de circulație;
f) asigurarea liniștii și ordinii publice;

g) alte domenii ale vieții sociale.”
Textele constituționale invocate în susținerea excepției sunt
cele ale art. 16 alin. (1) privind egalitatea în drepturi și ale art. 1
alin. (4) privind principiul separației și echilibrului puterilor.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Curtea Constituțională, prin Decizia nr. 646 din 11 mai 2010,
publicată în Monitorul Oficial al României, Partea I, nr. 368 din
4 iunie 2010, a analizat o excepție de neconstituționalitate cu o
motivare identică, formulată chiar de autorul prezentei excepții.
Prin decizia menționată, Curtea a statuat că ăautorul excepției
de neconstituționalitate ajunge la concluzia neconstituționalității
textului art. 3 din Ordonanța Guvernului nr. 137/2000 prin prisma
faptului că acesta nu a transpus în mod exact o directivă, mai
precis, arată că legiuitorul român a omis «să adauge o virgulă»
în textul contestat. În lipsa acestei virgule, se arată că textul este
neconstituțional”.
Curtea a observat că ănu are competența de a efectua un
control de conformitate între o directivă și actul normativ național
prin care aceasta este transpusă (a se vedea, în acest sens,
Decizia nr. 137 din 25 februarie 2010, publicată în Monitorul
Oficial al României, Partea I, nr. 182 din 22 martie 2010). Mai
mult, o eventuală neconformitate a actului național cu cel
european nu atrage, în mod implicit, și neconstituționalitatea
actului național de transpunere. Astfel, nimic nu împiedică
legiuitorul național să acorde sau să prevadă un grad mai mare
de protecție în dreptul național față de reglementarea incidentă
a Uniunii Europene”.
Curtea a mai reținut că întreaga critică a autorului excepției
vizează o anumită interpretare pe care instanțele judecătorești
o dau unui text de lege. Or, interpretarea și aplicarea legii nu
sunt de competența Curții Constituționale, acest aspect fiind
apanajul exclusiv al instanțelor judecătorești.
De asemenea, Curtea a arătat că, ăde fapt, autorul excepției,
pentru a evita o anumită interpretare ce se dă de către instanțele
judecătorești textului legal criticat, dorește introducerea unei
virgule în cadrul acestuia, ceea ce echivalează cu o modificare
legislativă. Or, Curtea Constituțională nu este competentă să
modifice sau să completeze un text de lege”.
În fine, Curtea a reținut că ăinvocarea textelor constituționale
este una formală, existând o diferență notabilă între conținutul
acestora și motivarea criticii de neconstituționalitate”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 3 din Ordonanța Guvernului nr. 137/2000
privind prevenirea și sancționarea tuturor formelor de discriminare, excepție invocată de Gheorghe Alexa în Dosarul nr. 338/36/2009
al Curții de Apel Constanța — Secția comercială, maritimă și fluvială, contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

9

MONITORUL OFICIAL AL ROMÂNIEI, PARTEA I, Nr. 544/4.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI TURISMULUI

ORDIN
pentru aprobarea Normelor metodologice privind criteriile și metodologia
pentru eliberarea licenței și brevetului de turism
În temeiul art. 7 din Hotărârea Guvernului nr. 238/2001 privind condițiile de acordare a licenței și brevetului de turism, cu
modificările și completările ulterioare, și al prevederilor art. 13 alin. (6) din Hotărârea Guvernului nr. 1.631/2009 privind organizarea
și funcționarea Ministerului Dezvoltării Regionale și Turismului, cu modificările ulterioare,
ministrul dezvoltării regionale și turismului emite următorul ordin:
Art. 1. — Se aprobă Normele metodologice privind criteriile
și metodologia pentru eliberarea licenței și brevetului de turism,
prevăzute în anexa care face parte integrantă din prezentul
ordin.
Art. 2. — Prevederile prezentului ordin se completează cu
dispozițiile Ordonanței de urgență a Guvernului nr. 49/2009
privind libertatea de stabilire a prestatorilor de servicii și
libertatea de a furniza servicii în România, aprobată cu
modificări și completări prin Legea nr. 68/2010.

Art. 3. — La data intrării în vigoare a prezentului ordin se
abrogă Ordinul ministrului turismului nr. 170/2001 pentru
aprobarea Normelor metodologice privind criteriile și
metodologia pentru eliberarea licențelor și brevetelor de turism,
publicat în Monitorul Oficial al României, Partea I, nr. 225 din
3 mai 2001, cu modificările ulterioare, precum și orice alte
dispoziții contrare.
Art. 4. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general
București, 16 iulie 2010.
Nr. 1.866.

ANEXĂ

NORME METODOLOGICE

privind criteriile și metodologia pentru eliberarea licenței și brevetului de turism
CAPITOLUL I
Dispoziții generale
Art. 1. — (1) Prezentele norme metodologice, elaborate în
conformitate cu prevederile art. 7 din Hotărârea Guvernului
nr. 238 /2001 privind condițiile de acordare a licenței și brevetului
de turism, cu modificările și completările ulterioare, se aplică
operatorilor economici și persoanelor fizice care desfășoară, în
condițiile legii, activități economice specifice agențiilor de turism
în România.
(2) În sensul prezentelor norme metodologice, următorii
termeni se definesc astfel:
a) operatorul economic — persoana fizică autorizată,
întreprinderea individuală sau familială, societatea comercială
ori altă persoană juridică constituită conform legii, care
desfășoară activități economice specifice agențiilor de turism;
b) agenția de turism — unitatea specializată, persoană
juridică, care organizează, oferă și vinde pachete de servicii
turistice sau componente ale acestora, în baza licenței de turism
emise de Ministerul Dezvoltării Regionale și Turismului;
c) sediul secundar/reprezentanța agenției de turism —
punctul de lucru al operatorului economic titular al licenței de
turism, în care se desfășoară activități specifice agenției de
turism și care poate funcționa în aceeași localitate cu sediul
agenției de turism sau într-o altă localitate.

CAPITOLUL II
Acordarea, suspendarea, retragerea și radierea
licenței de turism
Art. 2. — (1) Licența de turism se eliberează de către
Ministerul Dezvoltării Regionale și Turismului — Direcția
generală control și autorizare pentru turism, denumită în
continuare D.G.C.A.T., la cererea operatorilor economici.
(2) Criteriile privind acordarea licenței de turism pentru
agenția de turism de tip touroperatoare sau detailistă și a anexei
licenței de turism pentru sediul secundar/reprezentanța acesteia
sunt prevăzute în anexa nr. 1, care face parte integrantă din
prezentele norme metodologice.
(3) Macheta licenței de turism — pentru agenția de turism și
macheta anexei licenței de turism — pentru sediul
secundar/reprezentanța agenției de turism sunt prezentate în
anexa nr. 2 și, respectiv, în anexa nr. 3, care fac parte integrantă
din prezentele norme metodologice.
Art. 3. — În vederea obținerii/preschimbării licenței de turism,
operatorul economic depune următoarele documente:
a) cerere de eliberare a licenței de turism;
b) certificat constatator emis de oficiul registrului comerțului
în baza Legii nr. 26/1990 privind registrul comerțului, republicată,
cu modificările și completările ulterioare, din care să rezulte
activitățile autorizate a fi desfășurate la punctul de lucru și
codul/codurile CAEN corespunzător/corespunzătoare, pentru
agenția de turism respectivă, conform art. 15 din Legea
nr. 359/2004 privind simplificarea formalităților la înregistrarea

10

MONITORUL OFICIAL AL ROMÂNIEI, PARTEA I, Nr. 544/4.VIII.2010

în registrul comerțului a persoanelor fizice, asociațiilor familiale
și persoanelor juridice, înregistrarea fiscală a acestora, precum
și la autorizarea funcționării persoanelor juridice, cu modificările
și completările ulterioare;
c) copie de pe cel puțin unul dintre următoarele documente
ce aparțin persoanei care asigură conducerea operativă a
agenției de turism: certificat de absolvire a unui curs de formare
managerială în domeniu, organizat de un furnizor de formare
profesională autorizat, diplomă de licență/masterat/doctorat
privind absolvirea de cursuri universitare/postuniversitare în
domeniul turismului, brevet de turism specific funcției;
d) copie de pe contractul individual de muncă al persoanei
care asigură conducerea operativă a agenției de turism,
înregistrat conform prevederilor legale;
e) copia poliței de asigurare privind asigurarea turiștilor în
cazul insolvabilității sau falimentului agenției de turism.
Art. 4. — Procedura de autorizare a agențiilor de turism
poate fi îndeplinită și prin intermediul punctului de contact unic
electronic, în conformitate cu prevederile Ordonanței de urgență
a Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii în
România, aprobată cu modificări și completări prin Legea
nr. 68/2010, în termen de 60 de zile de la operaționalizarea
punctului de contact unic electronic.
Art. 5. — (1) Documentația prevăzută la art. 3 se transmite
Ministerului Dezvoltării Regionale și Turismului — Direcția
generală control și autorizare pentru turism.
(2) Cererea operatorului economic este procesată în cel mai
scurt termen, dar nu mai mult de 30 de zile calendaristice de la
data depunerii documentației complete. Termenul poate fi
prelungit o singură dată, pentru o perioadă de maximum 15 zile
calendaristice. Valabilitatea documentelor depuse inițial nu este
afectată de prelungirea dispusă de minister.
(3) Prelungirea termenului de acordare a licenței, precum și
durata acestei prelungiri trebuie motivate în mod corespunzător
și notificate operatorului economic înainte de expirarea
termenului inițial.
(4) Eliberarea licenței de turism se face, după verificarea la
fața locului a îndeplinirii criteriilor de licențiere, prevăzute în
anexa nr. 1, de către specialiști din cadrul Ministerului
Dezvoltării Regionale și Turismului — Direcția generală control
și autorizare pentru turism, în prezența reprezentantului
operatorului economic în cauză. Constatările rezultate în urma
verificării se consemnează în nota de licențiere întocmită în
3 exemplare, dintre care un exemplar se predă reprezentantului
legal al operatorului economic.
(5) La verificarea agențiilor de turism pot participa și
reprezentanți ai asociațiilor profesionale de profil.
(6) Licența se consideră acordată în situația în care
ministerul nu a răspuns în termenul prevăzut la alin. (2), cu
excepția cazului în care acest lucru este justificat de motive
imperative de interes general, inclusiv un interes legitim al unei
terțe părți.
(7) Ministerul Dezvoltării Regionale și Turismului, prin
Direcția generală control și autorizare pentru turism, va
transmite operatorului economic o confirmare de primire a
cererii, în termen de 5 zile calendaristice de la data primirii
acesteia. Confirmarea de primire a cererii trebuie să precizeze
următoarele:
a) termenul de procesare a cererii;
b) căile de atac disponibile;
c) după caz, mențiunea că, în lipsa unui răspuns în termenul
specificat, licența se consideră acordată.
(8) În cazul unei cereri sau al unei documentații incomplete,
operatorul economic este informat în cel mai scurt timp, dar nu
în mai mult de 5 zile lucrătoare de la primirea cererii, cu privire
la necesitatea transmiterii de documente suplimentare, precum

și cu privire la consecințele asupra termenului de procesare a
cererii, prevăzut la alin. (2).
(9) În cazul în care o cerere este respinsă pentru motive de
natură procedurală, operatorul economic este informat în cel mai
scurt termen, dar nu în mai mult de 5 zile lucrătoare de la
depunerea cererii.
(10) În situația în care solicitantul nu îndeplinește condițiile
pentru eliberarea licenței de turism, acestuia i se comunică în
scris motivul în termenul prevăzut la alin. (2).
Art. 6. — În cazul în care este necesară verificarea legalității
documentelor depuse de către operatorii economici străini
aparținând statelor membre ale Uniunii Europene sau Spațiului
Economic European, în vederea obținerii licenței de turism,
Ministerul Dezvoltării Regionale și Turismului contactează
autoritățile competente din statul membru de care aparține
operatorul economic în cauză, prin intermediul Sistemului de
Informare în cadrul Pieței Interne, în conformitate cu prevederile
Ordonanței de urgență a Guvernului nr. 49/2009, aprobată cu
modificări și completări prin Legea nr. 68/2010.
Art. 7. — La schimbarea sediului agenției de turism sau a
titularului licenței de turism, operatorul economic în cauză este
obligat să solicite eliberarea unei noi licențe de turism, întocmind
în acest sens următoarea documentație:
a) cerere;
b) certificat constatator emis de oficiul registrului comerțului
în baza Legii nr. 26/1990, republicată, cu modificările și
completările ulterioare, din care să rezulte activitățile autorizate
a fi desfășurate la punctul de lucru și codul/codurile CAEN
corespunzător/corespunzătoare, pentru agenția de turism
respectivă, conform art. 15 din Legea nr. 359/2004, cu
modificările și completările ulterioare;
c) licența de turism eliberată anterior, în original;
d) copia poliței de asigurare privind asigurarea turiștilor în
cazul insolvabilității sau falimentului agenției de turism.
Art. 8. — Pentru înscrierea sediului secundar/reprezentanței
unei agenții de turism, operatorul economic depune următoarele
documente:
a) cerere;
b) certificat constatator emis de oficiul registrului comerțului
în baza Legii nr. 26/1990, republicată, cu modificările și
completările ulterioare, din care să rezulte activitățile autorizate
a fi desfășurate la punctul de lucru și codul/codurile CAEN
corespunzător/corespunzătoare, pentru agenția de turism
respectivă, conform art. 15 din Legea nr. 359/2004, cu
modificările și completările ulterioare;
c) licența de turism, în copie, a agenției de turism pentru care
se solicită înscrierea unui/unei sediu secundar/reprezentanțe;
d) copie de pe cel puțin unul dintre următoarele documente
ce aparțin persoanei care asigură conducerea operativă a
agenției de turism: certificat de absolvire a unui curs de formare
managerială în domeniu, organizat de un furnizor de formare
profesională autorizat, diplomă de licență/masterat/doctorat
privind absolvirea de cursuri universitare/postuniversitare în
domeniul turismului, brevet de turism;
e) copie de pe contractul individual de muncă al persoanei
care asigură conducerea operativă a agenției de turism,
înregistrat conform prevederilor legale;
f) copia poliței de asigurare privind asigurarea turiștilor în
cazul insolvabilității sau falimentului agenției de turism.
Art. 9. — Documentele necesare pentru radierea agenției de
turism și, respectiv, a sediului secundar/reprezentanței acesteia
sunt următoarele:
a) cerere;
b) licența de turism și, respectiv, anexa licenței de turism, în
original.
Art. 10. — Termenul de eliberare a licenței de turism este de
30 de zile de la data înregistrării cererii operatorului economic.

MONITORUL OFICIAL AL ROMÂNIEI, PARTEA I, Nr. 544/4.VIII.2010
Art. 11. — Suspendarea licenței de turism de către Ministerul
Dezvoltării Regionale și Turismului — Direcția generală control
și autorizare pentru turism se face în situațiile prevăzute la art. 8
din Hotărârea Guvernului nr. 238/2001, cu modificările și
completările ulterioare.
Art. 12. — Retragerea licenței de turism de către Ministerul
Dezvoltării Regionale și Turismului — Direcția generală control
și autorizare pentru turism se face în situațiile prevăzute la art. 9
din Hotărârea Guvernului nr. 238/2001, cu modificările și
completările ulterioare.
Art. 13. — În situația în care, la verificarea efectuată de
reprezentanții Ministerului Dezvoltării Regionale și Turismului —
Direcția generală control și autorizare pentru turism, se constată
că agenția de turism nu mai funcționează la sediul înscris în
licența de turism, aceasta se retrage din oficiu, după 15 zile de
la notificarea prin scrisoare recomandată a operatorului
economic, titular al licenței de turism în cauză.
CAPITOLUL III
Acordarea brevetului de turism
Art. 14. — Conducerea operativă a unei structuri de primire
turistice sau a unei agenții de turism trebuie să fie asigurată de
o persoană fizică care deține brevet de turism în domeniu ori
certificat de absolvire a unui curs de formare managerială în
domeniu, organizat de un furnizor de formare profesională
autorizat, sau diplomă de licență/masterat privind absolvirea
cursurilor universitare în domeniul turismului.
Art. 15. — (1) În funcție de nivelul și de pregătirea
profesională, precum și de îndeplinirea criteriilor prevăzute la
art. 16 alin. (2)—(6), se eliberează brevet de turism pentru
următoarele funcții:
a) manager în activitatea de turism;
b) director de agenție de turism;
c) director de hotel;
d) director de restaurant;
e) cabanier.
(2) Posesorul brevetului de turism poate ocupa și alte funcții
decât cele înscrise pe acesta, astfel:
a) managerul în activitatea de turism poate ocupa oricare
dintre funcțiile prevăzute la alin. (1);
b) directorul de hotel poate asigura fie funcția înscrisă în
brevet, fie conducerea operativă a activităților unui alt tip de
unitate de cazare.
(3) Macheta brevetului de turism este prezentată în anexa
nr. 4, care face parte integrantă din prezentele norme
metodologice.
Art. 16. — (1) În vederea obținerii brevetului de turism
persoana fizică trebuie sa prezinte următoarele documente:
a) cerere;
b) curriculum vitae, cu precizarea expresă a pregătirii
profesionale și a experienței profesionale, precum și cu
următoarea declarație: ăDeclar pe propria răspundere că datele
cuprinse în prezentul înscris sunt reale, iar în cazul în care se
constată contrariul, să îmi fie anulat brevetul de turism.”;
c) copie de pe actul de identitate;
d) copii de pe actele care atestă pregătirea profesională;
e) atestat de limbă străină de circulație internațională, cu
excepția cabanierului;
f) certificat de cazier judiciar.
(2) Brevetul de turism pentru manager în activitatea de turism
se eliberează pentru:
a) absolvent, cu examen de licență, al unei facultăți
acreditate cu profil de turism, absolventul unui master sau
doctorat în turism;

11

b) absolvent, cu examen de licență, al unei facultăți
acreditate sau al unui colegiu universitar, care a absolvit un curs
de formare managerială în turism și care deține atestat de limbă
străină de circulație internațională.
(3) Brevetul de turism pentru director de agenție de turism
se eliberează pentru:
a) absolvent, cu examen de licență, al unei facultăți
acreditate sau al unui colegiu universitar, care a absolvit un curs
de formare managerială specific activităților agențiilor de turism
și care deține atestat de limbă străină de circulație
internațională;
b) absolvent al unui liceu, care a absolvit un curs de formare
managerială specific activității agențiilor de turism și care deține
atestat de limbă străină de circulație internațională.
(4) Brevetul de turism pentru director de hotel se eliberează
pentru:
a) absolvent, cu examen de licență, al unei facultăți
acreditate sau al unui colegiu universitar, care a absolvit un curs
de formare managerială specific activității hoteliere și care
deține atestat de limbă străină de circulație internațională;
b) absolvent al unui liceu, care a absolvit un curs de formare
managerială specific activității hoteliere și care deține atestat de
limbă străină de circulație internațională.
(5) Brevetul de turism pentru director de restaurant se
eliberează pentru:
a) absolvent, cu examen de licență, al unei facultăți
acreditate sau al unui colegiu universitar, care a absolvit un curs
de formare managerială specific activității de restaurație și care
deține atestat de limbă străină de circulație internațională;
b) absolvent al unui liceu, care a absolvit un curs de formare
managerială specific activității de restaurație și care deține
atestat de limbă străină de circulație internațională.
(6) Brevetul de turism pentru cabanier se eliberează pentru:
a) absolvent, cu examen de licență, al unei facultăți
acreditate sau al unui colegiu universitar, care a absolvit un curs
de formare managerială specific activității de cabanier;
b) absolvent al unui liceu, care a absolvit un curs de formare
managerială specific activității de cabanier.
Art. 17. — (1) Documentația de brevet de turism se transmite
Ministerului Dezvoltării Regionale și Turismului — Direcția
generală control și autorizare pentru turism.
(2) Cererea solicitantului este procesată în cel mai scurt
termen, dar nu mai mult de 30 de zile calendaristice de la data
depunerii documentației complete. Termenul poate fi prelungit
o singură dată, pentru o perioadă de maximum 15 zile
calendaristice. Valabilitatea documentelor depuse inițial nu este
afectată de prelungirea dispusă de minister.
(3) Prelungirea termenului de emitere a brevetului, precum și
durata acestei prelungiri trebuie motivate în mod corespunzător
și notificate solicitantului înainte de expirarea termenului inițial.
(4) Brevetul de turism se consideră acordat în situația în care
ministerul nu a răspuns în termenul prevăzut la alin. (2), cu
excepția cazului în care acest lucru este justificat de motive
imperative de interes general, inclusiv un interes legitim al unei
terțe părți.
(5) Ministerul Dezvoltării Regionale și Turismului, prin
Direcția generală control și autorizare pentru turism, va
transmite solicitantului o confirmare de primire a cererii, în
termen de 5 zile calendaristice de la data primirii acesteia.
Confirmarea de primire a cererii trebuie să precizeze
următoarele:
a) termenul de procesare a cererii;
b) căile de atac disponibile;
c) după caz, mențiunea că, în lipsa unui răspuns în termenul
specificat, brevetul de turism se consideră acordat.

12

MONITORUL OFICIAL AL ROMÂNIEI, PARTEA I, Nr. 544/4.VIII.2010

(6) În cazul unei cereri sau al unei documentații incomplete,
solicitantul este informat în cel mai scurt timp, dar nu în mai mult
de 5 zile lucrătoare de la primirea cererii, cu privire la
necesitatea transmiterii de documente suplimentare, precum și
cu privire la consecințele asupra termenului de procesare a
cererii, prevăzut la alin. (2).
(7) În cazul în care o cerere este respinsă pentru motive de
natură procedurală, solicitantul este informat în cel mai scurt
termen, dar nu în mai mult de 5 zile lucrătoare de la depunerea
cererii.

(8) În situația în care solicitantul nu îndeplinește condițiile
pentru eliberarea brevetului de turism, acestuia i se comunică în
scris motivul în termenul prevăzut la alin. (1).
(9) Brevetul de turism se eliberează pe o perioada nelimitată.
Art. 18. — Retragerea brevetului de turism de către
Ministerul Dezvoltării Regionale și Turismului — Direcția
generală control și autorizare pentru turism se face în situațiile
prevăzute la art. 11 din Hotărârea Guvernului nr. 238/2001, cu
modificările și completările ulterioare.
ANEXA Nr. 1
la normele metodologice

CRITERII

privind acordarea licenței de turism pentru agenția de turism de tip touroperatoare sau detailistă și a anexei licenței de
turism pentru sediul secundar/reprezentanța*) acesteia
Nr.
crt.

Criterii privind acordarea licenței de turism pentru agenția de turism de tip touroperatoare sau detailistă și a anexei licenței de turism
pentru sediul secundar/reprezentanța*) acesteia

1.

Înscrierea la oficiul registrului comerțului a punctului de lucru al agenției de turism, precum și a activității desfășurate
specifice agenției de turism în cauză, încadrată în clasa CAEN corespunzătoare

2.

Starea clădirii să fie bună și salubră

3.

Amplasarea agenției de turism în clădire1): la demisol, parter, mezanin sau la etajul I, ușor accesibilă

4.

Suprafața agenției de turism să fie de minimum:

16 m2 pentru
touroperatoare

agenția

de

turism

10 m2 pentru agenția de turism detailistă
5.

Suprafața comercială să fie folosită în exclusivitate pentru activitatea de turism2)

6.

Grup sanitar propriu pentru personal sau acces facil

7.

Persoana care asigură conducerea operativă a agenției de turism sau a sediului secundar/reprezentanței3) acesteia
trebuie să dețină cel puțin unul dintre următoarele documente4): certificat de absolvire a unui curs de formare
managerială în domeniu, organizat de un furnizor de formare profesională autorizat, diplomă de
licență/masterat/doctorat privind absolvirea de cursuri universitare/postuniversitare în domeniul turismului, brevet de
turism specific funcției.

8.

Asigurarea cu personal calificat ca agent de turism și cu ghizi posesori ai atestatului de ghid de turism

9.

Polița de asigurare privind asigurarea turiștilor în cazul insolvabilității sau falimentului agenției de turism

10.

Utilizarea de autocare clasificate

11.

Asigurarea serviciilor de cazare și alimentație publică numai în structuri de primire turistice clasificate

12.

Firmă cu denumirea agenției de turism, iar în cazul amplasării acesteia în imobile cu spații de locuit/activități economice,
aplicarea unui autocolant sau a unei plăcuțe la intrarea în imobil cu denumirea agenției de turism

13.

Mobilier adecvat activității desfășurate

14.

Mijloace de comunicație: fax, telefon, acces internet

15.

Afișarea într-un loc vizibil pentru clienți a plachetei cu numărul de telefon, la dispoziția turiștilor, al Ministerului Dezvoltării
Regionale și Turismului

*) Doar operatorul economic care deține agenție de turism touroperatoare poate înființa sediul secundar/reprezentanța touroperatoare.
1) Pot fi acceptate și alte amplasamente, dacă sunt situate în clădiri cu destinație publică. Agenția de turism touroperatoare care nu are activitate de
vânzare directă către turiști poate funcționa și la alte niveluri ale clădirii.
2) Pot fi acceptate, în măsura în care spațiul permite, și alte activități, cum sunt: schimb valutar, xerox, vânzări de suveniruri, ilustrate, cărți de turism,
ghiduri, hărți.
3) În cazul sediului secundar/reprezentanței situate în aceeași localitate cu agenția de turism, este suficient ca persoana care asigură conducerea
operativă a acestuia să fie:
— calificată ca agent de turism, prin curs de calificare organizat de instituții autorizate;
— absolventă a unei școli postliceale de turism;
— absolventă a unui liceu sau a unei clase cu profil de turism.
4) În situația în care încetează contractul de muncă încheiat între operatorul economic și persoana care asigură conducerea operativă a agenției de turism
sau a sediului secundar/reprezentanței agenției de turism, înlocuirea acestei persoane se va face în termen de 30 de zile.

MONITORUL OFICIAL AL ROMÂNIEI, PARTEA I, Nr. 544/4.VIII.2010

13
ANEXA Nr. 2*)
la normele metodologice

*) Anexa nr. 2 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 544/4.VIII.2010
ANEXA Nr. 3*)
la normele metodologice

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 544/4.VIII.2010

15
ANEXA Nr. 4*)
la normele metodologice

*) Anexa nr. 4 este reprodusă în facsimil.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 544/4.VIII.2010 conține 16 pagini.

Prețul: 3,20 lei

&JUYDGY|445307]
ISSN 1453—4495

