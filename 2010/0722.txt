PARTEA I

Anul 178 (XXII) — Nr. 722

Vineri, 29 octombrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 1.026 din 14 septembrie 2010 referitoare la
excepția de neconstituționalitate a prevederilor art. 454
alin. 1 din Codul de procedură civilă ........................
Decizia nr. 1.028 din 14 septembrie 2010 referitoare la
excepția de neconstituționalitate a prevederilor art. 38
alin. 1 din Codul familiei ............................................
Decizia nr. 1.033 din 14 septembrie 2010 referitoare la
excepția de neconstituționalitate a prevederilor art. 55
din Codul familiei ........................................................

24.

1.

2–3

3–5

5–6

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
— Hotărâre privind aprobarea Normei nr. 14/2010
pentru modificarea și completarea Normei nr. 7/2007
privind prospectul schemei de pensii private..............

7–13

ACTE ALE BIROULUI ELECTORAL CENTRAL
— Hotărâre privind adoptarea Regulamentului de
organizare și funcționare a birourilor electorale
constituite pentru alegerile parțiale pentru Camera
Deputaților în Circumscripția electorală nr. 22 —
județul Hunedoara, Colegiul uninominal pentru
alegerea Camerei Deputaților nr. 3, din data de
5 decembrie 2010 ......................................................

13–15

2

MONITORUL OFICIAL AL ROMÂNIEI, PARTEA I, Nr. 722/29.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.026
din 14 septembrie 2010

referitoare la excepția de neconstituționalitate a prevederilor art. 454 alin. 1
din Codul de procedură civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 454 alin. 1 din Codul de procedură civilă,
excepție ridicată de Nicolae Minea în Dosarul nr. 2.588/288/
2009 al Judecătoriei Râmnicu Vâlcea.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea nr. 7.375 din 19 octombrie 2009, pronunțată
în Dosarul nr. 2.588/288/2009, Judecătoria Râmnicu Vâlcea
a sesizat Curtea Constituțională cu excepția de
neconstituționalitate a prevederilor art. 454 alin. 1 din Codul
de procedură civilă, excepție ridicată de Nicolae Minea într-o
cauză civilă având ca obiect contestație la executare împotriva
unei adrese de înființare a popririi.
În motivarea excepției de neconstituționalitate autorul
acesteia susține că, în temeiul art. 454 alin. 1 din Codul de
procedură civilă, îi este permis organului de executare să
procedeze la poprirea titlurilor de valoare fără să someze
debitorul, deși în cadrul tuturor celorlalte forme de executare se
procedează mai întâi la somarea acestuia. Mai mult, susține că,
în speța de față, executarea silită nu a fost supusă validării
instanței de judecată, ăașa cum această procedură este
reglementată prin modificarea Codului de procedură civilă prin
Ordonanța de urgență a Guvernului nr. 42/2009, executare silită
ce s-a desfășurat sub imperiul art. 3731 din Codul de procedură
civilă, deși acesta a fost declarat neconstituțional de către
Curtea Constituțională prin Decizia nr. 459/2006.”
Așa fiind, apreciază că prevederile art. 454 alin. 1 din Codul
de procedură civilă încalcă principiul liberului acces la justiție și
dreptul la apărare ale debitorului și terțului poprit, prin lăsarea la
îndemâna exclusivă a executorului judecătoresc a dispunerii
înființării popririi, fără ca această măsură să fie validată de către
instanța judecătorească, în prezența părților. Totodată, arată că
astfel se instituie un privilegiu în favoarea creditorului, singurul

care are cunoștință de înființarea popririi, ceea ce contravine
principiului egalității în drepturi a cetățenilor.
Judecătoria Râmnicu Vâlcea consideră că excepția de
neconstituționalitate este neîntemeiată, reglementarea legală
criticată nefiind în contradicție cu normele constituționale
invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 454 alin. 1 din Codul de procedură civilă, potrivit
cărora: ăPoprirea se înființează fără somație, prin adresă însoțită
de o copie certificată de pe titlul executoriu, comunicată celei
de-a treia persoane arătate la art. 452, înștiințându-se totodată
și debitorul despre măsura luată.”
Autorul excepției susține că prevederile legale criticate
contravin dispozițiilor constituționale ale art. 16 alin. (1) și (2)
privind egalitatea în drepturi a cetățenilor, ale art. 21 alin. (1) și
(2) referitoare la accesul liber la justiție, ale art. 24 alin. (1)
privind dreptul la apărare, ale art. 53 privind restrângerea
exercițiului unor drepturi sau al unor libertăți, precum și celor ale
art. 57 privind exercitarea drepturilor și a libertăților.
Examinând excepția de neconstituționalitate, Curtea
constată că prevederile art. 454 alin. 1 din Codul de procedură
civilă au mai făcut obiect al controlului de constituționalitate, prin
raportare la aceleași dispoziții constituționale, și cu o motivare
similară.
În acest sens este Decizia nr. 510 din 27 aprilie 2010,
publicată în Monitorul Oficial al României, Partea I, nr. 339 din
21 mai 2010, Decizia nr. 463 din 20 aprilie 2010, publicată în
Monitorul Oficial al României, Partea I, nr. 336 din 20 mai 2010,
sau Decizia nr. 161 din 25 februarie 2010, publicată în Monitorul
Oficial al României, Partea I, nr. 245 din 16 aprilie 2010, prin
care Curtea a statuat că reglementarea legală criticată nu
contravine normelor constituționale invocate.
Prin aceste decizii, Curtea a reținut că poprirea se realizează
prin intermediul unei proceduri suple și rapide în vederea
recuperării creditului, art. 454 din Codul de procedură civilă
având ca finalitate asigurarea celerității executării prestației la
care debitorul este obligat printr-un titlu executoriu. În

MONITORUL OFICIAL AL ROMÂNIEI, PARTEA I, Nr. 722/29.X.2010
considerarea acestor rațiuni și pentru prevenirea unor eventuale
abuzuri din partea debitorilor rău-platnici, în sensul tergiversării
executării obligațiilor ce le incumbă, legiuitorul a prevăzut în mod
expres înființarea popririi fără obligația somării prealabile a
debitorului, în condițiile în care respectivul debitor are
posibilitatea de a lua cunoștință despre înființarea popririi. În
aceste condiții, textul de lege criticat nu îngrădește în niciun fel
accesul liber la justiție sau dreptul persoanei la apărare.
Astfel, în temeiul art. 399 din Codul de procedură civilă, care
prevede că împotriva oricărui act de executare se poate face
contestație de către cei interesați sau vătămați prin executare,
debitorul beneficiază de toate garanțiile procesuale pentru
realizarea deplină a acestor drepturi, supunând cenzurii
instanței măsura dispusă, în cadrul unei proceduri contradictorii.
În ceea ce privește critica de neconstituționalitate a
prevederilor art. 453 alin. 1 din Codul de procedură civilă, potrivit
căreia înființarea popririi se face de către executorul
judecătoresc, fără ca, în prealabil, aceasta să se încuviințeze

3

de către instanța de judecată, Curtea a reținut că, potrivit
prevederilor art. 3731 din Codul de procedură civilă, modificate
prin Ordonanța de urgență a Guvernului nr. 42/2009 pentru
modificarea Codului de procedură civilă, cererea de executare
silită, însoțită de titlul executoriu, se depune la executorul
judecătoresc, iar acesta va solicita, de îndată, instanței de
executare încuviințarea executării silite. Având în vedere că
prevederile art. 3731 fac parte din cap. I ăDispoziții generale” al
cărții a V-a ăDespre executarea silită” din Codul de procedură
civilă, aceste norme de procedură se aplică în mod
corespunzător și în cazul executării silite prin poprire.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse mai sus în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 454 alin. 1 din Codul de procedură civilă, excepție ridicată
de Nicolae Minea în Dosarul nr. 2.588/288/2009 al Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.028
din 14 septembrie 2010

referitoare la excepția de neconstituționalitate a prevederilor art. 38 alin. 1 din Codul familiei
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 38 din Codul familiei, excepție ridicată de
Aurica Sandu în Dosarul nr. 10.809/302/2009 al Judecătoriei
Sectorului 5 București — Secția a II-a civilă.
La apelul nominal se prezintă partea Stoica Sandu, personal
și asistată de avocat cu împuternicire avocațională depusă la

dosar. Lipsește autorul excepției, față de care procedura de
citare este legal îndeplinită.
Cauza fiind în stare de judecată, președintele acordă
cuvântul avocatului părții prezente care, invocând jurisprudența
în materie a Curții Constituționale, solicită respingerea excepției
de neconstituționalitate ca fiind neîntemeiată. Depune note
scrise la dosar.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale, și anume Decizia nr. 469/2010.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2009, pronunțată în Dosarul
nr. 10.809/302/2009, Judecătoria Sectorului 5 București —
Secția a II-a civilă a sesizat Curtea Constituțională cu

4

MONITORUL OFICIAL AL ROMÂNIEI, PARTEA I, Nr. 722/29.X.2010

excepția de neconstituționalitate a prevederilor art. 38 din
Codul familiei, excepție ridicată de Aurica Sandu într-o cauză
având ca obiect divorț (fără copii).
În motivarea excepției de neconstituționalitate autorul
acesteia susține că prevederile art. 38 alin. 1 din Codul familiei
sunt neconstituționale și contravin dispozițiilor constituționale
referitoare la familie și ocrotirea vieții de familie, întrucât dau
posibilitatea desfacerii căsătoriei într-o manieră simplă, nefiind
protejate în mod direct interesele familiei. Așa fiind, apreciază
că reglementarea criticată permite soțului vinovat de vătămarea
relațiilor de familie să inițieze procedura divorțului și face, astfel,
abstracție de situația soțului care, deși își exercită cu bunăcredință drepturile și obligațiile născute din căsătorie,
beneficiază doar de o protecție teoretică și iluzorie a dreptului
său la viața de familie.
Astfel, în contradicție cu regula fundamentală a exercitării
drepturilor cu bună-credință și cu normele constituționale privind
egalitatea soților, prevederile art. 38 alin. 1 din Codul familiei
creează o situație defavorabilă pentru soții care doresc
păstrarea căsătoriei și cărora nu le este imputabilă vătămarea
gravă a relațiilor de familie, astfel încât, având dreptul de a opta
pentru continuarea căsătoriei, să poată liber să își exprime
opțiunea.
În plus, autorul excepției apreciază că textul de lege criticat
operează cu noțiuni generice precum: ămotive temeinice”, ăgrav
vătămate”, ăcontinuarea nu mai este posibilă”, care lasă loc
arbitrariului în înfăptuirea actului de justiție.
Judecătoria Sectorului 5 București — Secția a II-a civilă
consideră că excepția de neconstituționalitate este neîntemeiată
și invocă, în acest sens, jurisprudența Curții Constituționale în
materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
stabilit prin încheierea de sesizare a Curții, îl constituie
prevederile art. 38 din Codul familiei. Din examinarea notelor
scrise ale autorului excepției, Curtea constată că, în realitate,
acesta critică numai alin. (1) al art. 38 din Codul familiei, asupra
căruia Curtea urmează să se pronunțe.
Aceste prevederi de lege au următorul cuprins:
ăInstanța judecătorească poate desface căsătoria prin divorț
atunci când, datorită unor motive temeinice, raporturile dintre
soți sunt grav vătămate și continuarea căsătoriei nu mai este
posibilă.”

Autorul excepției susține că prevederile legale criticate
contravin dispozițiilor constituționale ale art. 1 alin. (5) potrivit
cărora, în România, respectarea Constituției, a supremației sale
și a legilor este obligatorie, art. 26 alin. (1) privind viața intimă,
familială și privată, art. 48 alin. (1) și (2) privind familia și art. 57
referitoare la exercitarea drepturilor și a libertăților.
Examinând excepția de neconstituționalitate, Curtea
constată că prevederile art. 38 alin. 1 din Codul familiei au mai
făcut obiect al controlului de constituționalitate, prin raportare la
aceleași dispoziții constituționale, și cu o motivare similară,
exemplu fiind Decizia nr. 311 din 6 aprilie 2006, publicată în
Monitorul Oficial al României, Partea I, nr. 402 din 9 mai 2006,
Decizia nr. 729 din 24 octombrie 2006, publicată în Monitorul
Oficial al României, Partea I, nr. 956 din 28 noiembrie 2006, sau
Decizia nr. 1.575 din 19 noiembrie 2009, publicată în Monitorul
Oficial al României, Partea I, nr. 841 din 7 decembrie 2009, prin
care Curtea a statuat că acestea nu contravin normelor
constituționale invocate.
Astfel, prin aceste decizii, Curtea a constatat că prevederile
art. 38 stabilesc condițiile în care instanțele judecătorești pot
pronunța divorțul, precizând că acesta nu se poate pronunța
decât în anumite condiții, și anume când există motive temeinice
și numai dacă raporturile dintre soți sunt grav vătămate, încât
continuarea căsătoriei nu mai este posibilă, condiții ce trebuie
îndeplinite cumulativ, așa cum rezultă din text.
Curtea a constatat că, în temeiul prevederilor de lege
criticate, instanțele de judecată dispun de instrumente legale
pentru a nu permite desfacerea cu ușurință a căsătoriei,
acționând astfel în sensul garanției instituite prin art. 26 alin. (1)
din Constituție.
Totodată, întrucât acestea nu operează nicio distincție între
subiectele de drept supuse incidenței lor, Curtea a reținut că
susținerea pretinsului lor caracter discriminatoriu este lipsită de
temei și nu poate fi primită. Prevederile art. 38 alin. 1 din Codul
familiei, reglementând posibilitatea desfacerii căsătoriei prin
divorț și stabilind competența instanței judecătorești de a
pronunța divorțul, în anumite condiții — când, datorită unor
motive temeinice, raporturile dintre soți sunt grav vătămate și
continuarea căsătoriei nu mai este posibilă —, nu contravin
dispozițiilor constituționale referitoare la familie și aceasta
deoarece, asupra temeiniciei motivelor concrete invocate în
susținerea unei cereri de divorț, precum și asupra tuturor
probelor administrate în cauză, instanța judecătorească este
singura competentă să aprecieze și să decidă în consecință.
Textul de lege criticat oferă cadrul legal unor noțiuni
esențialmente de ordin social și moral, pentru a defini relațiile
de familie, pe de o parte, și instituția divorțului, pe de altă parte.
În aceste limite legale, suficient de clare și previzibile,
judecătorul este singurul în măsură să aprecieze, pe baza
motivelor invocate de părți și a datelor specifice fiecărui litigiu,
dacă raporturile dintre soți sunt grav vătămate și continuarea
căsătoriei nu mai este posibilă. Prevederea legală criticată
conferă, prin urmare, expresie reglementărilor cuprinse la art. 48
alin. (2) din Constituție, potrivit cărora ăCondițiile de încheiere,
de desfacere și de nulitate a căsătoriei se stabilesc prin lege”.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

MONITORUL OFICIAL AL ROMÂNIEI, PARTEA I, Nr. 722/29.X.2010

5

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 38 alin. 1 din Codul familiei, excepție ridicată de Aurica
Sandu în Dosarul nr. 10.809/302/2009 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.033
din 14 septembrie 2010

referitoare la excepția de neconstituționalitate a prevederilor art. 55 din Codul familiei
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 55 din Codul familiei, excepție ridicată de
Radu Mihai Molnar în Dosarul nr. 1.595/4/2008 al Tribunalului
București — Secția a III-a civilă.
La apelul nominal se prezintă, personal, autorul excepției,
fiind lipsă cealaltă parte, față de care procedura de citare a fost
legal îndeplinită.
Cauza fiind în stare de judecată, președintele acordă
cuvântul autorului excepției de neconstituționalitate, care solicită
admiterea acesteia, astfel cum a fost formulată și susținută în
notele scrise depuse la dosar.
Reprezentantul Ministerului Public pune concluzii de
respingere a excepției de neconstituționalitate. În acest sens,
invocă jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2009, pronunțată în Dosarul
nr. 1.595/4/2008, Tribunalul București — Secția a III-a civilă,
a sesizat Curtea Constituțională cu excepția de
neconstituționalitate a prevederilor art. 55 din Codul

familiei, excepție ridicată de Radu Mihai Molnar într-o cauză
având ca obiect tăgadă paternitate.
În motivarea excepției de neconstituționalitate autorul
acesteia susține că prevederile art. 55 din Codul familiei sunt
neconstituționale, întrucât, introducerea unui termen de 3 ani
pentru formularea acțiunii în tăgada paternității, conduce la
imposibilitatea persoanei interesate de a introduce acțiunea în
tăgăduirea paternității după expirarea acestui termen,
împrejurare ce îi îngrădește accesul liber la justiție. În acest
sens, susține că nu se poate pune semnul egalității între
prescripția acțiunilor ce au ca obiect valorificarea drepturilor
patrimoniale și prescripția acțiunilor care au obiect acțiuni de
stare civilă, deoarece, în acest ultim caz, există un interes mult
mai mare al părților de a clarifica aspecte de stare civilă, inclusiv
cele precum stabilirea filiației sau tăgăduirea paternității. De
asemenea, apreciază că ăse instituie un tratament inegal între
copil, care poate porni acțiunea în tăgăduirea paternității în
termen de 3 ani de la majorat, și părinte, care poate introduce
aceeași acțiune în 3 ani de la nașterea copilului”.
Tribunalul București — Secția a III-a civilă consideră că
excepția de neconstituționalitate este neîntemeiată. Astfel,
instanța apreciază că legiuitorul a reglementat distinct momentul
de la care curge termenul de 3 ani privind acțiunea în tăgada
paternității, dar nu în considerarea creării unei discriminări între
titularii dreptului. O altă interpretare ar conduce la limitarea
dreptului copilului de a-și stabili corect filiația față de tată, acest
drept fiind lăsat la dispoziția părinților, în timpul minorității. Așa
fiind, arată că nu există nicio contradicție a reglementării criticate
cu normele constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 722/29.X.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 din Codul familiei, astfel cum au fost
modificate prin art. I pct. 3 din Legea nr. 288/2007 pentru
modificarea și completarea Legii nr. 4/1953 — Codul familiei,
publicată în Monitorul Oficial al României, Partea I, nr. 749 din
5 noiembrie 2007, care prevăd că ăArt. 55. — Acțiunea în
tăgăduirea paternității se prescrie în termen de 3 ani de la data
nașterii copilului. Pentru soțul mamei, termenul curge de la data
la care a luat cunoștință de nașterea copilului.
Dacă acțiunea nu a fost introdusă în timpul minorității
copilului, acesta o poate porni într-un termen de 3 ani de la data
majoratului său.
Reclamantul poate fi repus în termen, în condițiile legii.”
Autorul excepției susține că prevederile legale criticate
contravin dispozițiilor constituționale ale art. 16 alin. (1) privind
egalitatea în drepturi și celor ale art. 21 alin. (1) și (2) referitoare
la accesul liber la justiție.
Examinând excepția de neconstituționalitate, Curtea
constată că prevederile art. 55 din Codul familiei au mai făcut
obiect al controlului de constituționalitate, prin raportare la
aceleași dispoziții constituționale, și cu o motivare similară,
exemplu fiind Decizia nr. 582 din 4 mai 2010, publicată în
Monitorul Oficial al României, Partea I, nr. 379 din 8 iunie 2010,
sau Decizia nr. 776 din 1 iulie 2008, publicată în Monitorul Oficial
al României, Partea I, nr. 580 din 1 august 2008, prin care s-a
statuat că acestea nu contravin normelor constituționale
invocate.

Astfel, prin aceste decizii, Curtea a reținut că, prin
modificarea art. 55 din Codul familiei prin Legea nr. 288/2007,
dreptul la acțiune în tăgăduirea paternității pentru mamă și
pentru copil se prescrie în termen de 3 ani de la data nașterii
copilului. Așadar, legiuitorul a înlăturat o situație de inegalitate
între titularii dreptului la acțiune în tăgăduirea paternității, și
anume soțul mamei, pe de o parte, și mamă și copil, pe de altă
parte, prin stabilirea aceluiași termen de prescripție, chiar dacă
acest termen curge de la date diferite, pentru mamă și copil de
la data nașterii copilului, iar pentru soțul mamei de la data când
a luat cunoștință de nașterea copilului.
În acest context, Curtea a constatat că legiuitorul, prin
reglementarea adoptată, a avut în vedere interesul exclusiv al
copilului. De altfel, art. 3 alin. 1 din Convenția cu privire la
drepturile copilului, ratificată de România prin Legea nr. 18/1990,
republicată în Monitorul Oficial al României, Partea I, nr. 314 din
13 iunie 2001, prevede că ăîn toate acțiunile care privesc copiii,
întreprinse de instituțiile de asistență socială publice sau private,
de instanțele judecătorești, autoritățile administrative sau de
organele legislative, interesele copilului vor prevala”.
În ceea ce privește obstrucționarea accesului liber la justiție,
Curtea a reținut, în jurisprudența sa, că liberul acces la justiție
semnifică faptul că orice persoană se poate adresa instanțelor
judecătorești pentru apărarea drepturilor, a libertăților sau a
intereselor sale legitime, iar nu faptul că acest drept nu poate fi
supus niciunei condiționări.
Mai mult, exercitarea unui drept de către titularul său nu
poate avea loc decât cu respectarea cadrului legal stabilit de
legiuitor, care, potrivit art. 126 alin. (2) din Constituție, are
legitimarea constituțională de a stabili procedura de judecată.
Aceasta implică și reglementarea unor termene, după a căror
expirare valorificarea dreptului nu mai este posibilă. De altfel,
acest termen a fost, în reglementarea inițială, de 6 luni, iar prin
modificarea legii, termenul special de prescripție a fost stabilit
la 3 ani, având tocmai în vedere posibilitatea ca soțul mamei
copilului să ia la cunoștință de nașterea acestuia într-un termen
relativ acceptabil.
Așa fiind, întrucât nu au apărut împrejurări noi, care să
determine schimbarea jurisprudenței Curții Constituționale în
această materie, soluția adoptată în precedent, precum și
considerentele pe care aceasta se întemeiază își mențin
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 din Codul familiei, excepție ridicată de Radu Mihai Molnar
în Dosarul nr. 1.595/4/2008 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 722/29.X.2010

7

ACTE ALE COMISIEI DE SUPRAVEGHERE
A SISTEMULUI DE PENSII PRIVATE
COMISIA DE SUPRAVEGHERE A SISTEMULUI DE PENSII PRIVATE

HOTĂRÂRE
privind aprobarea Normei nr. 14/2010 pentru modificarea și completarea Normei nr. 7/2007
privind prospectul schemei de pensii private
În temeiul dispozițiilor art. 16, 21 și ale art. 23 lit. f) din Ordonanța de urgență a Guvernului nr. 50/2005 privind înființarea,
organizarea și funcționarea Comisiei de Supraveghere a Sistemului de Pensii Private, aprobată cu modificări și completări prin
Legea nr. 313/2005,
având în vedere prevederile art. 11, 12, 13, 15 și ale art. 16 alin. (1) din Legea nr. 411/2004 privind fondurile de pensii
administrate privat, republicată, cu modificările și completările ulterioare,
în baza Notei de fundamentare nr. 2.588 din 11 octombrie 2010 a Direcției reglementare și autorizare, prezentată în cadrul
ședinței Consiliului din data de 14 octombrie 2010,
Comisia de Supraveghere a Sistemului de Pensii Private emite următoarea hotărâre:
Art. 1. — Se aprobă Norma nr. 14/2010 pentru modificarea
și completarea Normei nr. 7/2007 privind prospectul schemei de
pensii private, prevăzută în anexa care face parte integrantă din
prezenta hotărâre.

Art. 2. — Prezenta hotărâre și norma menționată la art. 1 se
publică în Monitorul Oficial al României, Partea I.
Art. 3. — Direcția secretariat și directorul general asigură
ducerea la îndeplinire a prevederilor prezentei hotărâri.

Președintele Comisiei de Supraveghere a Sistemului de Pensii Private,
Mircea Oancea
București, 14 octombrie 2010.
Nr. 24.
ANEXĂ

N O R M A Nr. 14/2010
pentru modificarea și completarea Normei nr. 7/2007 privind prospectul schemei de pensii private
În temeiul dispozițiilor art. 16, 21 și ale art. 23 lit. f) din Ordonanța de urgență a Guvernului nr. 50/2005 privind înființarea,
organizarea și funcționarea Comisiei de Supraveghere a Sistemului de Pensii Private, aprobată cu modificări și completări prin
Legea nr. 313/2005,
având în vedere prevederile art. 11, 12, 13, 15 și ale art. 16 alin. (1) din Legea nr. 411/2004 privind fondurile de pensii
administrate privat, republicată, cu modificările și completările ulterioare,
Comisia de Supraveghere a Sistemului de Pensii Private, denumită în continuare Comisie, emite prezenta normă.
Articol unic. — Norma nr. 7/2007 privind prospectul
schemei de pensii private, aprobată prin Hotărârea Comisiei de
Supraveghere a Sistemului de Pensii Private nr. 26/2007,
publicată în Monitorul Oficial al României, Partea I, nr. 223 din
2 aprilie 2007, se modifică și se completează după cum
urmează:
1. Articolul 1 se modifică și va avea următorul cuprins:
ăArt. 1. — Prezenta normă reglementează procesul de
autorizare și conținutul prospectului schemei de pensii private,
precum și procedura de avizare a modificării acestuia.”
2. Articolul 2 se modifică și va avea următorul cuprins:
ăArt. 2. — Prospectul schemei de pensii private este elaborat
de către administrator și se adresează participanților la un fond
de pensii administrat privat, denumit în continuare fond de
pensii.”
3. Articolul 3 se modifică și va avea următorul cuprins:
ăArt. 3. — (1) Termenii și expresiile utilizate în prezenta
normă au semnificațiile prevăzute la art. 2 din Legea
nr. 411/2004 privind fondurile de pensii administrate privat,
republicată, cu modificările și completările ulterioare, denumită
în continuare Lege.

(2) De asemenea, termenii de mai jos au următoarele
semnificații:
a) prospect detaliat — componenta prospectului schemei de
pensii private, elaborată de administrator, care cuprinde, în mod
detaliat, principiile schemei de pensii private, regulile de investire
a activelor fondului de pensii, drepturile și obligațiile părților,
termenii esențiali ai contractului de administrare, precum și orice
alte elemente stabilite de prezenta normă;
b) prospect simplificat — componenta prospectului schemei
de pensii private, elaborată de administrator, prin care se aduce
la cunoștința participanților fondului de pensii un set minim de
informații cu privire la respectivul fond de pensii.”
4. După articolul 3 se introduce un nou articol, articolul 31,
cu următorul cuprins:
ăArt. 31. — (1) Administratorul unui fond de pensii elaborează
și supune autorizării Comisiei prospectul schemei de pensii
private, cu următoarele componente:
a) prospectul detaliat al schemei de pensii private;
b) prospectul simplificat al schemei de pensii private.
(2) Prospectul detaliat și prospectul simplificat reprezintă
părți integrante ale prospectului schemei de pensii private.
(3) Prospectul simplificat este oferit în mod gratuit
potențialilor participanți la semnarea actului individual de
aderare. Prospectul detaliat este pus la dispoziția participanților
sau a potențialilor participanți, la cerere, în mod gratuit.”

8

MONITORUL OFICIAL AL ROMÂNIEI, PARTEA I, Nr. 722/29.X.2010

5. Articolul 4 se modifică și va avea următorul cuprins:
ăArt. 4. — Prospectul detaliat conține cel puțin următoarele
informații:
1. Prima parte a prospectului detaliat prezintă informații/date
de identificare ale fondului de pensii, ale administratorului,
depozitarului și auditorului acestuia:
a) informații despre fondul de pensii:
(i) denumirea fondului de pensii;
(ii) gradul de risc al fondului de pensii;
(iii) numărul și data deciziei de autorizare a fondului de
pensii;
(iv) codul de înscriere în Registrul Comisiei;
(v) data publicării și republicării prospectului, informație
care se completează după obținerea autorizației,
respectiv după obținerea avizului de modificare a
prospectului;
(vi) numărul și data ultimului aviz de modificare a
prospectului;
b) informații despre administrator:
(i) denumirea administratorului;
(ii) datele de contact: adresă, telefon, fax, pagină de
internet;
(iii) codul unic de înregistrare;
(iv) numărul de înregistrare la Oficiul Național al
Registrului Comerțului;
(v) numărul și data deciziei de autorizare a
administratorului;
(vi) codul de înscriere în Registrul Comisiei;
(vii) capitalul social subscris și vărsat;
(viii) structura acționariatului: nume/denumire acționar,
procent dețineri în capitalul social al administratorului;
(ix) informații despre structura organelor statutare de
conducere ale administratorului, respectiv consiliu de
administrație, directori sau consiliu de supraveghere,
directorat/conducători, după caz;
c) informații despre depozitar:
(i) denumirea depozitarului;
(ii) codul unic de înregistrare;
(iii) numărul și data avizului Comisiei;
(iv) codul de înscriere în Registrul Comisiei;
(v) pagina de internet;
d) informații despre auditorul financiar:
(i) denumirea auditorului;
(ii) codul unic de înregistrare;
(iii) numărul și data avizului Comisiei;
(iv) codul de înscriere în Registrul Comisiei;
(v) pagina de internet;
e) fraza: «Autoritatea competentă în domeniul reglementării
și supravegherii sistemului de pensii private din România este
Comisia de Supraveghere a Sistemului de Pensii Private.»
2. A doua parte a prospectului detaliat cuprinde principiile
schemei de pensii private și ale politicii de investiții, modul de
administrare a fondului de pensii, precum și drepturile și
obligațiile părților prevăzute în contractul de administrare:
a) definițiile termenilor utilizați, în mod special ale termenilor
care definesc politica de investiții, instrumentele financiare și
riscurile investițiilor etc., conform prevederilor legale în vigoare;
b) obiectivele fondului de pensii;
c) condițiile de eligibilitate, modalitatea de aderare și de
dobândire a calității de participant la un fond de pensii, potrivit
prevederilor legale în vigoare;
d) frazele:
(i) «Aderarea la un fond de pensii este o opțiune
individuală, oferirea oricărui fel de beneficii colaterale
fiind interzisă.»;
(ii) «Administratorul nu poate refuza semnarea actului
individual de aderare niciunei persoane care are
dreptul de a participa la fondul de pensii.»;

(iii) «Toți participanții la un fond de pensii au aceleași
drepturi și obligații și li se aplică un tratament
nediscriminatoriu.»;
e) drepturile participantului:
(i) dreptul la o pensie privată sau la plata activului
personal net de la data îndeplinirii condițiilor de
pensionare pentru limită de vârstă în sistemul public;
(ii) dreptul de proprietate asupra activului personal;
(iii) dreptul de a fi informat în conformitate cu prevederile
legale;
(iv) dreptul de a se transfera la un alt fond de pensii
administrate privat;
(v) orice alte drepturi rezultate din prevederile Legii, ale
normelor emise de Comisie și ale prospectului;
f) obligațiile participantului:
(i) să comunice administratorului și angajatorului orice
modificare a datelor sale personale și să transmită
documentele doveditoare, în termen de 30 de zile
calendaristice de la producerea acestora;
(ii) să depună la sediul administratorului documentele
necesare pentru deschiderea dreptului la pensie
privată;
(iii) orice alte obligații rezultate din prevederile Legii, ale
normelor emise de Comisie și ale prospectului;
g) informații privind politica de investiții:
(i) strategia de investire a activelor, în raport cu natura și
durata obligațiilor;
(ii) structura portofoliului aferentă gradului de risc al
fondului, cu precizarea limitelor investiționale;
(iii) piețele financiare pe care investește administratorul;
(iv) riscurile asociate structurii de portofoliu propuse;
(v) metodele de evaluare a riscurilor investiționale;
(vi) metoda de revizuire a principiilor de investiții;
h) menționarea în mod obligatoriu a frazelor:
(i) «Performanțele anterioare nu reprezintă o garanție a
realizărilor viitoare.»;
(ii) «Activele și pasivele fondului de pensii administrat
privat sunt organizate, evidențiate și administrate
distinct, separat de celelalte fonduri de pensii
facultative pe care le gestionează același
administrator și de contabilitatea proprie a
administratorului, fără posibilitatea transferului între
fonduri sau între fonduri și administrator.»;
(iii) «Suma totală cuvenită pentru pensia privată nu poate
fi mai mică decât valoarea contribuțiilor plătite
diminuate cu penalitățile de transfer și comisioanele
legale.»;
(iv) «Autorizarea de către Comisie a prospectului
schemei de pensii private nu reprezintă o garanție
pentru realizarea obiectivelor investiționale ale
fondului de pensii.»;
(v) «Autorizarea de către Comisie a prospectului
schemei de pensii private nu implică în niciun fel
aprobarea, evaluarea sau garantarea de către
Comisie a calității plasamentului în instrumente
financiare.»;
i) alte elemente pe care administratorul le consideră
necesare;
j) regimul fiscal al operațiunilor fondului de pensii;
k) procedura de calcul al valorii activului net și al valorii
unitare a activului net cu mențiunea că aceste proceduri sunt în
conformitate cu normele Comisiei, precum și modalitatea și
frecvența publicării acestor valori;
l) procedura de calcul al ratei de rentabilitate a fondului de
pensii, cu mențiunea că această procedură este în conformitate
cu normele Comisiei, precum și modalitatea și termenele
publicării acestei valori;

MONITORUL OFICIAL AL ROMÂNIEI, PARTEA I, Nr. 722/29.X.2010
m) caracteristici ale contului individual al participanților, cu
menționarea în mod obligatoriu a textului: «Participantul este
proprietarul activului personal din contul său. Activul personal
nu poate face obiectul unei executări silite sau al unei tranzacții,
sub sancțiunea nulității actelor respective. Activul personal nu
poate fi gajat sau cesionat, nu poate fi folosit pentru acordarea
de credite sau pentru a garanta credite, sub sancțiunea
nulității.»;
n) procedura de convertire a contribuțiilor în unități de fond;
o) nivelul comisionului de administrare suportat din contribuții
și din activul net, precum și cuantumul taxei de audit;
p) resursele financiare ale fondului de pensii;
q) procedura de transfer la un alt fond de pensii și valoarea
penalităților, după caz, în conformitate cu prevederile legale în
vigoare privind transferul la un alt fond de pensii;
r) administratorul are obligația:
(i) să constituie provizioanele tehnice potrivit Legii;
(ii) să asigure separarea activelor fondului de pensii de
activele sale și de activele altor fonduri aflate în
administrare;
s) obligațiile de informare ale administratorului față de
participant:
(i) tipurile de informări;
(ii) periodicitatea și modalitatea de informare;
(iii) informațiile gratuite și contra cost pe care le poate
obține participantul;
ș) procedura de modificare a prospectului;
t) modalitatea de plată a activului personal al participanților
în caz de invaliditate și în caz de deces, precum și condițiile
cumulative pe care trebuie să le îndeplinească participantul,
potrivit legii, pentru a obține o pensie privată. Se menționează
prevederea din Lege potrivit căreia se va adopta o lege specială
privind organizarea și funcționarea sistemului de plată a
pensiilor reglementate și supravegheate de Comisie;
ț) informații referitoare la prelucrarea datelor cu caracter
personal.
3. A treia parte a prospectului detaliat cuprinde mențiunea că
pe pagina de internet a administratorului pot fi consultate
contractul de administrare și contractul de societate civilă,
administratorul având obligația publicării acestora pe pagina
proprie de internet.”
6. După articolul 4 se introduce un nou articol, articolul 41,
cu următorul cuprins:
ăArt. 41. — Prospectul simplificat al fondului de pensii conține
următoarele:
1. Prima parte a prospectului prezintă informații/date de
identificare ale fondului de pensii, ale administratorului,
depozitarului și ale auditorului acestuia:
a) informații despre fondul de pensii:
(i) denumirea fondului de pensii;
(ii) gradul de risc al fondului de pensii;
(iii) numărul și data deciziei de autorizare a fondului de
pensii;
(iv) numărul și data ultimului aviz de modificare a
prospectului;
b) informații despre administrator:
(i) denumirea administratorului;
(ii) codul unic de înregistrare;
(iii) numărul de înregistrare la Oficiul Național al
Registrului Comerțului;
(iv) datele de contact: adresă, telefon, fax, pagină de
internet;
(v) numărul și data deciziei de autorizare a
administratorului;
c) informații despre depozitar:
(i) denumirea depozitarului;
(ii) numărul și data avizului Comisiei;

9

d) informații despre auditorul financiar:
(i) denumirea auditorului;
(ii) numărul și data avizului Comisiei;
e) fraza: «Autoritatea competentă în domeniul reglementării
și supravegherii sistemului de pensii private din România este
Comisia de Supraveghere a Sistemului de Pensii Private.»
2. A doua parte a prospectului cuprinde principiile schemei de
pensii private și ale politicii de investiții:
a) definițiile termenilor specifici utilizați, în mod special ale
celor necesari participanților pentru înțelegerea sistemului de
pensii administrate privat: activ net, activ personal, act individual
de aderare, contribuția, unitatea de fond, legea care
reglementează sistemul de pensii administrate privat etc.,
conform prevederilor legale în vigoare;
b) condițiile de eligibilitate, modalitatea de aderare și de
dobândire a calității de participant la un fond de pensii, conform
prevederilor legale în vigoare;
c) frazele:
(i) «Aderarea la un fond de pensii este o opțiune
individuală, oferirea oricărui fel de beneficiu colateral
fiind interzisă.»;
(ii) «Administratorul nu poate refuza semnarea actului
individual de aderare niciunei persoane care are
dreptul de a participa la fondul de pensii.»;
(iii) «Toți participanții la un fond de pensii au aceleași
drepturi și obligații și li se aplică un tratament
nediscriminatoriu»;
d) drepturile participantului:
(i) dreptul la o pensie privată sau la plata activului
personal net de la data îndeplinirii condițiilor de
pensionare pentru limită de vârstă în sistemul public;
(ii) dreptul de proprietate asupra activului personal;
(iii) dreptul de a fi informat conform prevederilor legale;
(iv) dreptul de a se transfera la un alt fond de pensii
administrate privat;
(v) orice alte drepturi rezultate din prevederile Legii, ale
normelor emise de Comisie și ale prospectului;
e) obligațiile participantului:
(i) să comunice administratorului și angajatorului orice
modificare a datelor sale personale și să transmită
documentele doveditoare, în termen de 30 de zile
calendaristice de la producerea acestora;
(ii) să depună la sediul administratorului documentele
necesare pentru deschiderea dreptului la pensie
privată;
(iii) orice alte obligații rezultate din prevederile Legii, ale
normelor emise de Comisie și ale prospectului;
f) informații privind politica de investiții:
(i) strategia de investire a activelor, în raport cu natura și
durata obligațiilor;
(ii) structura portofoliului aferentă gradului de risc al
fondului, cu precizarea categoriilor de active;
(iii) piețele financiare pe care investește administratorul;
(iv) riscurile asociate structurii de portofoliu propuse;
g) menționarea în mod obligatoriu a frazelor:
(i) «Performanțele anterioare nu reprezintă o garanție a
realizărilor viitoare.»;
(ii) «Suma totală cuvenită pentru pensia privată nu poate
fi mai mică decât valoarea contribuțiilor plătite
diminuate cu penalitățile de transfer și comisioanele
legale.»;
(iii) «Autorizarea de către Comisie a prospectului
schemei de pensii private nu reprezintă o garanție
pentru realizarea obiectivelor investiționale ale
fondului de pensii.»;

10

MONITORUL OFICIAL AL ROMÂNIEI, PARTEA I, Nr. 722/29.X.2010

h) mențiunea că procedurile de calcul al valorii activului net
și al valorii unității de fond sunt în conformitate cu normele
Comisiei, frecvența publicării acestor valori, precum și
mențiunea că participantul poate verifica în orice moment
evoluția activului personal net;
i) mențiunea că procedura de calcul al ratei de rentabilitate
a fondului de pensii este în conformitate cu normele Comisiei,
precum și modalitatea și termenele publicării acestei valori;
j) caracteristici ale contului individual al participanților, cu
menționarea în mod obligatoriu a textului: «Participantul este
proprietarul activului personal din contul său. Activul personal
nu poate face obiectul unei executări silite sau al unei tranzacții,
sub sancțiunea nulității actelor respective. Activul personal nu
poate fi gajat sau cesionat, nu poate fi folosit pentru acordarea
de credite sau pentru a garanta credite, sub sancțiunea
nulității.»;
k) procedura de convertire a contribuțiilor în unități de fond;
l) nivelul comisionului de administrare suportat din contribuții
și din activul net, precum și cuantumul taxei de audit;
m) procedura de transfer la un alt fond de pensii și valoarea
penalităților, după caz;
n) modalitatea de plată a activului personal al participantului
în caz de invaliditate și în caz de deces. Se va menționa
prevederea din lege potrivit căreia se va adopta o lege specială
privind organizarea și funcționarea sistemului de plată a
pensiilor reglementate și supravegheate de Comisie;
o) obligațiile de informare ale administratorului față de
participant:
(i) tipurile de informări;
(ii) periodicitatea și modalitatea de informare;
(iii) informațiile gratuite și contra cost pe care le poate
obține participantul;
p) procedura de modificare a prospectului schemei de pensii
și de informare a participanților;
q) sintagma: «Prospectul schemei de pensii private se pune
la dispoziția participantului în mod gratuit la sediul
administratorului sau se consultă accesând pagina de internet
precizată în prospectul simplificat.»”
7. Articolul 5 se modifică și va avea următorul cuprins:
ăArt. 5. — Pentru a administra un fond de pensii,
administratorul elaborează și supune spre autorizare Comisiei
prospectul schemei de pensii private.”
8. Articolul 8 se modifică și va avea următorul cuprins:
ăArt. 8. — Cererea pentru autorizarea prospectului schemei
de pensii private este însoțită de următoarele documente:
a) schema de pensii private, în baza căreia se elaborează
prospectul, întocmită în conformitate cu prevederile legii;
b) prospectul schemei de pensii private, în forma în care va
fi distribuit potențialilor participanți, întocmit în conformitate cu
prevederile art. 31 alin. (1);
c) proiectul contractului de administrare, întocmit în
conformitate cu modelul contractului-cadru prevăzut în anexa
nr. 1;
d) proiectul contractului de depozitare;
e) proiectul contractului de societate civilă;
f) împuternicire semnată și ștampilată de către
reprezentantul legal al societății de pensii, prin care acesta
deleagă una sau mai multe persoane pentru a reprezenta
societatea în relația cu Comisia;
g) dovada plății taxei de autorizare a prospectului schemei de
pensii private.”
9. La articolul 9, alineatele (2) și (5) se modifică și vor
avea următorul cuprins:
ă(2) Comisia hotărăște cu privire la autorizarea prospectului,
în termen de 30 de zile calendaristice de la înregistrarea
dosarului complet al solicitantului.
.................................................................................................

(5) În situația în care documentele depuse sunt incomplete,
ilizibile sau se constată depunerea acestora într-o formă
necorespunzătoare, precum și lipsa unor documente, se solicită
completarea sau înlocuirea lor, după caz.”
10. Articolul 11 se modifică și va avea următorul cuprins:
ăArt. 11. — Modificarea prospectului schemei de pensii
private se face cu aplicarea procedurii prevăzute în prezenta
normă.”
11. La articolul 13, alineatul (1) se modifică și va avea
următorul cuprins:
ăArt. 13. — (1) Avizul de modificare a prospectului schemei
de pensii private se emite în baza unei cereri pentru avizarea
modificării prospectului, al cărei model este prevăzut în anexa
nr. 3.”
12. Articolul 14 se modifică și va avea următorul cuprins:
ăArt. 14. — Cererea pentru avizarea modificării prospectului
este însoțită de următoarele documente:
a) nota de fundamentare a administratorului și modificările
propuse, evidențiate comparativ, semnate și ștampilate de
reprezentantul legal al administratorului;
b) forma finală a prospectului schemei de pensii private, ce
urmează a fi publicată în cazul obținerii avizului Comisiei pentru
modificarea prospectului;
c) dovada plății taxei pentru avizarea modificării prospectului
schemei de pensii private.”
13. La articolul 15, alineatele (1) și (3) se modifică și vor
avea următorul cuprins:
ăArt. 15. — (1) Comisia hotărăște cu privire la emiterea avizului
de modificare a prospectului, în termen de 30 de zile calendaristice
de la înregistrarea dosarului complet al solicitantului.
...............................................................................................
(3) În situația în care documentele depuse sunt incomplete,
ilizibile sau se constată depunerea acestora într-o formă
necorespunzătoare, precum și lipsa unor documente, se solicită
completarea sau înlocuirea acestora, după caz.”
14. După articolul 17 se introduce un nou articol,
articolul 171, cu următorul cuprins:
ăArt. 171. — (1) Contractul de administrare poate fi modificat
numai cu avizul Comisiei.
(2) Dacă în urma modificărilor aduse contractului de
administrare se modifică și prevederi ale prospectului schemei
de pensii private, cererea de avizare a modificării contractului
de administrare se depune la Comisie concomitent cu cererea
de avizare a modificării prospectului.
(3) Cererea de avizare a modificării contractului de
administrare se depune însoțită de:
a) nota de fundamentare a administratorului și modificările
propuse, evidențiate comparativ, semnate și ștampilate de
reprezentantul legal al administratorului;
b) contractul de administrare în forma modificată și actul
adițional la contractul de administrare, după caz.
(4) Comisia avizează modificarea contractului de
administrare, în termen de 30 de zile calendaristice de la
înregistrarea dosarului complet al solicitantului.”
15. Articolul 18 se modifică și va avea următorul cuprins:
ăArt. 18. — (1) Prospectul schemei de pensii private este pus
în mod obligatoriu la dispoziția participanților, gratuit, la sediul
social și la sediile secundare autorizate ale administratorului.
(2) Prospectul schemei de pensii private se publică în mod
obligatoriu pe pagina de internet a administratorului.”
16. La articolul 19, alineatele (2) și (3) se modifică și vor
avea următorul cuprins:
ă(2) Prospectul se republică integral, pe pagina de internet a
administratorului, după fiecare modificare avizată de Comisie,

MONITORUL OFICIAL AL ROMÂNIEI, PARTEA I, Nr. 722/29.X.2010
în termen de 5 zile lucrătoare de la comunicarea avizului de
către Comisie.
(3) Republicarea prospectului se anunță cel puțin într-un
cotidian național, în termen de 5 zile lucrătoare de la
comunicarea avizului de către Comisie.”
17. După articolul 19 se introduc două noi articole,
articolele 191 și 192, cu următorul cuprins:
ăArt. 191. — În termen de maximum 30 de zile calendaristice
de la intrarea în vigoare a unor acte normative care duc la
modificarea unor prevederi ale prospectului schemei de pensii
private, administratorii au obligația de a solicita Comisiei
avizarea modificării prospectului schemei de pensii private, în
conformitate cu prevederile legale.
Art. 192. — (1) Administratorii de fonduri de pensii
administrate privat au obligația ca în termen de 6 luni de la
intrarea în vigoare a prezentei norme să solicite Comisiei
avizarea modificărilor prospectelor în conformitate cu
prevederile prezentei norme.
(2) Dacă în decursul perioadei prevăzute la alin. (1),
administratorii de fonduri de pensii administrate privat supun

11

avizării Comisiei alte modificări ale prospectului schemei de
pensii private, aceștia au obligația de a modifica prospectul
schemei de pensii în conformitate cu prevederile prezentei
norme.
(3) De la data comunicării avizului de modificare a
prospectului schemei de pensii private, în conformitate cu
prevederile prezentei norme, în activitatea de marketing a
fondurilor de pensii administrate privat se utilizează prospectul
în forma modificată.”
18. Articolul 20 se modifică și va avea următorul cuprins:
ăArt. 20. — Nerespectarea dispozițiilor cuprinse în prezenta
normă se sancționează în conformitate cu prevederile legislației
în vigoare, respectiv art. 140 alin. (1), art. 141 alin. (1) lit. g) și
alin. (2)—(11) din Lege.”
19. Anexa nr. 1 la normă se modifică și se înlocuiește cu
anexa nr. 1, care face parte integrantă din prezenta normă.
20. Anexa nr. 3 la normă se modifică și se înlocuiește cu
anexa nr. 2, care face parte integrantă din prezenta normă.
ANEXA Nr. 1
(Anexa nr. 1 la normă)

CONTRACTUL-CADRU DE ADMINISTRARE

— model —
Prezentul contract se încheie între:
Societatea de Administrare a Fondului de Pensii ............................................, cu sediul în

............................................,

(denumirea)

persoana juridică română, înregistrată la Oficiul Național al Registrului Comerțului sub nr. .........................................., cod unic de
înregistrare ..................................., cod IBAN .............................................................., deschis la ...............................................,
nr. și data deciziei de autorizare ca administrator emise de Comisia de Supraveghere a Sistemului de Pensii Private, denumită în
continuare Comisia, ...................................................., cod de înscriere în Registrul Comisiei .......................................................,
reprezentată legal prin ..........................................................................., în calitate de ................................................., denumită în
(numele, prenumele, C.I./B.I. seria ...... nr. ......)

continuare ......................, și participanții (numele ................................., prenumele ..................................., cetățean ........................,
cu domiciliul în ..............................................................., C.I./B.I. seria ....... nr. ..................., CNP .....................................).
Obiectul contractului
Art. 1. — (1) Obiectul prezentului contract îl constituie administrarea fondului de pensii .....................................................
(2) Prin administrare, în sensul prezentului contract, părțile înțeleg:
...............................................................................................................................................................................................
(3) Participantul la fondul de pensii împuternicește administratorul în vederea realizării obiectului prezentului contract.
(4) Principiile schemei de pensii private sunt:
.................................................................................................................................................................................................
(5) Administratorul fondului de pensii este obligat să respecte eventualele limitări ce ar decurge din prevederile prezentului
contract.
Durata contractului
Art. 2. — Durata prezentului contract este de ...........................................................................................................................
Prețul contractului
Art. 3. — Prețul contractului; modalități de plată
.....................................
..
Art. 4. — Pentru administrarea fondului de pensii, administratorul va reține un comision de administrare care se compune
dintr-o cotă de .........% aplicată la contribuțiile plătite de către participant, înainte de convertirea acestora în unități de fond, și o
cotă de ......% pe lună aplicată la activul net total al fondului de pensii.
Art. 5. — Metoda de calcul și de percepere a comisioanelor este ...................................................................................... .
Obligațiile administratorului fondului de pensii
Art. 6. — Obligațiile administratorului fondului de pensii sunt:
..............................................................................................................................................

12

MONITORUL OFICIAL AL ROMÂNIEI, PARTEA I, Nr. 722/29.X.2010
Art. 7. — În vederea ducerii la îndeplinire a obligațiilor ce îi revin, administratorul fondului de pensii va acționa numai în

interesul participanților la fondul de pensii și va lua toate măsurile necesare pentru prevenirea, înlăturarea, limitarea pierderilor,
precum și pentru exercitarea și încasarea drepturilor cuvenite aferente activelor din portofoliul administrat.
Art. 8. — Evidențele administratorului fondului de pensii referitoare la participanți, contribuții, investiții și pensii administrate
privat .................................................................................................................................................................................................
Art. 9. — Procedurile privind soluționarea sesizărilor și reclamațiilor, precum și modalitățile de remediere a
deficiențelor
Art. 10. — Administratorul fondului de pensii va comunica participanților la fondul de pensii orice informație cerută de
aceștia și având legătură cu obiectul prezentului contract, conform Legii nr. 411/2004 privind fondurile de pensii administrate privat,
republicată, cu modificările și completările ulterioare.
Drepturile participanților
Art. 11. — Drepturile participanților la fondul de pensii sunt:
...................................................................................................................................................................................................
Obligațiile participanților
Art. 12. — Obligațiile participanților la fondul de pensii sunt:
.......................................

.........................................................................................................

Răspunderea părților
Art. 13. — Administratorul fondului de pensii răspunde pentru orice prejudiciu produs participanților prin:
a) încălcarea actelor normative și/sau a reglementărilor legale în vigoare;
b) dol;
c) neexecutarea sau executarea defectuoasă a obligațiilor asumate prin prezentul contract.
Depozitarea
Art. 14. — Administratorul fondului de pensii este împuternicit prin prezentul act să încheie un contract cu o societate de
depozitare avizată de Comisie, care să fie responsabilă pentru păstrarea în siguranță a tuturor activelor fondului de pensii, precum
și pentru îndeplinirea tuturor celorlalte obligații legale în legătură cu activitatea de depozitare.
Auditul
Art. 15. — Administratorul fondului de pensii este împuternicit prin prezentul act să încheie un contract cu persoane fizice
sau juridice, persoane active, avizate de Comisie, membre ale Camerei Auditorilor Financiari din România, care să fie responsabile
pentru auditarea situațiilor financiar-contabile ale fondului de pensii, precum și pentru îndeplinirea tuturor celorlalte obligații legale
în legătură cu activitatea de audit.
Art. 16. — Modalitățile de control exercitate de către auditori
...............................................................................................................................................................................................
Forța majoră
Art. 17. — Forța majoră înlătură răspunderea, dacă este comunicată în termen de ...... zile de la data apariției și
demonstrată în termen de ........................................ zile de la data apariției.
Modificarea contractului
Art. 18. — Modificarea prezentului contract se va face prin act adițional, intrarea în vigoare a modificărilor contractului
urmând a se realiza conform prevederilor legale în vigoare.
Rezilierea contractului
Art. 19. — (1) Prezentul contract încetează de plin drept și fără intervenția instanței de judecată în cazurile prevăzute de
lege și de reglementările legale în vigoare privind pe oricare dintre părți.
(2) Transferul activelor aferente conturilor individuale ale participanților se va realiza conform prevederilor legale.
Litigii
Art. 20. — (1) Modul de rezolvare a litigiilor...........................................................................................
(2) Instanța competentă este .......................... .

13

MONITORUL OFICIAL AL ROMÂNIEI, PARTEA I, Nr. 722/29.X.2010

ANEXA Nr. 2
(Anexa nr. 3 la normă)

CERERE PENTRU AVIZAREA MODIFICĂRII PROSPECTULUI SCHEMEI DE
PENSII PRIVATE

DATELE DE IDENTIFICARE ALE SOLICITANTULUI

1. Denumirea fondului de pensii administrat privat:
.................................................................................
....................................................................................................................................................................................................

2. Denumirea solicitantului — administrator al fondului de pensii:
....................................................................................................................................................................................................
3. Reprezentantul legal: .....................................................................................

...................................................................

(numele, prenumele și funcția)

4. Persoana de contact: .....................................................................................

(numărul de telefon)

...................................................................

(numele, prenumele și funcția)

(numărul de telefon)

5. Certificatul de înregistrare al administratorului fondului de pensii la Oficiul Național al Registrului Comerțului: ....................
....................................................................................................................................................................................................
6. Codul unic de înregistrare al administratorului fondului de pensii la Oficiul Național al Registrului Comerțului: ....................
....................................................................................................................................................................................................
7. Numărul deciziei de autorizare ca administrator al fondului de pensii administrat privat, emisă de Comisie
......................................................................................................
(numărul și data emiterii)

8. Numărul deciziei de autorizare a prospectului schemei de pensii private, emisă de Comisie .............................................
...................................................................................................................................................................................................
(numărul și data emiterii)

Prezenta cerere este însoțită de opisul documentelor anexate și de un număr de .............................................. documente,
totalizând un număr de ........................ file.
Semnătura reprezentantului legal ..................................
Data ............................................

Ștampila administratorului

False declarații sau omisiuni intenționate ale unor fapte pot constitui încălcări ale legii penale.

ACTE ALE BIROULUI ELECTORAL CENTRAL
BIROUL ELECTORAL CENTRAL
PENTRU ALEGERILE PARLAMENTARE PARȚIALE
DIN DATA DE 5 DECEMBRIE 2010

HOTĂRÂRE
privind adoptarea Regulamentului de organizare și funcționare a birourilor electorale
constituite pentru alegerile parțiale pentru Camera Deputaților în Circumscripția electorală nr. 22 —
județul Hunedoara, Colegiul uninominal pentru alegerea Camerei Deputaților nr. 3,
din data de 5 decembrie 2010
Având în vedere prevederile art. 131—17, ale art. 19—21, precum și ale art. 48 alin. (16) din Legea nr. 35/2008 pentru
alegerea Camerei Deputaților și a Senatului și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a Legii nr. 393/2004 privind Statutul aleșilor locali,
cu modificările și completările ulterioare,

14

MONITORUL OFICIAL AL ROMÂNIEI, PARTEA I, Nr. 722/29.X.2010

în temeiul art. 14 alin. (9), art. 15 alin. (4) și al art. 16 alin. (12) din Legea nr. 35/2008, cu modificările și completările
ulterioare,
Biroul Electoral Central h o t ă r ă ș t e:
Art. 1. — Se adoptă Regulamentul de organizare și
funcționare a birourilor electorale constituite pentru alegerile
parțiale pentru Camera Deputaților în Circumscripția electorală
nr. 22 — județul Hunedoara, Colegiul uninominal pentru alegerea

Camerei Deputaților nr. 3, din data de 5 decembrie 2010, prevăzut
în anexa care face parte integrantă din prezenta hotărâre.
Art. 2. — Prezenta hotărâre se publică în Monitorul Oficial al
României, Partea I.

Președintele Biroului Electoral Central,
Octavian Opriș
București, 24 octombrie 2010.
Nr. 1.
ANEXĂ

REGULAMENT

de organizare și funcționare a birourilor electorale constituite pentru alegerile parțiale pentru Camera Deputaților
în Circumscripția electorală nr. 22 — județul Hunedoara, Colegiul uninominal pentru alegerea Camerei Deputaților nr. 3,
din data de 5 decembrie 2010
CAPITOLUL I
Dispoziții generale
Art. 1. — (1) Birourile electorale sunt alcătuite numai din
cetățeni cu drept de vot. Candidații în alegeri, soțul/soția, rudele
și afinii acestora până la gradul al doilea inclusiv nu pot fi membri
ai birourilor electorale.
(2) În îndeplinirea atribuțiilor ce le revin, membrii birourilor
electorale exercită o funcție ce implică autoritatea de stat.
Exercitarea corectă și imparțială a funcției de membru al biroului
electoral este obligatorie. Nerespectarea acestei obligații atrage
răspunderea juridică, civilă sau penală, după caz.
Art. 2. — Reprezentanții partidelor politice, alianțelor politice
și alianțelor electorale, precum și ai organizațiilor cetățenilor
aparținând minorităților naționale în birourile electorale nu pot
primi și nu pot exercita alte însărcinări în afara celor prevăzute
de lege.
Art. 3. — (1) Reprezentanții partidelor politice, organizațiilor
cetățenilor aparținând minorităților naționale, alianțelor politice și
ai alianțelor electorale în birourile electorale pot fi înlocuiți la
cererea celor care i-au propus, în condițiile art. 132 alin. (2) din
Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, cu modificările și completările
ulterioare. Birourile electorale din care aceștia fac parte iau act
de înlocuirea reprezentanților pe care o consemnează într-un
proces-verbal.
(2) Membrii birourilor electorale care nu reprezintă partide
politice, alianțe politice, alianțe electorale sau, după caz,
organizații ale cetățenilor aparținând minorităților naționale pot
fi înlocuiți potrivit dispozițiilor art. 13 2 alin. (3) din Legea
nr. 35/2008, cu modificările și completările ulterioare.
(3) Calitatea de membru al unui birou electoral încetează de
drept în condițiile art. 133 din Legea nr. 35/2008, cu modificările
și completările ulterioare.
Art. 4. — (1) Birourile electorale lucrează legal în prezența
majorității membrilor care le compun.
(2) În sensul prezentului regulament, prin membri ai birourilor
electorale se înțelege și președinții și locțiitorii acestora.

Art. 5. — (1) Ședințele birourilor electorale sunt conduse de
președinți sau de locțiitorii acestora.
(2) În lipsa președintelui biroului electoral, atribuțiile acestuia
sunt îndeplinite de locțiitor.
Art. 6. — Prezența la ședințe a membrilor birourilor electorale
este obligatorie. În cazuri justificate, președinții birourilor
electorale pot aproba ca unii membri ai acestora să lipsească de
la ședință.
Art. 7. — (1) Convocarea membrilor birourilor electorale în
ședință se face telefonic sau prin orice alt mijloc, de regulă cu cel
puțin 6 ore înainte, cu excepția situațiilor urgente, când se face
de îndată de către președinte.
(2) În convocare se precizează ora, motivul, locul de
desfășurare a ședinței și se comunică materialele ce sunt
propuse a fi luate în discuție.
Art. 8. — (1) Proiectul ordinii de zi a ședinței se propune de
către președinte și se aprobă cu votul majorității membrilor
prezenți.
(2) Membrii biroului electoral pot face propuneri pentru
completarea ordinii de zi sau pentru eliminarea unora dintre
problemele înscrise în aceasta.
(3) Propunerile de modificare a ordinii de zi se supun
aprobării biroului electoral. Dacă acestea sunt aprobate,
președintele este obligat să le supună dezbaterii.
Art. 9. — (1) Propunerile se supun dezbaterii biroului
electoral în ordinea în care acestea au fost înscrise pe ordinea
de zi.
(2) Schimbarea ordinii de dezbatere a problemelor înscrise
pe ordinea de zi se poate face numai cu aprobarea membrilor
biroului electoral, la propunerea președintelui, locțiitorului sau a
unuia dintre membri.
Art. 10. — (1) Membrii biroului electoral pot participa la
dezbateri în ordinea înscrierii la cuvânt și numai după acordarea
acestuia de către președinte.
(2) În luările de cuvânt, membrii birourilor electorale se
limitează strict la problema pusă în discuție.
(3) Președintele poate limita sau retrage cuvântul acordat, în
situația în care vorbitorul se abate de la subiectul aflat în
discuție. Dacă cel în cauză nu se supune, președintele poate
suspenda ședința.

MONITORUL OFICIAL AL ROMÂNIEI, PARTEA I, Nr. 722/29.X.2010
Art. 11. — (1) În îndeplinirea atribuțiilor prevăzute de Legea
nr. 35/2008, cu modificările și completările ulterioare, precum și
în soluționarea întâmpinărilor și contestațiilor, birourile electorale
adoptă decizii cu votul majorității membrilor prezenți. Votul se
exprimă deschis și poate fi numai ăpentru” sau ăîmpotrivă”.
(2) În caz de egalitate de voturi, votul președintelui este
hotărâtor.
(3) Deciziile se semnează de președinte, de locțiitorul
acestuia și de membri.
(4) Lipsa semnăturilor unor membri nu influențează
valabilitatea deciziei, dacă aceasta a fost adoptată în condițiile
alin. (1) al prezentului articol și cu respectarea dispozițiilor art. 4.
(5) Deciziile se aduc la cunoștința publică, după caz, prin
afișare la sediul birourilor electorale, pe site-ul propriu, prin
comunicare sau prin orice mijloc de publicitate.
Art. 12. — (1) Birourile electorale sunt obligate să țină
evidența întâmpinărilor, contestațiilor și altor cereri privind
procesul electoral, precum și a deciziilor și hotărârilor adoptate.
(2) După fiecare ședință, birourile electorale întocmesc un
proces-verbal de ședință, care se semnează de președinte și
de persoana care l-a întocmit. Acesta poate fi consultat, la
cerere, de către membrii biroului electoral.
Art. 13. — (1) Durata programului zilnic de lucru cu publicul
se afișează la sediul Biroului Electoral Central, respectiv al
Biroului Electoral de Circumscripție al Județului Hunedoara și
este respectată cu strictețe. Acesta nu poate avea mai puțin de
6 ore și trebuie fixat între orele 9,00—17,00.
(2) În zilele în care se împlinesc termene privind activități
care țin de competența lor, Biroul Electoral Central, respectiv
Biroul Electoral de Circumscripție al Județului Hunedoara își
încheie programul de lucru cu publicul la ora 24,00.
(3) În ziua votării, Biroul Electoral Central și Biroul Electoral
de Circumscripție al Județului Hunedoara asigură permanența.
CAPITOLUL II
Dispoziții speciale
Art. 14. — (1) În aplicarea prevederilor Legii nr. 35/2008, cu
modificările și completările ulterioare, precum și în soluționarea
întâmpinărilor și contestațiilor pe care este competent să le
soluționeze, Biroul Electoral Central adoptă decizii care sunt
obligatorii pentru toate autoritățile, instituțiile publice, birourile
electorale, organismele cu atribuții în materie electorală și
competitorii electorali la care se referă, de la data aducerii la
cunoștință în ședință publică.

15

(2) În interpretarea unitară a legii, Biroul Electoral Central
adoptă hotărâri care sunt general obligatorii și se publică în
Monitorul Oficial al României, Partea I.
(3) Deciziile și hotărârile se semnează de președinte și de
membri. Lipsa semnăturilor unor membri nu influențează
valabilitatea acestora, dacă au fost adoptate în condițiile art. 11
alin. (1) și cu respectarea dispozițiilor art. 4.
Art. 15. — (1) Biroul Electoral Central are un purtător de
cuvânt desemnat dintre membrii săi de către președinte.
(2) Purtătorul de cuvânt este singurul membru al Biroului
Electoral Central abilitat să asigure legătura acestuia cu massmedia.
Art. 16. — La propunerea Biroului Electoral Central,
președintele poate desemna una sau mai multe persoane din
aparatul de lucru al acestuia pentru întocmirea unor puncte de
vedere asupra problemelor în discuție.
Art. 17. — Biroul Electoral Central își încetează activitatea
după 48 de ore de la publicarea în Monitorul Oficial al României,
Partea I, a rezultatului alegerilor, potrivit prevederilor legale.
Art. 18. — (1) Biroul Electoral de Circumscripție al Județului
Hunedoara va fi format din 2 judecători ai Tribunalului
Hunedoara, care vor îndeplini funcția de președinte, respectiv
de locțiitor, reprezentantul Autorității Electorale Permanente și
din câte un reprezentant al partidelor politice parlamentare care
participă la alegeri.
(2) În cazul în care niciun partid politic parlamentar nu
participă la alegeri, Biroul Electoral de Circumscripție al
Județului Hunedoara va funcționa numai cu președinte, locțiitor
și reprezentantul Autorității Electorale Permanente.
(3) În îndeplinirea atribuțiilor prevăzute de lege, precum și în
soluționarea întâmpinărilor și contestațiilor pe care este
competent să le soluționeze, Biroul Electoral de Circumscripție
al Județului Hunedoara adoptă decizii care sunt obligatorii în
cadrul circumscripției în care funcționează pentru toate birourile
electorale ale secțiilor de votare, competitorii electorali,
autoritățile și instituțiile publice la care se referă.
Art. 19. — Birourile electorale ale secțiilor de votare nu pot
funcționa cu mai puțin de 5 membri.
Art. 20. — Biroul Electoral de Circumscripție al Județului
Hunedoara și birourile electorale ale secțiilor de votare își
încetează activitatea la data predării materialelor rezultate din
procesul electoral.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 722/29.X.2010 conține 16 pagini.

Prețul: 3,20 lei

&JUYDGY|447080]
ISSN 1453—4495

