Anul 178 (XXII) — Nr. 425

PARTEA I

LEGI, DECRETE, HOTĂRÂRI ȘI ALTE ACTE

Joi, 24 iunie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 555 din 29 aprilie 2010 referitoare la excepția de
neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței ....
Decizia nr. 596 din 4 mai 2010 referitoare la excepția de
neconstituționalitate a dispozițiilor art. 24 alin. (1) din
Legea fondului funciar nr. 18/1991 ............................
Decizia nr. 598 din 4 mai 2010 referitoare la excepția de
neconstituționalitate a dispozițiilor art. 616 din Codul
civil ............................................................................
Decizia nr. 696 din 25 mai 2010 referitoare la excepția de
neconstituționalitate a prevederilor art. 46 alin. (4) din
Legea nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989 ......................................
Decizia nr. 697 din 25 mai 2010 referitoare la excepția de
neconstituționalitate a prevederilor art. 37 alin. (5) din
Legea nr. 50/1991 privind autorizarea executării
lucrărilor de construcții ..............................................
Decizia nr. 698 din 25 mai 2010 referitoare la excepția de
neconstituționalitate a prevederilor art. 3 alin. (7) din
Ordonanța de urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România ..................................

Nr.

Pagina

Decizia nr. 763 din 3 iunie 2010 referitoare la excepția de
neconstituționalitate a prevederilor art. 1340 tezele
a doua și a treia din Codul civil ..................................

10–11

2–3
ORDONANȚE ALE GUVERNULUI ROMÂNIEI
3–4

4–5

6–7

52.— Ordonanță de urgență pentru modificarea
Ordonanței de urgență a Guvernului nr. 196/2008
privind înființarea activității de derulare și gestionare a
proiectelor de înfrățire instituțională finanțate de
Uniunea Europeană, pentru care România are calitate
de donator de asistență tehnică ................................

12–13

55.— Ordonanță de urgență privind unele măsuri de
reducere a cheltuielilor publice ..................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
7–8

9–10

2.104. — Ordin al președintelui Agenției Naționale de
Administrare Fiscală pentru reglementarea unor
aspecte legate de plata și distribuirea impozitului pe
venitul din transferul proprietăților imobiliare din
patrimoniul personal ..................................................

15–16

2

MONITORUL OFICIAL AL ROMÂNIEI, PARTEA I, Nr. 425/24.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 555
din 29 aprilie 2010

referitoare la excepția de neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1) lit. c) din Legea nr. 85/2006 privind
procedura insolvenței, excepție ridicată de Societatea
Comercială ăPrima Guard Security International” — S.R.L. din
București în Dosarul nr. 15.827/3/2009 al Tribunalului
București — Secția a VII-a comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Sentința comercială nr. 5.759 din 17 noiembrie 2009,
pronunțată în Dosarul nr. 15.827/3/2009, Tribunalul București —
Secția a VII-a comercială a sesizat Curtea Constituțională cu
excepția de neconstituționalitate a dispozițiilor art. 11 alin. (1)
lit. c) din Legea nr. 85/2006 privind procedura insolvenței,
excepție ridicată de Societatea Comercială ăPrima Guard Security
International” — S.R.L. din București într-o cauză având ca obiect
soluționarea cererii privind procedura insolvenței.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie dreptul discreționar al
creditorilor de a-și alege administratorul provizoriu sau
lichidatorul provizoriu, fapt de natură să îngreuneze situația
materială a debitorului.
Tribunalul București — Secția a VII-a comercială și-a
exprimat opinia în sensul că excepția de neconstituționalitate
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1) lit. c) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, dispoziții modificate prin
art. I pct. 7 din Legea nr. 277/2009 privind aprobarea Ordonanței
de urgență a Guvernului nr. 137/2008 pentru modificarea și
completarea Legii nr. 85/2006 privind procedura insolvenței și
pentru modificarea lit. c) a art. 6 din Legea nr. 146/1997 privind
taxele judiciare de timbru, lege publicată în Monitorul Oficial al
României, Partea I, nr. 486 din 14 iulie 2009.
În prezent, dispozițiile de lege criticate au următorul cuprins:
ăPrincipalele atribuții ale judecătorului-sindic, în cadrul prezentei
legi, sunt: [...] c) desemnarea motivată, prin sentința de
deschidere a procedurii, dintre practicienii în insolvență
compatibili care au depus ofertă de servicii în acest sens la
dosarul cauzei, a administratorului judiciar provizoriu sau, după
caz, a lichidatorului care va administra procedura până la
confirmarea ori, după caz, înlocuirea sa de către adunarea
creditorilor sau creditorul care deține cel puțin 50% din valoarea
creanțelor, fixarea remunerației în conformitate cu criteriile
stabilite de legea de organizare a activității practicienilor în
insolvență, precum și a atribuțiilor acestuia pentru această
perioadă. Judecătorul-sindic va desemna administratorul judiciar
provizoriu sau lichidatorul provizoriu solicitat de către creditorul
care a solicitat deschiderea procedurii sau de către debitor, dacă
cererea îi aparține. În situația în care cel care a introdus cererea
de deschidere a procedurii nu solicită numirea unui administrator
judiciar sau lichidator, numirea se va face de către judecătorulsindic din rândul practicienilor care au depus oferte la dosarul
cauzei. În caz de conexare se va ține seama de cererile
creditorilor în ordinea mărimii creanțelor sau de cererea
debitoarei, dacă nu există o cerere din partea unui creditor.”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 alin. (1) privind egalitatea în drepturi și art. 21 alin. (3)
privind dreptul la un proces echitabil.
Examinând excepția de neconstituționalitate, Curtea
constată că s-a pronunțat asupra dispozițiilor de lege criticate,
raportate la aceleași prevederi constituționale ca și cele invocate
în cauza de față, prin Decizia nr. 271 din 16 martie 2010,
publicată în Monitorul Oficial al României, Partea I, nr. 254 din
20 aprilie 2010, respingând, cu majoritate de voturi, excepția de
neconstituționalitate a acestora.
Cu acel prilej, Curtea a statuat că judecătorul-sindic poate
controla măsura înlocuirii lichidatorului sau administratorului
judiciar, dispusă de adunarea creditorilor ori de creditorul care

MONITORUL OFICIAL AL ROMÂNIEI, PARTEA I, Nr. 425/24.VI.2010
deține cel puțin 50% din valoarea creanțelor numai pentru
motive de legalitate. O asemenea limitare a controlului
judecătoresc ține de specificul procedurii insolvenței, mai precis
de rolul crescut pe care creditorii trebuie să îl dețină în procesul
de urmărire și recuperare a creanțelor lor. În schimb, în temeiul
art. 11 lit. d) din lege, judecătorul-sindic are competența de a
înlocui, pentru motive temeinice, prin încheiere, administratorul
judiciar sau lichidatorul.
Totodată, prin Decizia nr. 898 din 16 iunie 2009, publicată în
Monitorul Oficial al României, Partea I, nr. 549 din 6 august
2009, Curtea a statuat că faptul că împotriva deciziei creditorului
care deține cel puțin 50% din valoarea totală a creanțelor de a
desemna, fără consultarea adunării creditorilor, un administrator

3

judiciar sau lichidator în locul celui provizoriu ori de a confirma
administratorul judiciar provizoriu sau lichidatorul provizoriu,
creditorii interesați pot face contestație la judecătorul-sindic,
pentru motive de nelegalitate, în termen de 3 zile de la data
publicării acestei decizii în Buletinul procedurilor de insolvență,
își găsesc justificarea în însuși specificul acestei proceduri și are
drept scop asigurarea desfășurării cu celeritate a acesteia.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluția și considerentele
deciziilor menționate își păstrează valabilitatea și în cauza de
față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1) lit. c) din Legea nr. 85/2006 privind procedura
insolvenței, excepție ridicată de Societatea Comercială ăPrima Guard Security International” — S.R.L. din București în Dosarul
nr. 15.827/3/2009 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 29 aprilie 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 596
din 4 mai 2010

referitoare la excepția de neconstituționalitate a dispozițiilor art. 24 alin. (1)
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Antonia Constantin
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 24 alin. (1) din Legea fondului funciar
nr. 18/1991, excepție ridicată de Constantin Vlad în Dosarul
nr. 2.697.2/311/2006 al Tribunalului Olt — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 9 decembrie 2009, pronunțată în Dosarul
nr. 2.697.2/311/2006, Tribunalul Olt — Secția civilă a sesizat
Curtea Constituțională cu excepția de neconstituționalitate
a prevederilor art. 24 alin. (1) din Legea fondului funciar
nr. 18/1991.
Excepția a fost ridicată de Constantin Vlad într-un dosar
având ca obiect o plângere în baza Legii nr. 18/1991.
În motivarea excepției de neconstituționalitate autorul
consideră că textul legal contravine prevederilor art. 44 din
Constituție și art. 1 din Primul Protocol adițional la Convenția
pentru apărarea drepturilor omului și a libertăților fundamentale.
Tribunalul Olt — Secția civilă apreciază că dispozițiile
legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 425/24.VI.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 24 alin. (1) din Legea fondului funciar
nr. 18/1991, republicată în Monitorul Oficial al României,
Partea I, nr. 1 din 5 ianuarie 1998, prevederi care au următorul
conținut: ă(1) Terenurile situate în intravilanul localităților, care
au fost atribuite de cooperativele agricole de producție, potrivit
legii, cooperatorilor sau altor persoane îndreptățite, pentru
construcția de locuințe și anexe gospodărești, pe care le-au
edificat, rămân și se înscriu în proprietatea actualilor deținători,
chiar dacă atribuirea s-a făcut din terenurile preluate în orice
mod de la foștii proprietari.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 44, precum și dispozițiilor art. 1 din Primul
Protocol adițional la Convenția pentru apărarea drepturilor
omului și a libertăților fundamentale.
Examinând excepția, Curtea constată că s-a mai pronunțat
asupra dispozițiilor art. 24 din Legea fondului funciar nr. 18/1991,
prin Decizia nr. 394 din 21 octombrie 2003, publicată în
Monitorul Oficial al României, Partea I, nr. 106 din 4 februarie
2004, prin raportare la critici asemănătoare, constatând că sunt
constituționale.

Curtea a reținut cu această ocazie că prin textele legale
criticate s-a constituit un drept de proprietate asupra terenurilor
la care se referă textele respective, în favoarea proprietarilor
terenurilor. Așa fiind, legea posterioară nu poate stinge dreptul
de proprietate născut sub imperiul legii anterioare, deoarece ar
însemna ca legea nouă să fie aplicată retroactiv, ceea ce
contravine principiului neretroactivității legii, înscris în art. 15
alin. (2) din Constituție și care se aplică și Legii fundamentale.
Faptul că dreptul de proprietate constituit potrivit legii
anterioare produce efecte și în prezent, sub imperiul legii
posterioare, nu infirmă soluția de mai sus, deoarece nu mai
suntem în domeniul neretroactivității, ci în acela al aplicării
imediate a legii noi, astfel încât dreptului de proprietate constituit
anterior Constituției îi sunt aplicabile prevederile regimului
constituțional actual.
În acest sens s-a pronunțat Curtea prin Decizia nr. 3 din
2 februarie 1993, publicată în Monitorul Oficial al României,
Partea I, nr. 95 din 17 mai 1993, stabilind că prevederile
constituționale actuale nu pot avea drept urmare desființarea
unui drept de proprietate constituit anterior intrării în vigoare a
Constituției, dispozițiile acesteia aplicându-se numai în ceea ce
privește regimul dreptului respectiv.
De asemenea, prin Decizia nr. 73 din 19 iulie 1995, publicată
în Monitorul Oficial al României, Partea I, nr. 177 din 8 august
1995, Curtea a statuat în sensul că, în ceea ce privește
soluționarea conflictului legilor în timp, legea posterioară nu
poate, fără a avea caracter retroactiv, să aducă atingere
modalității în care legea anterioară a constituit dreptul respectiv,
modalitate guvernată de principiul tempus regit actum.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziilor menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 24 alin. (1) din Legea fondului funciar
nr. 18/1991, excepție ridicată de Constantin Vlad în Dosarul nr. 2.697.2/311/2006 al Tribunalului Olt — Secția civilă.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU

Magistrat-asistent,
Fabian Niculae
CURTEA CONSTITUȚIONALĂ

D E C I Z I A Nr. 598
din 4 mai 2010

referitoare la excepția de neconstituționalitate a dispozițiilor art. 616 din Codul civil
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Augustin Zegrean
Antonia Constantin
Fabian Niculae

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 425/24.VI.2010
Pe rol se află soluționarea excepției de neconstituționalitate
a dispozițiilor art. 616 din Codul civil, excepție ridicată de
Augusta Tofalvi în Dosarul nr. 1.021/323/2008 al Judecătoriei
Târnăveni.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra faptului că partea Dorel
Sim a depus la dosar o cerere prin care solicită respingerea
excepției de neconstituționalitate.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 decembrie 2009, pronunțată în
Dosarul nr. 1.021/323/2008, Judecătoria Târnăveni a sesizat
Curtea Constituțională cu excepția de neconstituționalitate
a prevederilor art. 616 din Codul civil.
Excepția a fost ridicată de Augusta Tofalvi într-un dosar
având ca obiect o acțiune ce viza sistarea unui drept de
servitute.
În motivarea excepției de neconstituționalitate autorul
consideră că dispozițiile legale criticate încalcă prevederile
art. 44 alin. (2) din Constituție și art. 1 din Primul Protocol
adițional la Convenția pentru apărarea drepturilor omului și a
libertăților fundamentale. Textul de lege criticat instituie un
tratament juridic diferit în ceea ce privește exercitarea dreptului
de proprietate, întrucât proprietarul al cărui loc este înfundat este
condiționat în exercitarea prerogativelor sale de buna dispoziție
a proprietarului celuilalt fond, fondul dominant. Având în vedere
că dreptul de servitute reprezintă o limitare legală a dreptului de
proprietate permisă de dispozițiile constituționale cuprinse în
art. 44 teza a doua, potrivit cărora conținutul și limitele dreptului
de proprietate sunt stabilite de lege, legiuitorul trebuia să
stabilească cadrul juridic pentru exercitarea dreptului de
proprietate, instituind anumite limitări rezonabile în valorificarea
acestuia, în așa fel încât să nu interfereze cu interesele generale
sau particulare ale altor subiecți de drept.
Judecătoria Târnăveni apreciază că dispozițiile legale
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

5

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 616 din Codul civil, prevederi care au următorul
conținut: ăProprietarul al cărui loc este înfundat, care nu are nicio
ieșire la calea publică, poate reclama o trecere pe locul vecinului
sau pentru exploatarea fondului, cu îndatorire de a-l despăgubi
în proporție cu pagubele ce s-ar putea ocaziona.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 privind egalitatea în fața legii și în art. 44
alin. (2) privind dreptul de proprietate privată.
Examinând excepția, Curtea constată că s-a mai pronunțat
asupra dispozițiilor art. 616 din Codul civil prin Decizia nr. 536
din 31 mai 2007, publicată în Monitorul Oficial al României,
Partea I, nr. 554 din 14 august 2007, prin raportare la critici
asemănătoare, constatând că sunt constituționale.
Curtea a reținut cu această ocazie că dreptul de servitute
este un drept real imobiliar, dezmembrământ al dreptului de
proprietate, care presupune prin natura sa imposibilitatea
exercitării dreptului de proprietate în deplinătatea atributelor
sale, proprietarul fondului asupra căruia se exercită servitutea
fiind obligat să permită folosirea bunului imobil aservit. Prin
urmare, cei doi proprietari se află în situații juridice obiectiv
diferite, astfel încât este justificată instituirea unui tratament
juridic diferit în ceea ce privește exercitarea dreptului de
proprietate.
Mai mult, dreptul de servitute reprezintă o limitare legală a
dreptului de proprietate, permisă de dispozițiile constituționale
cuprinse în art. 44 alin. (1) teza a doua, potrivit cărora conținutul
și limitele dreptului de proprietate sunt stabilite de lege. Așadar,
legiuitorul este competent să stabilească cadrul juridic pentru
exercitarea atributelor dreptului de proprietate, instituind anumite
limitări rezonabile în valorificarea acestuia, în așa fel încât să
nu interfereze cu interesele generale sau cu interesele
particulare ale altor subiecte de drept.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 616 din Codul civil, excepție ridicată de
Augusta Tofalvi în Dosarul nr. 1.021/323/2008 al Judecătoriei Târnăveni.
Definitivă și general obligatorie.
Pronunțată în ședința publică din data de 4 mai 2010.
În temeiul dispozițiilor art. 261 alin. 2 din Codul de
procedură civilă și ale art. 1 din Hotărârea Plenului Curții
Constituționale nr. 8 din 8 iunie 2010, semnează
PREȘEDINTE,

ION PREDESCU

Magistrat-asistent,
Fabian Niculae

6

MONITORUL OFICIAL AL ROMÂNIEI, PARTEA I, Nr. 425/24.VI.2010
CURTEA CONSTITUȚIONALĂ

D E C I Z I A Nr. 696
din 25 mai 2010

referitoare la excepția de neconstituționalitate a prevederilor art. 46 alin. (4) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 46 alin. (4) din Legea nr. 10/2001 privind
regimul juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de Rada
Pârvu, Niculina Popescu, Mihai Ionuț Mateescu, Viorel Cristian
Mateescu, Mariana Irina Mocanu, Traiana Anghel, Ana Maria
Anghel, Cristian Alexandru Anghel, Constantin Panait,
Magdalena Ilie, Petruța Popescu și Florentina Pivniuc, prin
avocat, în Dosarul nr. 13.879/3/2008 al Tribunalului București —
Secția a III-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, invocă jurisprudența Curții Constituționale în
materie, și anume Decizia nr. 270/2010.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2009, pronunțată în Dosarul
nr. 13.879/3/2008, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 46 alin. (4) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945 — 22 decembrie 1989,
excepție ridicată de Rada Pârvu, Niculina Popescu, Mihai Ionuț
Mateescu, Viorel Cristian Mateescu, Mariana Irina Mocanu,
Traiana Anghel, Ana Maria Anghel, Cristian Alexandru Anghel,
Constantin Panait, Magdalena Ilie, Petruța Popescu și
Florentina Pivniuc, prin avocat, într-o cauză având ca obiect
revendicare imobiliară.
În susținerea excepției de neconstituționalitate autorii
acesteia arată că reglementarea criticată este contrară art. 44
alin. (1) teza întâi din Legea fundamentală, ăîntrucât nu lasă
niciun dubiu în ceea ce privește uzarea mijloacelor de
valorificare a dreptului de proprietate, în afara Legii nr. 10/2001.
Apreciază că, dacă interpretarea contrară era posibilă și după
pronunțarea deciziei Înaltei Curți de Casație și Justiție din anul
2008, acțiunea în revendicare, întemeiată pe Legea nr. 10/2001,
nu mai poate constitui acum un mod de redobândire a dreptului
de proprietate”.
Tribunalul București — Secția a III-a civilă apreciază că
excepția de neconstituționalitate este neîntemeiată, prevederile

de lege criticate fiind în deplină concordanță cu art. 44 din
Constituție, potrivit căruia conținutul și limitele dreptului de
proprietate sunt stabilite prin lege.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 46 alin. (4)
din Legea nr. 10/2001 sunt constituționale. În acest sens arată
că stabilirea cuprinsului unei legi, și deci a reglementărilor ce o
compun, nu reprezintă o problemă de constituționalitate, ci, cel
mult, una de tehnică legislativă. În acest domeniu, legiuitorul, în
virtutea competențelor sale constituționale, este îndreptățit să
impună o reglementare specială într-un anumit domeniu,
aplicând astfel principiul specialia generalibus derogant.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl reprezintă prevederile art. 46 alin. (4) din
Legea nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie 1989,
republicată în Monitorul Oficial al României, Partea I, nr. 798 din
2 septembrie 2005.
Alineatul (4) a fost introdus prin art. I pct. 13 din Legea
nr. 1/2009 pentru modificarea și completarea Legii nr. 10/2001,
și are următorul conținut:
ă(4) Persoana îndreptățită are obligația de a urma calea
prevăzută de prezenta lege, după intrarea acesteia în vigoare.
Prevederile prezentei legi se aplică cu prioritate.”
Autorii excepției consideră că textul de lege criticat
contravine dispozițiilor constituționale ale art. 44 alin. (1) teza
întâi, potrivit cărora dreptul de proprietate, precum și creanțele
asupra statului sunt garantate.
Examinând excepția de neconstituționalitate, Curtea
constată că asupra constituționalității art. 46 alin. (4) din Legea
nr. 10/2001 privind regimul juridic al unor imobile preluate în mod
abuziv în perioada 6 martie 1945 — 22 decembrie 1989 s-a
pronunțat prin Decizia nr. 270 din 16 martie 2010, publicată în
Monitorul Oficial al României, Partea I, nr. 305 din 11 mai 2010,
statuând că textul de lege criticat nu contravine art. 44 din Legea
fundamentală.
Astfel, în ceea ce privește reglementarea criticată, potrivit
căreia persoana îndreptățită are obligația de a urma calea
prevăzută de prezenta lege, după intrarea acesteia în vigoare,

MONITORUL OFICIAL AL ROMÂNIEI, PARTEA I, Nr. 425/24.VI.2010
prevederile ei aplicându-se cu prioritate, împrejurare ce este de
natură a împiedica persoana îndreptățită să acționeze pentru
revendicarea bunului pe calea dreptului comun, Curtea s-a
pronunțat prin Decizia nr. 1.351 din 10 decembrie 2008,
publicată în Monitorul Oficial al României, Partea I, nr. 881 din
24 decembrie 2008, reținând că ălegea nu obstrucționează
accesul la justiție al celor îndreptățiți la măsuri reparatorii, ci
prevede doar calea administrativă, calea legală pentru
acordarea de reparații în natură sau prin echivalent. Art. 26
alin. (3) din Legea nr. 10/2001 prevede că decizia sau dispoziția
de respingere a notificării sau a cererii de restituire în natură
poate fi atacată de persoana care se pretinde îndreptățită la
instanța de judecată, iar art. 19 din Legea nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, prevede că deciziile adoptate

7

de către Comisia Centrală pentru Stabilirea Despăgubirilor pot
fi atacate cu contestație în condițiile Legii contenciosului
administrativ nr. 554/2004.
De altfel, Curtea a observat că atât Legea nr. 10/2001, cât și
Legea modificatoare nr. 1/2009 sunt legi reparatorii speciale. În
acest sens este și Decizia nr. XXXIII din 9 iunie 2008 a Înaltei
Curți de Casație și Justiție, în care s-a statuat că, «în cazul
concursului dintre legea specială și legea generală, se aplică
legea specială, conform principiului specialia generalibus
derogant, chiar dacă aceasta nu este prevăzută în legea
specială»”.
Întrucât nu au intervenit elemente noi, care să conducă la
schimbarea jurisprudenței Curții Constituționale, considerentele
și soluția din deciziile amintite își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 46 alin. (4) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, excepție ridicată de Rada Pârvu, Niculina
Popescu, Mihai Ionuț Mateescu, Viorel Cristian Mateescu, Mariana Irina Mocanu, Traiana Anghel, Ana Maria Anghel, Cristian
Alexandru Anghel, Constantin Panait, Magdalena Ilie, Petruța Popescu și Florentina Pivniuc, prin avocat, în Dosarul
nr. 13.879/3/2008 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 697
din 25 mai 2010

referitoare la excepția de neconstituționalitate a prevederilor art. 37 alin. (5) din Legea nr. 50/1991
privind autorizarea executării lucrărilor de construcții
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 37 alin. (5) din Legea nr. 50/1991 privind
autorizarea executării lucrărilor de construcții, excepție ridicată
de Ioan Bujor în Dosarul nr. 7.036/110/2007 al Tribunalului
Bacău — Secția comercială și contencios administrativ.
La apelul nominal lipsesc părțile, față de care procedura de
citare a fost legal îndeplinită.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens invocă jurisprudența Curții Constituționale în materie,
și anume deciziile nr. 26/2004 și nr. 409/2005, prin care s-a
constatat că prevederile de lege criticate nu contravin
dispozițiilor art. 15 alin. (2) și art. 44 alin. (2) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2009, pronunțată în Dosarul
nr. 7.036/110/2007, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a prevederilor art. 37
alin. (5) din Legea nr. 50/1991 privind autorizarea executării
lucrărilor de construcții, excepție ridicată de Ioan Bujor într-o

8

MONITORUL OFICIAL AL ROMÂNIEI, PARTEA I, Nr. 425/24.VI.2010

cauză având ca obiect anularea unui proces-verbal de
contravenție.
În susținerea excepției de neconstituționalitate autorul
acesteia susține că prevederile art. 37 alin. (5) cuprind norme
generale care vizează aspecte privind publicitatea și intabularea
construcțiilor, alte aspecte decât cele supuse judecății, apreciind
că în speța sa au aplicabilitate prevederile art. 31 din actul
normativ mai sus amintit. Chiar în ipoteza în care art. 37 alin. (5)
și-ar
găsi
aplicabilitatea,
autorul
excepției
de
neconstituționalitate apreciază că art. 31 are prioritate, întrucât
cuprinde prevederi mai favorabile cetățeanului (posibilul
contravenient), principiu consacrat atât de art. 15 alin. (2) din
Constituție, cât și de legea specială.
Tribunalul Bacău — Secția comercială și contencios
administrativ apreciază că excepția de neconstituționalitate
este neîntemeiată. În acest context, arată că textul de lege
criticat nu conține în sine nicio dispoziție cu caracter retroactiv
și nu face precizări în legătură cu aplicarea în timp a
reglementărilor pe care le cuprinde.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. În acest sens invocă jurisprudența Curții
Constituționale în materie, și anume Decizia nr. 431/2005 și
Decizia nr. 26/2004.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 37 alin. (5) din Legea nr. 50/1991 privind
autorizarea executării lucrărilor de construcții, republicată în
Monitorul Oficial al României, Partea I, nr. 933 din 13 octombrie
2004, cu modificările și completările ulterioare, care au
următorul conținut: ă(5) Construcțiile executate fără autorizație
de construire sau cu nerespectarea prevederilor acesteia,
precum și cele care nu au efectuată recepția la terminarea

lucrărilor, potrivit legii, nu se consideră finalizate și nu pot fi
intabulate în cartea funciară. În această situație se aplică în
continuare sancțiunile prevăzute de lege.”
Autorul excepției susține că reglementarea criticată
contravine dispozițiilor constituționale ale art. 15 alin. (2) privind
neretroactivitatea legii și art. 44 alin. (1) și (2) privind dreptul de
proprietate privată.
Examinând excepția de neconstituționalitate, Curtea
constată că s-a mai pronunțat asupra prevederilor art. 37
alin. (5) din Legea nr. 50/1991 prin Decizia nr. 26 din 27 ianuarie
2004, publicată în Monitorul Oficial al României, Partea I, nr. 163
din 25 februarie 2004, și Decizia nr. 431 din 13 septembrie 2005,
publicată în Monitorul Oficial al României, Partea I, nr. 925 din
17 octombrie 2005, reținând că textul ănu conține în sine nicio
dispoziție cu caracter retroactiv și nu face precizări în legătură
cu aplicarea în timp a reglementărilor pe care le cuprinde. În
consecință, nu se poate reține că textul de lege criticat ar încălca
dispozițiile art. 15 alin. (2) din Constituție. [...] De altfel, conform
prevederilor art. 13 alin. (2) teza a doua din Ordonanța
Guvernului nr. 2/2001 privind regimul juridic al contravențiilor,
«Contravenția este continuă în situația în care încălcarea
obligației legale durează în timp»”. Or, executarea/menținerea
unei construcții în stare de ilegalitate, respectiv nerespectarea
obligației legale a obținerii autorizației de construcție, al cărei
scop este prevenirea consecințelor negative în cazul unor
construcții necorespunzătoare, atrage sancțiunile aferente,
prevăzute de lege.
Cu privire la susținerea potrivit căreia s-ar aduce atingere și
art. 44 alin. (1) și (2) din Legea fundamentală, prin Decizia
nr. 115 din 3 februarie 2009, publicată în Monitorul Oficial al
României, Partea I, nr. 138 din 5 martie 2009, Curtea a reținut,
în esență, că ăactivitatea de edificare sau desființare a
construcțiilor de orice natură trebuie să se supună rigorilor legii”,
iar ăregimul legal al construcțiilor nu are legătură cu ocrotirea
dreptului de proprietate. În măsura în care, însă, (...) exercitarea
dreptului de proprietate se abate de la prevederile legale
imperative, titularul dreptului de proprietate va suporta
sancțiunile stabilite de lege, fără a se putea apăra invocând
principiul constituțional al ocrotirii proprietății”.
Întrucât nu au intervenit elemente noi, care să conducă la
schimbarea jurisprudenței Curții Constituționale, considerentele
și soluția din deciziile amintite își păstrează valabilitatea și în
cauza de față.
În ceea ce privește nemulțumirea autorului excepției față de
stabilirea priorității textului de lege care are aplicabilitate în speța
dedusă judecății, aceasta nu reprezintă o veritabilă critică de
neconstituționalitate, ci reprezintă aspecte ce țin de interpretarea
și aplicarea legii, ceea ce intră în competența de soluționare a
instanțelor judecătorești, iar nu a Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 37 alin. (5) din Legea nr. 50/1991 privind autorizarea
executării lucrărilor de construcții, excepție ridicată de Ioan Bujor în Dosarul nr. 7.036/110/2007 al Tribunalului Bacău — Secția
comercială și contencios administrativ.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 425/24.VI.2010

9

CURTEA CONSTITUȚIONALĂ

D E C I Z I A Nr. 698
din 25 mai 2010

referitoare la excepția de neconstituționalitate a prevederilor art. 3 alin. (7)
din Ordonanța de urgență a Guvernului nr. 94/2000 privind retrocedarea unor bunuri imobile
care au aparținut cultelor religioase din România
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, excepție
ridicată de Eugen Nagy, Iuliana Nagy și Maria Marian în Dosarul
nr. 1.345/175/2008 al Tribunalului Alba — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate. În acest sens,
invocă jurisprudența Curții Constituționale în materie, și anume
Decizia nr. 1.635/2009.
C U R T E A,

având în vedere actele și lucrările dosarului, constată
următoarele:
Prin Încheierea din 12 iunie 2009, pronunțată în Dosarul
nr. 1.345/175/2008, Tribunalul Alba — Secția civilă a sesizat
Curtea Constituțională cu excepția de neconstituționalitate
a dispozițiilor art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
excepție ridicată de Eugen Nagy, Iuliana Nagy și Maria Marian
într-o cauză având ca obiect anulare act.
În susținerea excepției de neconstituționalitate autorii
acesteia susțin că reglementarea cuprinsă în art. 3 alin. (7) din
Ordonanța de urgență a Guvernului nr. 94/2000 este
neconstituțională, întrucât realizează discriminări între cetățeni
în ceea ce privește comunicarea deciziilor și cu privire la
exercitarea căilor de atac împotriva acestora. Astfel, arată că
deciziile emise în baza Ordonanței de urgență a Guvernului
nr. 94/2000 sunt supuse controlului judecătoresc într-un termen
de 30 de zile de la comunicare, fără a exista însă obligația ca
acestea să fie comunicate și terților. Din acest punct de vedere,
se consideră discriminați față de terțele persoane, chiriașii,
pentru care este aplicabilă reglementarea cuprinsă de Legea
nr. 10/2001, și unde, împotriva deciziilor emise în baza acestui
act normativ, se aplică procedura de drept comun.
Tribunalul Alba — Secția civilă apreciază că, la
examinarea constituționalității unui text de lege, nu se are în
vedere compatibilitatea acestuia cu alte prevederi legale, ci doar
cu principiile și dispozițiile Legii fundamentale. Totodată, arată că
procedura și termenele prevăzute de Legea contenciosului

administrativ nr. 554/2004 sunt mai restrictive decât cele
prevăzute de dreptul comun, fără a se aduce atingere, însă,
principiului egalității în drepturi sau accesului liber la justiție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul arată că principala critică a autorilor excepției se
referă la o omisiune legislativă, or, în aceste condiții, potrivit
art. 2 alin. (3) din Legea nr. 47/1992, excepția de
neconstituționalitate este inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 3 alin. (7) din Ordonanța de urgență a
Guvernului nr. 94/2000 privind retrocedarea unor bunuri imobile
care au aparținut cultelor religioase din România, republicată în
Monitorul Oficial al României, Partea I, nr. 797 din 1 septembrie
2005, în temeiul art. V din titlul II al Legii nr. 247/2005 privind
reforma în domeniile proprietății și justiției, precum și unele
măsuri adiacente, lege publicată în Monitorul Oficial al
României, Partea I, nr. 653 din 22 iulie 2005.
Textul de lege criticat are următorul conținut: ăDeciziile
Comisiei speciale de retrocedare vor putea fi atacate cu
contestație la instanța de contencios administrativ în a cărei rază
teritorială este situat imobilul solicitat, în termen de 30 de zile
de la comunicarea acestora. Hotărârea pronunțată de instanța
de contencios administrativ este supusă căilor de atac potrivit
Legii contenciosului administrativ nr. 554/2004.”
Dispozițiile constituționale pretins încălcate de prevederile
art. 3 alin. (7) din Ordonanța de urgență a Guvernului
nr. 94/2000 sunt cele ale art. 16 alin. (1) și (2) care consacră
egalitatea în fața legii și art. 21 privind accesul liber la justiție.
Examinând excepția, Curtea constată că autorii acesteia
susțin neconstituționalitatea reglementării criticate, deoarece
instituie un regim diferențiat în ceea ce privește posibilitatea
atacării de către terțele persoane a deciziilor emise în temeiul
Ordonanței de urgență a Guvernului nr. 94/2000. Astfel, aceștia
consideră că prin procedura prevăzută de legea contenciosului
administrativ aceste persoane — terți față de actul administrativ
respectiv ar fi private de valorificarea unui drept constituțional, și
anume accesul la justiție și dreptul la un proces echitabil.

10

MONITORUL OFICIAL AL ROMÂNIEI, PARTEA I, Nr. 425/24.VI.2010

Prin Decizia nr. 1.635 din 3 decembrie 2009, publicată în
Monitorul Oficial al României, Partea I, nr. 32 din 15 ianuarie
2010, Curtea a reținut că, ăpotrivit art. 11 din Legea
contenciosului administrativ nr. 554/2004, cererile prin care se
solicită anularea unui act administrativ individual nu pot fi
introduse mai târziu de un an de la data comunicării actului, data
luării la cunoștință, data introducerii cererii sau data încheierii
procesului-verbal de conciliere, după caz. Dispozițiile
Ordonanței de urgență a Guvernului nr. 94/2000, ca act normativ
special în domeniul retrocedărilor pe cale administrativă, se
completează cu prevederile dreptului comun în materie,
respectiv Legea nr. 554/2004. În consecință, deciziile Comisiei
speciale de retrocedare, reprezentând acte administrative, pot fi
atacate de către terți la instanța de contencios administrativ, în
condițiile Legii nr. 554/2004, aceștia având la dispoziție un
termen de un an de la data luării la cunoștință în care să atace
actul administrativ contestat.”
Cu privire la pretinsa încălcare a prevederilor art. 16 din
Constituție, Curtea a considerat că nu poate fi reținută
susținerea potrivit căreia norma legală criticată ăinstituie un

regim diferențiat în ceea ce privește ocrotirea dreptului de
proprietate al cetățenilor persoane fizice sau al persoanelor
juridice de drept privat față de persoanele juridice beneficiare
ale legislației reparatorii, prevăzute de Ordonanța de urgență a
Guvernului nr. 94/2000, care creează un regim favorizant față
de celelalte persoane juridice sau fizice beneficiare ale
prevederilor Legii nr. 10/2001”, întrucât dispozițiile legale în
cauză se referă distinct la două categorii de persoane, aflate în
situații juridice diferite.
De altfel, potrivit jurisprudenței constante a Curții
Constituționale, ăprincipiul egalității în fața legii presupune
instituirea unui tratament egal pentru situații care, în funcție de
scopul urmărit, nu sunt diferite. De aceea, el nu exclude, ci,
dimpotrivă, presupune soluții diferite pentru situații diferite”.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3 alin. (7) din Ordonanța de urgență a Guvernului nr. 94/2000
privind retrocedarea unor bunuri imobile care au aparținut cultelor religioase din România, excepție ridicată de Eugen Nagy, Iuliana
Nagy și Maria Marian în Dosarul nr. 1.345/175/2008 al Tribunalului Alba — Secția civilă.
Definitivă și general obligatorie.
Pronunțată în ședința publică din data de 25 mai 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 763
din 3 iunie 2010

referitoare la excepția de neconstituționalitate a prevederilor art. 1340 tezele a doua și a treia
din Codul civil
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Cristina Toma

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1340 tezele a doua și a treia din Codul civil,

excepție ridicată de Lazăr Petroescu și Ana Petroescu în
Dosarul nr. 4.986/221/2007 al Tribunalului Hunedoara — Secția
civilă.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile de lege criticate nu contravin prevederilor
constituționale privind dreptul de proprietate, ci reprezintă o
garanție a acestuia.

MONITORUL OFICIAL AL ROMÂNIEI, PARTEA I, Nr. 425/24.VI.2010

11

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 18 septembrie 2009, pronunțată în
Dosarul nr. 4.986/221/2007, Tribunalul Hunedoara — Secția
civilă a sesizat Curtea Constituțională cu excepția de
neconstituționalitate a prevederilor art. 1340 tezele a doua
și a treia din Codul civil.
Excepția de neconstituționalitate a fost ridicată de Lazăr
Petroescu și Ana Petroescu într-o cauză civilă ce are ca obiect
pretenții.
În motivarea excepției de neconstituționalitate autorii
arată că dispozițiile de lege criticate încalcă dreptul de
proprietate al cumpărătorului, întrucât acesta este pus în situația
de a pierde atât bunul cumpărat, cât și prețul achitat, în cazul în
care o terță persoană revendică imobilul. Arată că excepția de
la regula răspunderii vânzătorului pentru evicțiune îl scutește pe
vânzător de obligația de restituire a prețului primit în schimbul
bunului vândut și de care cumpărătorul a fost evins.
Tribunalul Hunedoara — Secția civilă apreciază că
excepția de neconstituționalitate este neîntemeiată, arătând în
acest sens că dispozițiile art. 1340 din Codul civil se referă la
situația modificării convenționale a obligației de garanție a
vânzătorului contra evicțiunii, ceea ce nu contravine dispozițiilor
constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1340 tezele a doua și a treia din Codul civil,
având următorul conținut: ăStipulația prin care vânzătorul se
descarcă de răspunderea pentru evicțiune nu-l scutește de a
restitui prețul, în caz de evicțiune, afară numai dacă
cumpărătorul a cunoscut, la facerea vânzării, pericolul
evicțiunii, sau dacă a cumpărat pe răspunderea sa proprie.”
Autorii excepției invocă încălcarea dispozițiilor constituționale
ale art. 44 alin. (1) și (2) și art. 136 alin. (5) privind dreptul de
proprietate privată.
Examinând excepția de neconstituționalitate, Curtea
constată că, în conformitate cu dispozițiile art. 1337 din Codul
civil, vânzătorul este obligat de drept să răspundă față de
cumpărător de evicțiunea totală sau parțială a bunului vândut.
Prin derogare, potrivit prevederilor art. 1340 tezele a doua și a
treia din același cod, vânzătorul nu răspunde pentru evicțiune
în cazul în care cumpărătorul cunoștea la încheierea contractului
pericolul evicțiunii, sau dacă a cumpărat pe propria răspundere,
când contractul de vânzare-cumpărare are caracter aleatoriu.
Fiind vorba despre asumarea de către cumpărător a evicțiunii,
nu se pune problema restituirii prețului pe care l-a plătit pentru
bunul cumpărat, Codul civil reglementând tocmai garantarea
dreptului de proprietate. În aceste condiții, art. 1340 din Codul
civil nu încalcă dispozițiile constituționale privind garantarea
acestui drept.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1340 tezele a doua și a treia din Codul civil, excepție ridicată
de Lazăr Petroescu și Ana Petroescu în Dosarul nr. 4.986/221/2007 al Tribunalului Hunedoara — Secția civilă.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Cristina Toma

12

MONITORUL OFICIAL AL ROMÂNIEI, PARTEA I, Nr. 425/24.VI.2010

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 196/2008 privind înființarea activității
de derulare și gestionare a proiectelor de înfrățire instituțională finanțate de Uniunea Europeană,
pentru care România are calitate de donator de asistență tehnică
Având în vedere că:
— Autoritatea Națională de Reglementare în Domeniul Energiei a câștigat în anul 2008 un proiect în Ucraina, iar în prezent
contractul este în implementare;
— Unitatea pentru Coordonarea și Verificarea Achizițiilor Publice din Ministerul Finanțelor Publice a câștigat un proiect în
anul 2009 în Republica Moldova și Autoritatea Națională pentru Reglementarea și Monitorizarea Achizițiilor Publice a câștigat un
proiect în anul 2009 în Albania;
— pentru ca aceste proiecte, precum și cele care urmează să fie semnate și implementate cu succes de către România
ca stat membru partener de twinning și pentru a nu aduce atingere imaginii României pe plan internațional;
— neadoptarea Ordonanței de urgență a Guvernului pentru modificarea Ordonanței de urgență a Guvernului nr. 196/2008
privind înființarea activității de derulare și gestionare a proiectelor de înfrățire instituțională finanțate de Uniunea Europeană, pentru
care România are calitate de donator de asistență tehnică, aprobată cu modificări și completări prin Legea nr. 168/2009, conduce
la imposibilitatea României, în calitatea sa de donator de asistență tehnică, de a-și onora angajamentele deja asumate la nivel
internațional, precum și de a participa în viitoare proiecte de înfrățire instituțională,
întrucât toate aceste aspecte vizează interesul public și constituie situații de urgență și extraordinare a căror reglementare
nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 196/2008
privind înființarea activității de derulare și gestionare a
proiectelor de înfrățire instituțională finanțate de Uniunea
Europeană, pentru care România are calitate de donator de
asistență tehnică, publicată în Monitorul Oficial al României,
Partea I, nr. 825 din 8 decembrie 2008, aprobată cu modificări
și completări prin Legea nr. 168/2009, se modifică după cum
urmează:
1. La articolul 2, litera i) va avea următorul cuprins:
ăi) alocație zilnică, denumită în continuare per diem,
reprezintă o sumă de bani care este dată consilierilor rezidenți
de înfrățire instituțională, coordonatorilor de proiect și experților
cooptați, în baza contractului de înfrățire instituțională, în
vederea acoperirii cheltuielilor zilnice pe timpul delegării, în
scopul asigurării cazării, transportului local, precum și pentru
hrană și alte cheltuieli efectuate în legătură cu activitatea
desfășurată în cadrul proiectului;”.
2. La articolul 3, litera i) va avea următorul cuprins:
ăi) efectuează plățile către consilierii rezidenți de înfrățire
instituțională, coordonatorii de proiect, experții cooptați și către
participanții la vizitele de studii;”.
3. La articolul 7, alineatul (3) va avea următorul cuprins:
ă(3) Ministerul Finanțelor Publice va încasa fondurile de la
statul beneficiar al asistenței tehnice și va efectua plățile
necesare consilierilor rezidenți de înfrățire instituțională,
coordonatorilor de proiect și experților cooptați în cadrul
proiectelor de înfrățire instituțională în moneda euro.”
4. La articolul 8, litera e) va avea următorul cuprins:
ăe) indemnizații ale consilierilor rezidenți de înfrățire
instituțională, ale coordonatorilor de proiect și ale experților
desemnați pentru implementarea proiectelor de înfrățire
instituțională, în conformitate cu prevederile contractuale și ale
manualului de înfrățire instituțională;”.
5. Articolul 9 se abrogă.
6. Articolul 11 va avea următorul cuprins:
ăArt. 11. — (1) În vederea îndeplinirii activității prevăzute la
art. 1 vor fi cooptați consilieri rezidenți de înfrățire instituțională,
coordonatori de proiect, precum și experți, care vor fi remunerați

pentru activitatea depusă în cadrul proiectului printr-o
indemnizație stabilită în contractul de înfrățire instituțională, în
funcție de numărul de zile lucrate.
(2) Indemnizația pe care o primesc consilierii rezidenți de
înfrățire instituțională, coordonatorii de proiect, precum și experții
cooptați pentru activitatea depusă în baza contractului de
înfrățire instituțională este asimilată din punct de vedere fiscal
veniturilor din salariu și se impozitează potrivit legislației în
materie.
(3) Prin derogare de la prevederile art. 5 din Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, și ale Legii
nr. 179/2004 privind pensiile de stat și alte drepturi de asigurări
sociale ale polițiștilor, cu modificările și completările ulterioare,
indemnizația pe care o primesc consilierii rezidenți de înfrățire
instituțională, coordonatorii de proiect, precum și experții
cooptați pentru activitatea depusă în baza contractului de
înfrățire instituțională este asimilată salariului, din punctul de
vedere al obligațiilor decurgând pentru consilierul rezident de
înfrățire instituțională, coordonatorul de proiect, precum și pentru
expertul cooptat din legislația privind sistemul public de pensii și
alte drepturi de asigurări sociale, inclusiv dreptul de asigurare
pentru accidente de muncă și boli profesionale, legislația privind
sistemul asigurărilor pentru șomaj și stimularea ocupării forței
de muncă, precum și din legislația privind asigurările de
sănătate.
(4) Consilierii rezidenți de înfrățire instituțională, coordonatorii
de proiect, precum și experții cooptați în cadrul proiectelor de
înfrățire instituțională, în care România este donator de asistență
tehnică, își vor îndeplini misiunile în baza unui mandat aprobat
de către conducătorul instituției furnizoare de asistență tehnică
și în conformitate cu prevederile legale în vigoare.
(5) Prin derogare de la prevederile Legii nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, cu modificările și
completările ulterioare, activitatea depusă în cadrul contractului
de înfrățire instituțională, în care România este donator de
asistență tehnică, nu constituie situație de incompatibilitate

MONITORUL OFICIAL AL ROMÂNIEI, PARTEA I, Nr. 425/24.VI.2010
pentru consilierii rezidenți de înfrățire instituțională, coordonatorii
de proiect, precum și pentru experții cooptați.
(6) Activitatea depusă în cadrul proiectului de către consilierii
rezidenți de înfrățire instituțională, coordonatorii de proiect,
precum și de către experții cooptați în cadrul proiectelor de
înfrățire instituțională se va evalua la sfârșitul anului în funcție de
mandatul primit, obiectivele misiunii și de rezultatele înregistrate
și descrise în raportul misiunii și în raportul anual.”
7. Articolul 12 va avea următorul cuprins:
ăArt. 12. — (1) În termen de maximum 5 zile de la revenirea
în țară, consilierii rezidenți de înfrățire instituțională,
coordonatorii de proiect, precum și experții cooptați vor prezenta
conducerii Ministerului Finanțelor Publice un raport de misiune.
(2) În vederea evaluării anuale, consilierii rezidenți de
înfrățire instituțională, coordonatorii de proiect, precum și experții
cooptați în cadrul proiectelor de înfrățire instituțională prezintă
conducerii instituției furnizoare de asistență, la sfârșitul anului,
un raport anual al activităților desfășurate în cadrul proiectelor
de înfrățire instituțională.”

13

8. Articolul 13 va avea următorul cuprins:
ăArt. 13. — (1) Pe perioada desfășurării misiunilor, consilierii
rezidenți de înfrățire instituțională, coordonatorii de proiect,
precum și experții cooptați în cadrul proiectelor de înfrățire
instituțională își păstrează funcția publică și drepturile salariale,
potrivit legii.
(2) Perioada în care consilierii rezidenți de înfrățire
instituțională, coordonatorii de proiect, precum și experții
cooptați în cadrul proiectelor de înfrățire instituțională își
desfășoară activitatea constituie vechime în muncă/vechime în
specialitatea funcției, care va fi înregistrată în mod
corespunzător, potrivit legislației în vigoare.”
Art. II. — Ordonanța de urgență a Guvernului nr. 196/2008
privind înființarea activității de derulare și gestionare a
proiectelor de înfrățire instituțională finanțate de Uniunea
Europeană, pentru care România are calitate de donator de
asistență tehnică, publicată în Monitorul Oficial al României,
Partea I, nr. 825 din 8 decembrie 2008, aprobată cu modificări
și completări prin Legea nr. 168/2009, cu modificările aduse prin
prezenta ordonanță de urgență, va fi republicată, după
aprobarea prin lege a acesteia, dându-se textelor o nouă
numerotare.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, familiei și protecției sociale,
Mihai Constantin Șeitan
Șeful Departamentului pentru Afaceri Europene,
Bogdan Mănoiu
București, 16 iunie 2010.
Nr. 52.
GUVERNUL ROMÂNIEI

ORDONANȚĂ DE URGENȚĂ
privind unele măsuri de reducere a cheltuielilor publice
Având în vedere evoluția crizei economice în anul 2009, precum și extinderea acesteia în cursul anului 2010, se impune
luarea de urgență a unor măsuri pentru a se putea asigura respectarea angajamentelor asumate de România prin semnarea
acordurilor de împrumut cu organismele financiare internaționale, acorduri absolut necesare pentru stabilitatea economică a
României, pentru atingerea țintelor de deficit ale bugetului general consolidat în anul 2010.
Luând în considerare faptul că diminuarea dezechilibrelor existente și menținerea deficitului bugetar în limite sustenabile
creează premisele relansării economice, se impune adoptarea în regim de urgență a unor măsuri cu caracter excepțional prin
care să se continue eforturile de reducere a cheltuielilor bugetare în anul 2010.
Întrucât aceste elemente vizează interesul general public și constituie situații de urgență și extraordinare, a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 80/2001 privind stabilirea
unor normative de cheltuieli pentru autoritățile administrației
publice și instituțiile publice, publicată în Monitorul Oficial al
României, Partea I, nr. 542 din 1 septembrie 2001, aprobată cu
modificări prin Legea nr. 247/2002, cu modificările și
completările ulterioare, se modifică după cum urmează:
1. La articolul 5, alineatul (1) va avea următorul cuprins:
ăArt. 5. — (1) Ministerele, celelalte organe de specialitate ale
administrației publice centrale, consiliile locale ale comunelor,
orașelor, municipiilor, sectoarelor municipiului București,
consiliile județene și Consiliul General al Municipiului București,
precum și instituțiile publice din subordinea acestora aplică
normativele de cheltuieli pentru dotarea cu autoturisme și pentru

consumul de carburanți prevăzute în anexa nr. 3, cu încadrarea
în cheltuielile bugetare aprobate.”
2. La anexa nr. 3, punctul II se modifică și va avea
cuprinsul prevăzut în anexa care face parte integrantă din
prezenta ordonanță de urgență.
Art. II. — (1) Consumul lunar de carburanți aprobat prin
hotărâri ale Guvernului pentru activitățile specifice desfășurate
de unele ministere și organe de specialitate ale administrației
publice centrale, precum și cele stabilite prin normative proprii în
conformitate cu prevederile art. 1 alin. (4) din Ordonanța
Guvernului nr. 80/2001, aprobată cu modificări prin Legea
nr. 247/2002, cu modificările și completările ulterioare, se reduce
cu 50%.

14

MONITORUL OFICIAL AL ROMÂNIEI, PARTEA I, Nr. 425/24.VI.2010

(2) Face excepție de la prevederile alin. (1) consumul de
carburanți aprobat pentru activitățile operative de inspecție în
domeniile: vamal, gardă financiară, trafic rutier, pentru activitățile
de transport valori, pentru serviciile de ambulanță și SMURD,
pentru activitățile specifice de intervenție desfășurate de
instituțiile din sectorul de apărare, ordine publică și siguranță
națională, pentru transportul persoanelor private de libertate,
precum și transportul elevilor cu microbuze școlare.
Art. III. — (1) Autoritățile și instituțiile publice prevăzute la
art. 2 alin. (1) din Legea-cadru nr. 330/2009 privind salarizarea
unitară a personalului plătit din fonduri publice vor diminua cu
20% cheltuielile cu bunurile și serviciile aprobate în buget,
programate pentru a doua jumătate a anului 2010 și rămase de
executat.
(2) Fac excepție de la prevederile alin. (1) cheltuielile pentru
transmiterea pensiilor și altor forme de asistență socială, precum
și pentru plata serviciilor medicale, medicamente, dispozitive
medicale și materiale sanitare, reparațiile și reabilitările pentru
școli și hrana persoanelor private de libertate.
(3) Reducerile de cheltuieli bugetare prevăzute la alin. (1) se
realizează în trimestrele III și IV 2010, luându-se ca referință
cheltuielile aprobate prin bugetul pe anul 2010 în vigoare la data
publicării prezentei ordonanțe de urgență rămase de executat
în trimestrele respective.
Art. IV. — (1) În termen de 15 zile de la intrarea în vigoare a
prezentei ordonanțe de urgență, societățile naționale,
companiile naționale și societățile comerciale cu capital integral
sau majoritar de stat, precum și regiile autonome vor prezenta
spre aprobare bugetele de venituri și cheltuieli rectificative, la
întocmirea cărora se va avea în vedere reducerea cu 20% a
cheltuielilor cu bunurile și serviciile, altele decât cele pentru
activitățile de producție, a cheltuielilor cu prestațiile externe,
cheltuielilor de protocol, reclamă și publicitate, programate
pentru semestrul II 2010.

(2) Economiile rezultate din aplicarea prevederilor alin. (1)
se vor reflecta în rezultatul financiar, potrivit prevederilor legale
în vigoare.
Art. V. — Prin derogare de la prevederile art. 1 alin. (1) lit. f)
din Ordonanța Guvernului nr. 64/2001 privind repartizarea
profitului la societățile naționale, companiile naționale și
societățile comerciale cu capital integral sau majoritar de stat,
precum și la regiile autonome, publicată în Monitorul Oficial al
României, Partea I, nr. 536 din 1 septembrie 2001, aprobată cu
modificări prin Legea nr. 769/2001, cu modificările și
completările ulterioare, pentru exercițiul financiar al anului 2010,
la societățile naționale, companiile naționale și societățile
comerciale cu capital integral sau majoritar de stat, precum și la
regiile autonome, profitul contabil rămas după deducerea
impozitului pe profit se repartizează în cuantum de minimum
90% sub formă de vărsăminte la bugetul de stat sau local, în
cazul regiilor autonome, ori sub formă de dividende, în condițiile
legii, în cazul societăților naționale, companiilor naționale și
societăților comerciale cu capital integral sau majoritar de stat.
Art. VI. — Prevederile art. 24 din Ordonanța de urgență a
Guvernului nr. 34/2009 cu privire la rectificarea bugetară pe anul
2009 și reglementarea unor măsuri financiar-fiscale, aprobată
prin Legea nr. 227/2009, cu modificările și completările
ulterioare, se aplică în mod corespunzător și societăților
naționale, companiilor naționale și societăților comerciale cu
capital integral sau majoritar de stat, precum și regiilor
autonome.
Art. VII. — Încălcarea dispozițiilor prezentei ordonanțe de
urgență, precum și angajarea unor cheltuieli de natura celor
prevăzute de aceasta, fără a se lua în considerare măsurile de
reducere, și amânarea plății acestora atrage, după caz,
răspunderea disciplinară, materială sau penală a persoanelor
vinovate, potrivit legii.

PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu
București, 23 iunie 2010.
Nr. 55.
ANEXĂ

N O R M AT I V E D E C H E LT U I E L I

privind dotarea cu autoturisme și consumul lunar de carburanți
II. Norme privind consumul lunar de carburanți pentru autoturismele care
deservesc:

Limita
maximă
— litri/lună/
vehicul —

— miniștrii și asimilații acestora, secretari de stat, subsecretari de stat, precum și
persoanele cu funcții asimilate acestora, conducătorii altor organe de specialitate ale
administrației publice centrale, secretari generali

200

— ministere, Casa Națională de Asigurări de Sănătate și celelalte organe de specialitate
ale administrației publice centrale; Prefectura Municipiului București și Casa de Asigurări
de Sănătate a Municipiului București

150

— prefecturile județene, casele de asigurări de sănătate județene, Casa Asigurărilor de
Sănătate a Transporturilor și Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești

175

— consiliile județene și Consiliul General al Municipiului București

150

— consiliile locale ale municipiilor, sectoarelor municipiului București și orașelor

125

— consiliile locale ale comunelor
— alte instituții publice

75
100

MONITORUL OFICIAL AL ROMÂNIEI, PARTEA I, Nr. 425/24.VI.2010

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
pentru reglementarea unor aspecte legate de plata și distribuirea impozitului pe venitul
din transferul proprietăților imobiliare din patrimoniul personal
În temeiul prevederilor art. 12 alin. (3) din Hotărârea Guvernului nr. 109/2009 privind organizarea și funcționarea Agenției
Naționale de Administrare Fiscală, cu modificările și completările ulterioare,
în temeiul prevederilor art. 5 alin. (4) din Legea nr. 571/2003 privind Codul fiscal, cu modificările și completările ulterioare,
în vederea aplicării corecte și unitare a dispozițiilor art. 771 alin. (7) din Legea nr. 571/2003, cu modificările și completările
ulterioare,
președintele Agenției Naționale de Administrare Fiscală emite următorul ordin:
Art. 1. — (1) În vederea punerii în aplicare a dispozițiilor
art. 771 alin. (7) din Legea nr. 571/2003 privind Codul fiscal, cu
modificările și completările ulterioare, începând cu data
prezentului ordin, obligațiile fiscale reprezentând impozit pe
venitul din transferul proprietăților imobiliare din patrimoniul
personal se calculează, se rețin și se declară de către notarii
publici în continuare, conform prevederilor Ordinului ministrului
economiei și finanțelor și al ministrului justiției
nr. 1.706/1.889/C/2008 privind aprobarea procedurilor de
stabilire, plată și rectificare a impozitului pe veniturile din
transferul proprietăților imobiliare din patrimoniul personal și a
modelului și conținutului unor formulare prevăzute la titlul III din
Legea nr. 571/2003 privind Codul fiscal, cu modificările și
completările ulterioare.
(2) Prin derogare de la prevederile Ordinului președintelui
Agenției Naționale de Administrare Fiscală nr. 1.294/2007
privind impozitele, contribuțiile și alte sume reprezentând
creanțe fiscale, care se plătesc de contribuabili într-un cont unic,
cu modificările și completările ulterioare, plata sumelor
reprezentând impozit pe venitul din transferul proprietăților
imobiliare din patrimoniul personal se realizează conform
prezentului ordin.
Art. 2. — Impozitul pe venitul din transferul proprietăților
imobiliare din patrimoniul personal, reținut de notarii publici,
aferent operațiunilor translative ale dreptului de proprietate
încheiate până la data de 13 mai 2010 inclusiv, se virează în
continuare în contul unic de venituri ale bugetului de stat
20.47.01.01 ăVenituri ale bugetului de stat — sume încasate
pentru bugetul de stat în contul unic”.
Art. 3. — Impozitul pe venitul din transferul proprietăților
imobiliare din patrimoniul personal, reținut de notarii publici,
aferent operațiunilor translative ale dreptului de proprietate
încheiate începând cu data de 14 mai 2010, se virează în contul
de venituri ale bugetului de stat 20.03.01.18 ăVeniturile bugetului
de stat — impozit pe venituri din transferul proprietăților
imobiliare din patrimoniul personal”, deschis la unitățile
Trezoreriei Statului în a căror rază birourile notarilor publici sunt
înregistrate fiscal, codificat cu codul de identificare fiscală al
birourilor notariale.
Art. 4. — Stingerea obligațiilor fiscale declarate de notarii
publici pentru luna mai a anului 2010, prin formularul 100

ăDeclarație privind obligațiile de plată la bugetul de stat”, aprobat
prin Ordinul președintelui Agenției Naționale de Administrare
Fiscală nr. 101/2008 privind aprobarea modelului și conținutului
formularelor utilizate pentru declararea impozitelor, taxelor și
contribuțiilor cu regim de stabilire prin autoimpunere sau reținere
la sursă, cu modificările și completările ulterioare, se va realiza
luând în considerare atât sumele achitate de către aceștia în
contul unic de venituri ale bugetului de stat 20.47.01.01 ăVenituri
ale bugetului de stat — sume încasate pentru bugetul de stat în
contul unic”, cât și cele achitate în contul distinct de venituri ale
bugetului de stat 20.03.01.18 ăVeniturile bugetului de stat —
impozit pe venituri din transferul proprietăților imobiliare din
patrimoniul personal”.
Art. 5. — (1) În vederea distribuirii sumelor cuvenite fiecărei
unități administrativ-teritoriale destinatare, conform legii, în cotă
de 50% din cuantumul sumelor plătite în contul de venituri ale
bugetului de stat 20.03.01.18 ăVeniturile bugetului de stat —
impozit pe venituri din transferul proprietăților imobiliare din
patrimoniul personal”, aferente operațiunilor translative ale
dreptului de proprietate al căror obiect au fost bunurile imobile
aflate pe teritoriul acestora, notarii publici care calculează, rețin,
declară și virează acest tip de obligație fiscală vor întocmi și vor
depune lunar la organul fiscal de administrare, împreună cu
Declarația privind obligațiile de plată la bugetul de stat și un
borderou privind distribuirea către unitățile administrativteritoriale a sumelor reprezentând impozit pe venitul din
transferurile proprietăților imobiliare din patrimoniul personal,
întocmit conform modelului prevăzut în anexa care face parte
integrantă din prezentul ordin.
(2) Pentru obligațiile de plată aferente operațiunilor
translative ale dreptului de proprietate încheiate în perioada
14—31 mai 2010, borderoul prevăzut la alin. (1) se depune la
organul fiscal de administrare până la data de 30 iunie 2010,
însoțit de o copie a documentului de plată prin care au fost virate
sumele în contul de venituri ale bugetului de stat 20.03.01.18
ăVeniturile bugetului de stat — impozit pe venituri din transferul
proprietăților imobiliare din patrimoniul personal”.
Art. 6. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 24 iunie 2010.
Nr. 2.104.

16

MONITORUL OFICIAL AL ROMÂNIEI, PARTEA I, Nr. 425/24.VI.2010
ANEXĂ

— model —
Biroul Notarului Public ...........................
Localitatea ..............., județul/sectorul ................
Adresa ......................................................
CIF ...........................................................
Telefon .....................................................
BORDEROUL

nr. ............/data ................
privind distribuirea către unitățile administrativ-teritoriale a sumei de ..................................., reprezentând impozit
pe venitul din transferurile proprietăților imobiliare din patrimoniul personal, aferent lunii ........................
Nr.
crt.

Denumirea județului

Denumirea unității
administrativ-teritoriale

Codul de identificare
fiscală al unității
administrativ-teritoriale

Impozit total

Cota de 50% cuvenită
bugetului local

Localitatea 1
Județul 1

Localitatea 2
....................

Total județ 1
Localitatea 1
Județul 2

Localitatea 2
....................

Total județ 2
....................
Total general:
NOTĂ:

Prezentul borderou se depune la organul fiscal împreună cu formularul 100 ăDeclarație privind obligațiile de plată la bugetul
de stat”.
L.S.
Notar public,

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 425/24.VI.2010 conține 16 pagini.

Prețul: 3,20 lei

&JUYDGY|444119]
ISSN 1453—4495

