PARTEA I

Anul 178 (XXII) — Nr. 459

Marți, 6 iulie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

124.

— Lege privind aprobarea Ordonanței Guvernului
nr. 11/2010 pentru modificarea și completarea Legii
nr. 458/2002 privind calitatea apei potabile ................

2

611.

— Decret pentru promulgarea Legii privind aprobarea
Ordonanței Guvernului nr. 11/2010 pentru modificarea
și completarea Legii nr. 458/2002 privind calitatea apei
potabile ......................................................................

2

ORDONANȚE ALE GUVERNULUI ROMÂNIEI
75.

— Ordonanță de urgență privind modificarea și
completarea Legii concurenței nr. 21/1996 ................

3–14

ACTE ALE AUTORITĂȚII NAȚIONALE PENTRU
ADMINISTRARE ȘI REGLEMENTARE
ÎN COMUNICAȚII
458.

— Decizie pentru modificarea și completarea unor
reglementări din domeniul resurselor de numerotație ....

15

2

MONITORUL OFICIAL AL ROMÂNIEI, PARTEA I, Nr. 459/6.VII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 11/2010 pentru modificarea și completarea
Legii nr. 458/2002 privind calitatea apei potabile
Parlamentul României adoptă prezenta lege.
Articol unic. — Se aprobă Ordonanța Guvernului nr. 11 din
29 ianuarie 2010 pentru modificarea și completarea Legii
nr. 458/2002 privind calitatea apei potabile, adoptată în temeiul
art. 1 pct. III. 3 din Legea nr. 9/2010 privind abilitarea Guvernului
de a emite ordonanțe, publicată în Monitorul Oficial al României,
Partea I, nr. 69 din 29 ianuarie 2010, cu următoarele modificări
și completări:
1. La articolul I, punctul 4 se modifică și va avea
următorul cuprins:
ă4. Articolul 14 se abrogă.”
2. La articolul I, după punctul 5 se introduc două noi
puncte, punctele 6 și 7, cu următorul cuprins:

ă6. În anexa nr. 1 «Parametrii de calitate ai apei potabile»
tabelul 3 «Parametrii indicatori», la parametrul «Clor
rezidual liber» se introduce o nouă notă, nota12), cu
următorul cuprins:
«12) Sau orice alt parametru considerat reprezentativ pentru
procedeul de dezinfecție.»
7. În anexa nr. 2 «Monitorizarea de control și de audit»,
punctul 1 poziția 1.2, nota2) se modifică și va avea următorul
cuprins:
«2) Clorul rezidual liber trebuie să reprezinte minimum 80%
din clorul rezidual total. Acest parametru este obligatoriu numai
acolo unde este utilizat clorul sau substanțele clorigene pentru
dezinfecție.»”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2010.
Nr. 124.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 11/2010 pentru modificarea
și completarea Legii nr. 458/2002 privind calitatea
apei potabile
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 11/2010 pentru modificarea și completarea Legii nr. 458/2002 privind calitatea
apei potabile și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 29 iunie 2010.
Nr. 611.

MONITORUL OFICIAL AL ROMÂNIEI, PARTEA I, Nr. 459/6.VII.2010

3

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea și completarea Legii concurenței nr. 21/1996
Având în vedere că, potrivit prevederilor art. 5 din Regulamentul (CE) nr. 1/2003 al Consiliului din 16 decembrie 2002
privind punerea în aplicare a normelor de concurență prevăzute la articolele 81 și 82 din tratat, cu modificările și completările
ulterioare, Consiliul Concurenței, alături de autoritățile de concurență ale statelor membre, a devenit competent să aplice prevederile
art. 101 și 102 din Tratatul privind funcționarea Uniunii Europene, în cazuri individuale,
luând în considerare faptul că în temeiul regulamentului anterior menționat Consiliul Concurenței a dobândit obligații a căror
nerespectare poate conduce la declanșarea de către Comisia Europeană a procedurii privind o eventuală neîndeplinire a acestora
de către România, în calitatea sa de stat membru, dar și drepturi esențiale în ceea ce privește competența de a aplica prevederile
europene incidente în materie de concurență,
în scopul creării cadrului procedural necesar pentru a da eficiență drepturilor pe care autoritatea națională de concurență
le are în virtutea reglementărilor europene, în ceea ce privește practicile anticoncurențiale de dimensiune comunitară, care pot
afecta comerțul dintre statele membre,
luând în considerare că pentru a putea fi aplicate eficient la nivel național prevederile art. 101 și 102 din Tratatul privind
funcționarea Uniunii Europene, atât din punctul de vedere al deciziilor pe care autoritatea națională de concurență are competența,
în temeiul Regulamentului Consiliului (CE) nr. 1/2003, să le adopte, cât și din punctul de vedere al obligațiilor de cooperare pe care
Consiliul Concurenței le are în raporturile cu Comisia Europeană și celelalte autorități de concurență din statele membre,
în considerarea faptului că aceste elemente vizează interesul general public și constituie situații de urgență a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea concurenței nr. 21/1996, republicată în
Monitorul Oficial al României, Partea I, nr. 742 din 16 august
2005, cu modificările ulterioare, se modifică și se completează
după cum urmează:
1. Articolul 2 se modifică și va avea următorul cuprins:
ăArt. 2. — (1) Dispozițiile prezentei legi se aplică actelor și
faptelor care restrâng, împiedică sau denaturează concurența,
săvârșite de:
a) întreprinderi sau asociații de întreprinderi — persoane
fizice sau juridice — de cetățenie, respectiv de naționalitate
română sau străină, denumite în continuare întreprinderi;
b) autoritățile și instituțiile administrației publice centrale sau
locale, în măsura în care acestea, prin deciziile emise sau prin
reglementările adoptate, intervin în operațiuni de piață,
influențând direct sau indirect concurența, cu excepția situațiilor
când asemenea măsuri sunt luate în aplicarea altor legi sau
pentru apărarea unui interes public major.
(2) Prin întreprindere se înțelege orice entitate angajată
într-o activitate economică, adică o activitate constând în
oferirea de bunuri sau de servicii pe o piață dată, independent
de statutul său juridic și de modul de finanțare.
(3) Când întreprinderile, definite potrivit prevederilor alin. (1)
lit. a), participă la o grupare realizată pe cale convențională prin
acord, înțelegere, pact, protocol, contract și altele asemenea,
fie ea explicită, publică ori ocultă, secretă, dar fără personalitate
juridică și indiferent de formă — antantă, coaliție, grup, bloc,
federație și altele asemenea — pentru actele și faptele
prevăzute la alin. (1), săvârșite în cadrul participării la o
asemenea grupare, dispozițiile prezentei legi se aplică fiecărei
întreprinderi, ținându-se seama de principiul proporționalității.
(4) Dispozițiile prezentei legi se aplică actelor și faptelor
prevăzute la alin. (1), când sunt săvârșite pe teritoriul României,
precum și celor săvârșite în afara teritoriului țării, atunci când
produc efecte pe teritoriul României.”
2. Articolul 3 se modifică și va avea următorul cuprins:
ăArt. 3. — (1) Administrarea prezentei legi și punerea ei în
aplicare sunt încredințate Consiliului Concurenței, ca autoritate

națională în domeniul concurenței. Consiliul Concurenței este
autoritate administrativă autonomă, învestită în acest scop, în
condițiile, modalitățile și limitele stabilite prin dispozițiile
prezentei legi.
(2) Consiliul Concurenței aplică dispozițiile art. 101 și 102 din
Tratatul privind funcționarea Uniunii Europene, potrivit
prevederilor Regulamentului (CE) nr. 1/2003 al Consiliului din
16 decembrie 2002 privind punerea în aplicare a normelor de
concurență prevăzute la articolele 81 și 82 din tratat, cu
modificările și completările ulterioare, denumit în continuare
Regulamentul Consiliului (CE) nr. 1/2003, în cazurile în care
actele sau faptele întreprinderilor sau asociațiilor de întreprinderi
pot afecta comerțul dintre statele membre ale Uniunii Europene.”
3. Articolul 5 se modifică și va avea următorul cuprins:
ăArt. 5. — (1) Sunt interzise orice înțelegeri între întreprinderi,
orice decizii ale asociațiilor de întreprinderi și orice practici
concertate, care au ca obiect sau au ca efect împiedicarea,
restrângerea sau denaturarea concurenței pe piața românească
sau pe o parte a acesteia, în special cele care:
a) stabilesc, direct sau indirect, prețuri de cumpărare ori de
vânzare sau orice alte condiții de tranzacționare;
b) limitează sau controlează producția, comercializarea,
dezvoltarea tehnică sau investițiile;
c) împart piețele sau sursele de aprovizionare;
d) aplică, în raporturile cu partenerii comerciali, condiții
inegale la prestații echivalente, provocând în acest fel unora
dintre ei un dezavantaj concurențial;
e) condiționează încheierea contractelor de acceptarea de
către parteneri a unor prestații suplimentare care, prin natura lor
sau în conformitate cu uzanțele comerciale, nu au legătură cu
obiectul acestor contracte;
f) constau în participarea, în mod concertat, cu oferte trucate
la licitații sau la orice alte forme de concurs de oferte;
g) elimină de pe piață alți concurenți, limitează sau împiedică
accesul pe piață și libertatea exercitării concurenței de către alte
întreprinderi, precum și înțelegerile de a nu cumpăra de la sau

4

MONITORUL OFICIAL AL ROMÂNIEI, PARTEA I, Nr. 459/6.VII.2010

de a nu vinde către anumite întreprinderi fără o justificare
rezonabilă.
(2) Interdicția prevăzută la alin. (1) nu se aplică înțelegerilor
sau categoriilor de înțelegeri între întreprinderi, deciziilor sau
categoriilor de decizii ale asociațiilor de întreprinderi, practicilor
concertate sau categoriilor de practici concertate, atunci când
acestea îndeplinesc cumulativ următoarele condiții:
a) contribuie la îmbunătățirea producției sau distribuției de
mărfuri ori la promovarea progresului tehnic sau economic,
asigurând, în același timp, consumatorilor un avantaj
corespunzător celui realizat de părțile la respectiva înțelegere,
decizie ori practică concertată;
b) nu impun întreprinderilor în cauză restricții care nu sunt
indispensabile pentru atingerea acestor obiective;
c) nu oferă întreprinderilor posibilitatea de a elimina
concurența de pe o parte substanțială a pieței produselor în
cauză.
(3) Categoriile de înțelegeri, decizii și practici concertate,
exceptate prin aplicarea prevederilor alin. (2), precum și
condițiile și criteriile de încadrare pe categorii sunt cele stabilite
în regulamentele Consiliului Uniunii Europene sau ale Comisiei
Europene cu privire la aplicarea prevederilor art. 101 alin. (3)
din Tratatul privind funcționarea Uniunii Europene anumitor
categorii de înțelegeri, decizii ale asociațiilor de întreprinderi sau
practici concertate, denumite regulamente de exceptare pe
categorii, care se aplică în mod corespunzător.
(4) Înțelegerile, deciziile și practicile concertate prevăzute la
alin. (1), care îndeplinesc condițiile prevăzute la alin. (2) sau se
încadrează în categoriile prevăzute la alin. (3), sunt considerate
legale, fără a fi necesară notificarea acestora de către părți și
emiterea unei decizii de către Consiliul Concurenței.
(5) Sarcina probei unei încălcări a prevederilor alin. (1) revine
Consiliului Concurenței. Întreprinderii sau asociației de
întreprinderi care invocă beneficiul prevederilor alin. (2) sau (3)
îi revine sarcina de a dovedi că sunt îndeplinite condițiile
prevăzute de aceste alineate.
(6) Ori de câte ori Consiliul Concurenței aplică prevederile
alin. (1) înțelegerilor, deciziilor sau practicilor concertate, în
măsura în care acestea pot afecta comerțul între statele
membre, acesta aplică, de asemenea, prevederile art. 101 din
Tratatul privind funcționarea Uniunii Europene.”
4. Articolul 6 se modifică și va avea următorul cuprins:
ăArt. 6. — (1) Este interzisă folosirea în mod abuziv de către
una sau mai multe întreprinderi a unei poziții dominante deținute
pe piața românească sau pe o parte substanțială a acesteia.
Aceste practici abuzive pot consta în special în:
a) impunerea, în mod direct sau indirect, a unor prețuri
inechitabile de vânzare ori de cumpărare sau a altor condiții
inechitabile de tranzacționare și refuzul de a trata cu anumiți
furnizori ori beneficiari;
b) limitarea producției, comercializării sau dezvoltării
tehnologice în dezavantajul consumatorilor;
c) aplicarea în raporturile cu partenerii comerciali a unor
condiții inegale la prestații echivalente, provocând, în acest fel,
unora dintre ei un dezavantaj concurențial;
d) condiționarea încheierii contractelor de acceptarea de
către parteneri a unor prestații suplimentare care, prin natura lor
sau în conformitate cu uzanțele comerciale, nu au legătură cu
obiectul acestor contracte;
e) practicarea unor prețuri excesive sau practicarea unor
prețuri de ruinare, în scopul înlăturării concurenților, ori vânzarea
la export sub costul de producție, cu acoperirea diferențelor prin
impunerea unor prețuri majorate consumatorilor interni;
f) exploatarea stării de dependență în care se găsește o altă
întreprindere față de o asemenea întreprindere sau întreprinderi

și care nu dispune de o soluție alternativă în condiții echivalente,
precum și ruperea relațiilor contractuale pentru singurul motiv
că partenerul refuză să se supună unor condiții comerciale
nejustificate.
(2) Ori de câte ori Consiliul Concurenței aplică prevederile
alin. (1), în măsura în care folosirea în mod abuziv a poziției
dominante poate afecta comerțul dintre statele membre, acesta
aplică, de asemenea, prevederile art. 102 din Tratatul privind
funcționarea Uniunii Europene.
(3) Se prezumă, până la proba contrară, că una sau mai
multe întreprinderi nu se află în poziție dominantă, în situația în
care cota sau cotele cumulate pe piața relevantă, înregistrate în
perioada supusă analizei, nu depășesc 40%.”
5. Articolul 7 se abrogă.
6. Articolul 8 se modifică și va avea următorul cuprins:
ăArt. 8. — (1) Prevederile art. 5 alin. (1) nu se aplică în
următoarele situații:
a) în cazul în care cota de piață cumulată deținută de părțile
la o înțelegere nu depășește 10% pe niciuna dintre piețele
relevante afectate de înțelegere, atunci când aceasta este
încheiată între întreprinderi care sunt concurenți, existenți sau
potențiali, pe una dintre aceste piețe;
b) în cazul în care cota de piață deținută de fiecare dintre
părțile la o înțelegere nu depășește 15% pe niciuna dintre
piețele relevante afectate de înțelegere, atunci când aceasta
este încheiată între întreprinderi care nu sunt concurenți,
existenți sau potențiali, pe niciuna dintre aceste piețe;
c) în cazul în care este dificil să se stabilească dacă este
vorba de o înțelegere între concurenți sau între neconcurenți,
se aplică pragul de 10%, potrivit prevederilor alin. (1) lit. a).
(2) Atunci când pe o piață relevantă concurența este
restrânsă de efectul cumulativ al unor înțelegeri de vânzare de
bunuri sau de servicii încheiate cu diferiți furnizori sau
distribuitori, pragurile prevăzute la alin. (1) sunt reduse la 5%,
atât pentru înțelegerile încheiate între concurenți, cât și pentru
cele încheiate între neconcurenți.
(3) Înțelegerile nu restrâng concurența în cazul în care cotele
de piață nu depășesc pragurile de 10%, 15%, respectiv 5%,
prevăzute la alin. (1) și (2), cu mai mult de două puncte
procentuale în cursul a 2 ani calendaristici succesivi.
(4) Prevederile alin. (1)—(3) nu se aplică înțelegerilor care,
în mod direct sau indirect, izolat sau în combinație cu alți factori
aflați sub controlul părților, au ca obiect:
a) fixarea prețurilor de vânzare a produselor către terți;
b) limitarea producției sau a vânzărilor;
c) împărțirea piețelor sau a clienților.
(5) Prevederile alin. (1)—(4) se aplică și în cazul deciziilor
asociațiilor de întreprinderi și practicilor concertate.”
7. Articolul 9 se modifică și va avea următorul cuprins:
ăArt. 9. — (1) Sunt interzise orice acțiuni sau inacțiuni ale
autorităților și instituțiilor administrației publice centrale sau
locale, care restrâng, împiedică sau denaturează concurența,
precum:
a) limitarea libertății comerțului sau autonomiei întreprinderilor,
exercitate cu respectarea reglementărilor legale;
b) stabilirea de condiții discriminatorii pentru activitatea
întreprinderilor.
(2) În cazul în care autoritățile sau instituțiile administrației
publice centrale sau locale nu se conformează, în termenul
stabilit, măsurilor dispuse prin decizie de către Consiliul
Concurenței în scopul restabilirii mediului concurențial, acesta
poate introduce acțiune în contencios administrativ, la Curtea
de Apel București, solicitând instanței, după caz, anularea, în tot
sau în parte, a actului care a condus la restrângerea,

MONITORUL OFICIAL AL ROMÂNIEI, PARTEA I, Nr. 459/6.VII.2010
împiedicarea sau denaturarea concurenței, obligarea autorității
sau instituției în cauză să emită un act administrativ sau să
efectueze o anumită operațiune administrativă.
(3) Consiliul Concurenței se poate adresa instanței în
condițiile alin. (2), în termen de 6 luni de la data expirării
perioadei prevăzute în decizie, perioada în care autoritatea sau
instituția administrației publice centrale sau locale avea obligația
să se conformeze măsurilor necesare restabilirii mediului
concurențial normal.”
8. Articolul 10 se modifică și va avea următorul cuprins:
ăArt. 10. — (1) Se realizează o concentrare în cazul în care
modificarea de durată a controlului rezultă în urma:
a) fuzionării a două sau mai multe întreprinderi independente
anterior sau părți ale unor întreprinderi; sau
b) dobândirii, de către una sau mai multe persoane care
controlează deja cel puțin o întreprindere ori de către una sau
mai multe întreprinderi, fie prin achiziționarea de valori mobiliare
sau de active, fie prin contract ori prin orice alte mijloace, a
controlului direct sau indirect asupra uneia ori mai multor
întreprinderi sau părți ale acestora.
(2) Crearea unei societăți în comun care îndeplinește în mod
durabil toate funcțiile unei entități economice autonome
constituie o concentrare potrivit prevederilor alin. (1) lit. b).
(3) În măsura în care crearea unei societăți în comun,
reprezentând o concentrare potrivit prevederilor alin. (1), are ca
obiect sau efect coordonarea comportamentului concurențial al
întreprinderilor rămase independente, o astfel de coordonare
este evaluată în conformitate cu criteriile prevăzute la art. 5
alin. (1) și (3), precum și cu cele ale art. 101 alin. (1) și (3) din
Tratatul privind funcționarea Uniunii Europene, pentru a se
stabili dacă operațiunea este sau nu compatibilă cu un mediu
concurențial normal.
(4) La realizarea evaluării prevăzute la alin. (3), Consiliul
Concurenței ia în considerare, în special, următoarele criterii:
a) dacă două sau mai multe societăți-mamă rețin, într-o
măsură semnificativă, activitățile de pe aceeași piață ca și
societatea în comun ori de pe o piață situată în amonte sau în
aval față de cea a societății în comun ori pe o piață vecină aflată
în strânsă legătură cu această piață;
b) dacă prin coordonarea care reprezintă consecința directă
a creării societății în comun, întreprinderile implicate au
posibilitatea de a elimina concurența pentru o parte
semnificativă a produselor sau a serviciilor în cauză.
(5) Potrivit prevederilor prezentei legi, controlul decurge din
drepturi, contracte sau orice alte elemente care, fiecare în parte
ori luate împreună și ținând seama de circumstanțele de fapt
sau de drept, conferă posibilitatea de a exercita o influență
determinantă asupra unei întreprinderi, în special prin:
a) drepturi de proprietate sau de folosință asupra totalității
ori a unei părți din activele unei întreprinderi;
b) drepturi sau contracte care conferă o influență
determinantă asupra structurii întreprinderii, votului sau deciziilor
organelor de conducere ale unei întreprinderi.
(6) Controlul prevăzut la alin. (1)—(5) este dobândit de către
persoana sau persoanele ori de către întreprinderile care:
a) sunt titulare ale drepturilor ori beneficiare ale contractelor
prevăzute la alin. (5);
b) nu sunt titulare ale drepturilor ori beneficiare ale
contractelor prevăzute la alin. (5), dar au puterea de a exercita
influența determinantă conferită de acestea.”
9. Articolul 11 se modifică și va avea următorul cuprins:
ăArt. 11. — Nu constituie operațiuni de concentrare
economică situațiile în care:
a) controlul este dobândit și exercitat de către un lichidator
desemnat prin hotărâre judecătorească sau de către o altă

5

persoană mandatată de autoritatea publică pentru îndeplinirea
unei proceduri de încetare de plăți, redresare, concordat,
lichidare judiciară, urmărire silită sau altă procedură similară;
b) instituțiile de credit sau alte instituții financiare ori societățile
de asigurări ale căror activități obișnuite includ tranzacționarea
și negocierea de valori mobiliare în contul lor sau în contul
altora dețin temporar valori mobiliare ale unei întreprinderi pe
care le-au dobândit în vederea revânzării, cu condiția ca acestea
să nu își exercite drepturile de vot conferite de valorile mobiliare
în cauză pentru a determina comportamentul concurențial al
întreprinderii în cauză sau cu condiția să își exercite aceste
drepturi de vot numai pentru pregătirea cesionării integrale sau
parțiale a întreprinderii în cauză sau a activelor acesteia ori a
cesionării valorilor mobiliare în cauză și ca cesiunea să aibă loc
în termen de un an de la data achiziției; Consiliul Concurenței
poate prelungi acest termen, la cerere, în cazul în care
respectivele instituții sau societăți pot dovedi că cesionarea nu
a fost posibilă, în condiții rezonabile, în termenul stabilit;
c) controlul, potrivit prevederilor art. 10 alin. (1) lit. b), este
dobândit de o întreprindere al cărei obiect unic de activitate este
de a achiziționa participații la alte întreprinderi, de a gestiona și
valorifica respectivele participații, fără a se implica direct sau
indirect în gestionarea întreprinderilor în cauză, aceasta fără a
aduce însă atingere drepturilor pe care întreprinderea le deține
în calitate de acționar, cu condiția ca drepturile de vot legate de
participațiile deținute să fie exercitate, în special în ceea ce
privește numirea membrilor organelor de conducere și
supraveghere ale întreprinderilor la care deține participațiile,
doar pentru a menține valoarea integrală a investițiilor în cauză
și nu pentru a determina, direct sau indirect, comportamentul
concurențial al acelor întreprinderi;
d) întreprinderile, inclusiv cele care fac parte din grupuri
economice, realizează operațiuni de restructurare sau
reorganizare a propriilor activități.”
10. Articolul 12 se modifică și va avea următorul cuprins:
ăArt. 12. — Sunt interzise concentrările economice care ar
ridica obstacole semnificative în calea concurenței efective pe
piața românească sau pe o parte substanțială a acesteia, în
special ca urmare a creării sau consolidării unei poziții
dominante.”
11. Articolul 13 se abrogă.
12. Articolul 14 se modifică și va avea următorul cuprins:
ăArt. 14. — Prevederile prezentului capitol se aplică
operațiunilor de concentrare economică, atunci când cifra de
afaceri cumulată a întreprinderilor implicate în operațiune
depășește echivalentul în lei a 10.000.000 euro și când cel puțin
două dintre întreprinderile implicate au realizat pe teritoriul
României, fiecare în parte, o cifră de afaceri mai mare decât
echivalentul în lei a 4.000.000 euro. Echivalentul în lei se
calculează la cursul de schimb comunicat de Banca Națională a
României valabil pentru ultima zi a exercițiului financiar din anul
anterior realizării operațiunii.”
13. Articolul 15 se modifică și va avea următorul cuprins:
ăArt. 15. — (1) Concentrările economice care depășesc
pragurile valorice prevăzute la art. 14 trebuie notificate
Consiliului Concurenței înainte de punerea în aplicare și după
încheierea acordului, după anunțarea ofertei publice sau după
preluarea pachetului de control.
(2) Notificarea poate fi efectuată și în cazurile în care
întreprinderile implicate demonstrează Consiliului Concurenței
intenția de bună-credință de a încheia un acord sau, în cazul
unei oferte publice, și-au anunțat public intenția de a face o
astfel de ofertă, cu condiția ca acordul sau oferta planificată să

6

MONITORUL OFICIAL AL ROMÂNIEI, PARTEA I, Nr. 459/6.VII.2010

aibă ca rezultat o concentrare care îndeplinește condițiile
prevăzute la art. 14.
(3) Potrivit prevederilor prezentei legi, termenul ăconcentrare
economică notificată” include, de asemenea, concentrările
planificate, notificate potrivit prevederilor alin. (2).
(4) Concentrările economice care se realizează prin fuziunea
a două sau mai multor întreprinderi trebuie notificate de către
fiecare dintre părțile implicate; în celelalte cazuri, notificarea
trebuie să fie înaintată de către persoana, întreprinderea sau
întreprinderile care dobândesc controlul asupra uneia sau mai
multor întreprinderi ori asupra unor părți ale acestora.
(5) Criteriile de evaluare a compatibilității concentrărilor
economice cu un mediu concurențial normal, procedura de
notificare, de acordare a derogării, termenele, documentele și
informațiile de prezentat, comunicările și prezentarea de
observații de către întreprinderile interesate se stabilesc prin
regulamente și instrucțiuni adoptate de Consiliul Concurenței.
(6) Este interzisă punerea în aplicare a unei operațiuni de
concentrare economică înainte de notificare și înainte de a fi
declarată compatibilă cu un mediu concurențial normal, printr-o
decizie adoptată de Consiliul Concurenței, potrivit prevederilor
art. 46.
(7) Prevederile alin. (6) nu împiedică punerea în aplicare a
unei oferte publice sau a unei serii de tranzacții cu valori
mobiliare, inclusiv cu valori mobiliare convertibile în alte tipuri
de valori mobiliare, acceptate în vederea tranzacționării pe o
piață de tipul bursei de valori, prin care se dobândește controlul
potrivit prevederilor art. 10 de la vânzători diferiți, dacă sunt
îndeplinite cumulativ următoarele condiții:
a) concentrarea să fie notificată fără întârziere Consiliului
Concurenței, potrivit prevederilor alin. (1);
b) cel care dobândește controlul să nu exercite drepturile de
vot aferente valorilor mobiliare în cauză sau să facă acest lucru
numai pentru a menține valoarea integrală a investiției sale în
temeiul unei derogări acordate de Consiliul Concurenței, potrivit
prevederilor alin. (8).
(8) Consiliul Concurenței poate acorda, la cerere, o derogare
de la regula instituită la alin. (6). Cererea de acordare a derogării
trebuie să fie motivată. În decizia pe care o va emite Consiliul
Concurenței va ține cont de efectele suspendării concentrării
economice asupra uneia sau mai multora dintre întreprinderile
implicate în operațiune sau asupra unor terți și de amenințarea
reprezentată de concentrare asupra concurenței. Această
derogare poate fi acordată sub rezerva îndeplinirii unor condiții
și obligații destinate asigurării unei concurențe efective. O
derogare poate fi acordată oricând, atât anterior, cât și ulterior
notificării.
(9) Validitatea oricărei operațiuni de concentrare economică,
inclusiv a celor realizate cu încălcarea prevederilor alin. (6), va
depinde de analiza și decizia pe care Consiliul Concurenței o va
lua cu privire la operațiune, potrivit prevederilor art. 46 alin. (2),
(4) și (5).”
14. După articolul 17 se introduce un nou articol,
articolul 171, cu următorul cuprins:
ăArt. 171. — În caz de vacanță a funcției de președinte al
Consiliului Concurenței, pentru una dintre situațiile prevăzute la
art. 17 alin. (8) lit. b)—f), până la desemnarea și numirea, în
condițiile legii, a unui nou președinte, pentru durata rămasă din
mandat, interimatul va fi asigurat de acel membru al Plenului,
care are cea mai mare vechime în funcția de vicepreședinte al
Consiliului Concurenței.”
15. La articolul 19, după alineatul (2) se introduce un nou
alineat, alineatul (3), cu următorul cuprins:
ă(3) În situația în care până la expirarea duratei mandatului
unui membru al Plenului Consiliului Concurenței, în condițiile

art. 17 alin. (8) lit. a), nu este numit un succesor, membrul
Plenului al cărui mandat expiră își va continua activitatea până
la depunerea jurământului de către cel desemnat pentru
mandatul următor.”
16. La articolul 20, alineatele (1), (4) și (6) se modifică și
vor avea următorul cuprins:
ăArt. 20. — (1) Consiliul Concurenței își desfășoară
activitatea, deliberează și ia decizii în plen și în comisii. Plenul
Consiliului Concurenței se întrunește valabil în prezența a cel
puțin 5 dintre membrii săi, iar hotărârile se adoptă cu votul
majorității membrilor Plenului. Comisia se întrunește valabil în
prezența celor 3 membri, hotărârile fiind adoptate cu majoritatea
voturilor membrilor.
..................................................................................................
(4) În aplicarea prezentei legi, Consiliul Concurenței
examinează în plen:
a) rapoartele de investigație, cu eventualele obiecții
formulate la acestea, și decide asupra măsurilor de luat;
b) autorizarea concentrărilor economice;
c) punctele de vedere, recomandările și avizele formulate în
realizarea atribuțiilor prevăzute de prezenta lege;
d) proiectele de reglementări propuse spre adoptare;
e) raportul anual prevăzut la art. 31 alin. (1), raportul anual
privind ajutoarele de stat, precum și orice alte rapoarte privind
concurența și ajutoarele de stat;
................................................................................................
(6) Deciziile adoptate de Consiliul Concurenței în plen,
potrivit prevederilor alin. (4), se semnează de către președinte,
în numele Consiliului Concurenței.”
17. La articolul 22, după alineatul (3) se introduce un nou
alineat, alineatul (4), cu următorul cuprins:
ă(4) Activitatea desfășurată în cadrul Consiliului Concurenței
de către inspectorii de concurență cu studii superioare juridice
constituie vechime în specialitate juridică și este asimilată
vechimii în munca juridică desfășurată de consilierul juridic,
potrivit prevederilor art. 7 din Legea nr. 514/2003 privind
organizarea și exercitarea profesiei de consilier juridic, cu
completările ulterioare. Se consideră, de asemenea, vechime în
specialitate economică, respectiv altă specialitate și perioada în
care inspectorii de concurență de specialitate economică sau
de altă specialitate își desfășoară activitatea în cadrul Consiliului
Concurenței.”
18. La articolul 25, după alineatul (3) se introduc trei noi
alineate, alineatele (4), (5) și (6), cu următorul cuprins:
ă(4) Consiliul Concurenței va suporta, în limita fondurilor
bugetare aprobate cu această destinație, sumele necesare
asigurării asistenței juridice pentru membrii Plenului, inspectorii
de concurență și celelalte categorii de personal, în legătură cu
faptele săvârșite de aceștia în exercitarea, potrivit legii, a
atribuțiilor de serviciu, atunci când au calitatea de învinuit ori
inculpat.
(5) Sumele acordate de Consiliul Concurenței membrilor
Plenului, inspectorilor de concurență sau altor angajați pentru
asigurarea asistenței juridice vor fi restituite de către aceștia, în
cazul în care printr-o hotărâre judecătorească definitivă s-a
stabilit vinovăția acestora ori că fapta a fost săvârșită în afara
exercitării atribuțiilor de serviciu prevăzute de lege.
(6) Procedura și condițiile în care sumele necesare asigurării
asistenței juridice sunt suportate de Consiliul Concurenței vor fi
reglementate prin ordin al președintelui Consiliului Concurenței.”
19. Articolul 26 se modifică și va avea următorul cuprins:
ăArt. 26. — (1) Consiliul Concurenței are următoarele atribuții:
a) efectuează investigațiile privind aplicarea prevederilor
art. 5, 6, 9, 15 și art. 46 alin. (3) din prezenta lege, precum și a

MONITORUL OFICIAL AL ROMÂNIEI, PARTEA I, Nr. 459/6.VII.2010
prevederilor art. 101 și 102 din Tratatul privind funcționarea
Uniunii Europene;
b) ia deciziile prevăzute de lege pentru cazurile de încălcare
a dispozițiilor art. 5, 6, 9 și 15 din prezenta lege, precum și a
prevederilor art. 101 și 102 din Tratatul privind funcționarea
Uniunii Europene, constatate în urma investigațiilor efectuate de
către inspectorii de concurență;
c) acceptă angajamente și impune măsuri interimare, în
condițiile prevăzute de lege;
d) ia deciziile prevăzute de lege pentru cazurile de
concentrări economice;
e) retrage, prin decizie, beneficiul exceptării pentru
înțelegerile, deciziile asociațiilor de întreprinderi sau practicile
concertate cărora li se aplică prevederile unuia dintre
regulamentele europene de exceptare pe categorii, potrivit
prevederilor art. 29 alin. (2) din Regulamentul Consiliului (CE)
nr. 1/2003;
f) asigură aplicarea efectivă a deciziilor proprii, inclusiv
monitorizarea măsurilor dispuse și a efectelor concentrărilor
economice autorizate condiționat prin decizii;
g) efectuează, din proprie inițiativă, investigații privind un
anumit sector economic sau un anumit tip de acord în diferite
sectoare, atunci când rigiditatea prețurilor sau alte împrejurări
sugerează posibilitatea restrângerii sau denaturării concurenței
pe piață. Consiliul Concurenței poate publica un raport cu privire
la rezultatele investigației privind anumite sectoare ale
economiei sau anumite acorduri în diferite sectoare și invită
părțile interesate să formuleze observații;
h) sesizează Guvernul asupra existenței unei situații de
monopol sau a altor cazuri, asemenea celor prevăzute la art. 4
alin. (2) și (3), și propune acestuia adoptarea măsurilor necesare
pentru remedierea disfuncționalităților constatate;
i) sesizează instanțele judecătorești asupra cazurilor în care
acestea sunt competente;
j) urmărește aplicarea dispozițiilor legale și a altor acte
normative incidente în domeniul de reglementare al prezentei
legi;
k) sesizează Guvernului cazurile de imixtiune a organelor
administrației publice centrale și locale în aplicarea prezentei
legi;
l) emite aviz conform pentru proiectele de acte normative
care pot avea impact anticoncurențial și propune modificarea
actelor normative care au un asemenea efect;
m) face recomandări Guvernului și organelor administrației
publice locale pentru adoptarea de măsuri care să faciliteze
dezvoltarea pieței și a concurenței;
n) propune Guvernului sau organelor administrației publice
locale luarea de măsuri disciplinare împotriva personalului din
subordinea acestora, în cazul în care acesta nu respectă
dispozițiile obligatorii ale Consiliului Concurenței;
o) realizează studii și întocmește rapoarte privind domeniul
său de activitate și furnizează Guvernului, publicului și
organizațiilor internaționale specializate informații privind
această activitate;
p) reprezintă România și promovează schimbul de informații
și de experiență în relațiile cu organizațiile și instituțiile
internaționale de profil; ca autoritate națională de concurență,
Consiliul Concurenței este responsabil de relația cu instituțiile
Uniunii Europene, potrivit prevederilor relevante din legislația
europeană, și cooperează cu alte autorități de concurență;
r) stabilește și aprobă misiunea, strategia generală și
programele de activitate ale autorității de concurență;
s) ia orice alte decizii în îndeplinirea atribuțiilor ce decurg din
prezenta lege;

7

ș) asigură aplicarea prevederilor Ordonanței de urgență a
Guvernului nr. 117/2006 privind procedurile naționale în
domeniul ajutorului de stat, aprobată cu modificări și completări
prin Legea nr. 137/2007.
(2) În vederea exercitării atribuțiilor prevăzute la alin. (1)
lit. a) și g), Consiliul Concurenței poate realiza examinări
preliminare, în cadrul cărora are dreptul să solicite informațiile și
documentele necesare, potrivit prevederilor art. 35 alin. (2).
(3) Consiliul Concurenței, în calitate de autoritate națională
de concurență, are toate drepturile și obligațiile prevăzute de
Regulamentul Consiliului (CE) nr. 1/2003, precum și cele
prevăzute de Regulamentul Consiliului (CE) nr. 139/2004 al
Consiliului din 22 ianuarie 2004 privind controlul concentrărilor
economice între întreprinderi. Instanțele naționale au toate
drepturile și obligațiile prevăzute de Regulamentul Consiliului
(CE) nr. 1/2003.”
20. Articolul 27 se modifică și va avea următorul cuprins:
ăArt. 27. — (1) Consiliul Concurenței adoptă regulamente și
instrucțiuni, emite ordine, ia decizii și formulează avize, face
recomandări și elaborează rapoarte în aplicarea prevederilor
prezentei legi.
(2) Consiliul Concurenței adoptă regulamente, în aplicarea
prevederilor prezentei legi, în special cele care privesc:
a) organizarea, funcționarea și procedura;
b) concentrările economice;
c) practicile anticoncurențiale;
d) constatarea și aplicarea sancțiunilor prevăzute de
prezenta lege;
e) tarifele pentru notificări, de acces la documentație și
eliberare de copii sau extrase;
f) inspectorii de concurență;
g) regimul disciplinar al personalului.
(3) Consiliul Concurenței adoptă instrucțiuni, în aplicarea
prevederilor prezentei legi, în special cele care privesc:
a) analiza concentrărilor economice;
b) analiza practicilor anticoncurențiale;
c) măsurile interimare și angajamentele;
d) calcularea cifrei de afaceri prevăzute de prezenta lege;
e) definirea pieței relevante în scopul stabilirii părții
substanțiale de piață;
f) plata taxelor și a tarifelor stabilite prin prezenta lege și prin
regulamente.
(4) Consiliul Concurenței emite ordine prin care pune în
aplicare, suspendă sau abrogă reglementările adoptate în plen,
dispune efectuarea de investigații, ordonă inspecții, ia măsuri
privind gestiunea internă și personalul din subordine, precum și
orice alte măsuri necesare îndeplinirii strategiei și misiunii
autorității de concurență.
(5) Deciziile Consiliului Concurenței sunt acte administrative
unilaterale cu caracter individual prin care se constată
încălcarea prevederilor prezentei legi și se aplică sancțiunile
corespunzătoare, se dispun măsurile necesare restabilirii
mediului concurențial, se acordă accesul la informații
confidențiale, se soluționează plângerile formulate în baza
dispozițiilor prezentei legi, precum și cererile și notificările privind
concentrările economice.
(6) Avizele sunt formulate, recomandările și propunerile sunt
făcute, punctele de vedere sunt formulate, rapoartele sunt
elaborate și comunicate, după caz, publicate, potrivit dispozițiilor
prezentei legi.”
21. La articolul 28, alineatul (2) se modifică și va avea
următorul cuprins:
ă(2) Reglementările Consiliului Concurenței pot fi atacate în
contencios administrativ la Curtea de Apel București, în condițiile

8

MONITORUL OFICIAL AL ROMÂNIEI, PARTEA I, Nr. 459/6.VII.2010

Legii nr. 554/2004 a contenciosului administrativ, cu modificările
și completările ulterioare.”
22. Articolul 29 se modifică și va avea următorul cuprins:
ăArt. 29. — Consiliul Concurenței va comunica punctul său
de vedere asupra oricărui aspect în domeniul politicii
concurențiale, la cererea:
a) Președinției și Guvernului României;
b) comisiilor parlamentare, senatorilor și deputaților;
c) autorităților și instituțiilor administrației publice centrale și
locale;
d) organizațiilor profesionale și patronale în măsura în care
acestea au atribuții legale de reglementare a domeniilor în care
activează;
e) organizațiilor pentru protecția consumatorilor;
f) instanțelor judecătorești și parchetelor.”
23. La articolul 30, alineatul (4) se abrogă.
24. Articolul 32 se modifică și va avea următorul cuprins:
ăArt. 32. — (1) Prin prezenta lege se instituie următoarea
taxă: taxa de autorizare a concentrărilor economice, care se
plătește în cazul emiterii unei decizii de autorizare potrivit
prevederilor art. 46 alin. (2) și alin. (4) lit. b) și c).
(2) Taxa de autorizare a concentrării economice se stabilește
la o cotă de 0,04% din cifrele de afaceri totale realizate pe
teritoriul României de către întreprinderile implicate în
concentrarea economică autorizată, fără a depăși echivalentul
în lei al sumei de 100,000 euro. Taxa de autorizare se
calculează pe baza cifrei de afaceri pentru exercițiul financiar
precedent deciziei de autorizare a concentrării economice,
determinată potrivit reglementărilor Consiliului Concurenței.
(3) Sumele provenind din plata taxei prevăzute la alin. (1) se
varsă la bugetul de stat în termen și conform procedurilor
stabilite de reglementările fiscale.”
25. Articolul 33 se modifică și va avea următorul cuprins:
ăArt. 33. — (1) Descoperirea și investigarea încălcărilor
prevederilor prezentei legi, precum și a prevederilor art. 101 și
102 din Tratatul privind funcționarea Uniunii Europene incumbă
Consiliului Concurenței care acționează prin inspectorii de
concurență.
(2) În cazul infracțiunii prevăzute la art. 60 alin. (1) din
prezenta lege, personalul desemnat în condițiile alin. (1) va
putea efectua numai actele stabilite prin art. 214 din Codul de
procedură penală.”
26. Articolul 34 se modifică și va avea următorul cuprins:
ăArt. 34. — Consiliul Concurenței, potrivit atribuțiilor sale,
dispune efectuarea de investigații, dacă există suficient temei
de fapt și de drept:
a) din oficiu;
b) la plângerea unei persoane fizice sau juridice afectate în
mod real și direct prin încălcarea prevederilor art. 5, 6, 9 și 15 din
prezenta lege, precum și a art. 101 și 102 din Tratatul privind
funcționarea Uniunii Europene.”
27. Articolul 35 se modifică și va avea următorul cuprins:
ăArt. 35. — (1) În vederea analizării plângerilor formulate
potrivit art. 34 lit. b) și a notificărilor privind concentrările
economice, precum și în exercitarea atribuțiilor prevăzute la
art. 26 alin. (1), inspectorii de concurență, indicând temeiul legal,
scopul, termenele, precum și sancțiunile prevăzute, după caz, la
art. 50 lit. a) și b), art. 501 alin. (1) lit. a) și alin. (2) și art. 54
alin. (1) lit. e), pot solicita informațiile și documentele care le sunt
necesare:
a) întreprinderilor și asociațiilor de întreprinderi;
b) autorităților și instituțiilor administrației publice centrale și
locale.

(2) În realizarea procedurii de examinare preliminară,
necesară în vederea exercitării din oficiu a atribuțiilor prevăzute
la art. 26 alin. (1) lit. a) și g), inspectorii de concurență, indicând
temeiul legal, scopul, termenele, precum și sancțiunile prevăzute
la art. 50 lit. c) sau, după caz, la art. 501 alin. (1) lit. b), pot solicita
întreprinderilor și asociațiilor de întreprinderi, precum și
autorităților și instituțiilor administrației publice centrale și locale
orice informații și documente necesare.
(3) În scopul aplicării prevederilor art. 101 și 102 din Tratatul
privind funcționarea Uniunii Europene, documentele și
informațiile prevăzute la alin. (1) și (2) pot fi solicitate de Consiliul
Concurenței, la cererea Comisiei Europene și a autorităților de
concurență din statele membre ale Uniunii Europene.
(4) Inspectorii de concurență, primind acces la documentele,
datele și informațiile prevăzute la alin. (1), (2) și (3), sunt ținuți
la respectarea strictă a caracterului de secret de stat sau secret
de serviciu atribuit legal respectivelor documente, date și
informații.
(5) Informațiile colectate potrivit prevederilor alin. (1)—(3),
art. 351 și 36 pot fi folosite doar pentru scopul în care au fost
obținute.”
28. După articolul 35 se introduce un nou articol,
articolul 351, cu următorul cuprins:
ăArt. 351. — În scopul îndeplinirii atribuțiilor legale, Consiliul
Concurenței poate să intervieveze orice persoană fizică sau
juridică, care consimte să fie intervievată, în scopul obținerii de
informații privind obiectul investigației.”
29. Articolul 36 se modifică și va avea următorul cuprins:
ăArt. 36. — (1) Pentru investigarea încălcării prevederilor
prezentei legi, inspectorii de concurență sunt abilitați cu puteri de
inspecție, cu excepția inspectorilor debutanți, și au următoarele
puteri de inspecție:
a) să intre în spațiile, terenurile sau mijloacele de transport pe
care întreprinderile ori asociațiile de întreprinderi le dețin legal;
b) să examineze orice documente, registre, acte financiarcontabile și comerciale sau alte evidențe legate de activitatea
întreprinderii sau asociațiilor de întreprinderi, indiferent de locul
în care sunt depozitate și de suportul fizic sau electronic pe care
sunt păstrate;
c) să ceară oricărui reprezentant sau membru al personalului
întreprinderii sau asociației de întreprinderi explicații cu privire la
faptele sau documentele legate de obiectul și scopul inspecției
și să consemneze sau să înregistreze răspunsurile acestora;
d) să ridice sau să obțină în orice formă copii ori extrase din
orice documente, registre, acte financiar-contabile și comerciale
sau din alte evidențe legate de activitatea întreprinderii sau
asociației de întreprinderi;
e) să sigileze orice amplasament destinat activităților
întreprinderii sau asociației de întreprinderi și orice documente,
registre, acte financiar-contabile și comerciale sau alte evidențe
legate de activitatea întreprinderii sau asociației de întreprinderi,
pe durata și în măsura necesară inspecției.
(2) Inspectorii de concurență cu puteri de inspecție vor
proceda la actele prevăzute la alin. (1) numai dacă există indicii
că pot fi găsite documente sau pot fi obținute informații
considerate necesare pentru îndeplinirea misiunii lor, iar
rezultatul acestora va fi consemnat într-un proces-verbal de
constatare și inventariere.
(3) Inspectorii de concurență cu puteri de inspecție pot face
inspecții inopinate și pot solicita orice fel de informații sau
justificări legate de îndeplinirea misiunii, atât la fața locului, cât
și la convocare la sediul Consiliului Concurenței.
(4) Inspectorii de concurență sunt abilitați cu puteri de
inspecție prin ordin al președintelui Consiliului Concurenței; o

MONITORUL OFICIAL AL ROMÂNIEI, PARTEA I, Nr. 459/6.VII.2010
copie certificată a acestui ordin este înmânată întreprinderii sau
asociației de întreprinderi supuse investigației.
(5) Consiliul Concurenței desfășoară inspecții la solicitarea
Comisiei Europene sau a unei alte autorități de concurență a
unui stat membru, potrivit prevederilor art. 22 din Regulamentul
Consiliului (CE) nr. 1/2003 și ale art. 12 din Regulamentul
Consiliului (CE) nr. 139/2004, în baza ordinului de inspecție emis
de președintele Consiliului Concurenței.
(6) Ordinul de inspecție va indica obiectul și scopul inspecției,
stabilește data la care începe și arată sancțiunile prevăzute la
art. 50 și 54, precum și dreptul de a ataca ordinul la Curtea de
Apel București, Secția contencios administrativ și fiscal, în
termen de 15 zile de la comunicare, prin derogare de la Legea
nr. 554/2004, cu modificările și completările ulterioare. Hotărârea
Curții de apel este supusă recursului, care se declară în termen
de 5 zile de la comunicare. Instanțele vor soluționa cauza de
urgență și cu precădere.
(7) La solicitarea Consiliului Concurenței, în ipoteza în care
poate exista o opoziție la desfășurarea inspecției, organele de
poliție sunt obligate să însoțească și să asigure sprijinul necesar
echipelor de inspecție, în exercitarea puterilor de inspecție.
(8) Comunicările dintre întreprinderea sau asociația de
întreprinderi investigate și avocatul acestora, realizate în cadrul
și în scopul exclusiv al exercitării dreptului la apărare al
întreprinderii, respectiv după deschiderea procedurii
administrative în baza prezentei legi sau anterior deschiderii
procedurii administrative, cu condiția ca aceste comunicări să
aibă legătură cu obiectul procedurii, nu pot fi ridicate sau folosite
ca probă, în cursul procedurilor desfășurate de Consiliul
Concurenței. Nu pot fi ridicate sau folosite ca probă
documentele pregătitoare întocmite de întreprinderea sau
asociația de întreprinderi investigate în scopul exclusiv al
exercitării dreptului la apărare, chiar dacă nu au fost trimise
avocatului sau nu au fost create cu scopul de a fi trimise fizic
unui avocat.
(9) Atunci când întreprinderile nu dovedesc caracterul
protejat al unei comunicări, pentru ca aceasta să cadă sub
incidența alin. (8), inspectorii de concurență care desfășoară
inspecția vor sigila și vor ridica comunicarea în cauză, în dublu
exemplar.
(10) Președintele Consiliului Concurenței va decide, de
urgență, pe baza probelor și argumentelor prezentate. În
condițiile în care președintele Consiliului Concurenței decide să
respingă caracterul protejat al comunicării, desigilarea
documentului poate avea loc doar după expirarea termenului în
care decizia poate fi contestată, potrivit prevederilor alin. (11)
sau, în cazul în care decizia este contestată, după ce hotărârea
instanței devine definitivă și irevocabilă.
(11) Decizia președintelui Consiliului Concurenței cu privire la
caracterul protejat al comunicării poate fi atacată în contencios
administrativ, la Curtea de Apel București, în termen de 15 zile
de la comunicare, prin derogare de la Legea nr. 554/2004, cu
modificările și completările ulterioare. Hotărârea Curții de apel
este supusă recursului, care se declară în termen de 5 zile de
la comunicare. Instanțele vor soluționa cauza de urgență și cu
precădere.
(12) Exercitarea puterilor de inspecție se face în conformitate
cu regulamentul privind organizarea, funcționarea și procedura
Consiliului Concurenței.”
30. Articolul 38 se modifică și va avea următorul cuprins:
ăArt. 38. — (1) Inspectorii de concurență pot proceda la
inspecții, potrivit prevederilor art. 37, doar în baza unui ordin
emis de către președintele Consiliului Concurenței și cu
autorizarea judiciară dată prin încheiere de către președintele
Curții de Apel București sau de către un judecător delegat de

9

acesta. O copie certificată a ordinului de inspecție și a
autorizației judiciare se comunică obligatoriu persoanei supuse
inspecției înainte de începerea acesteia.
(2) Cererea de autorizare se judecă în camera de consiliu,
fără citarea părților. Judecătorul se pronunță asupra cererii de
autorizare în termen de cel mult 48 de ore de la data înregistrării
cererii. Încheierea se motivează și se comunică Consiliului
Concurenței în termen de cel mult 48 de ore de la pronunțare.
(3) În cazul în care inspecția trebuie desfășurată simultan în
mai multe spații dintre cele prevăzute la art. 37, Consiliul
Concurenței va introduce o singură cerere, instanța
pronunțându-se printr-o încheiere în care se vor indica spațiile
în care urmează să se desfășoare inspecția.
(4) Cererea de autorizare trebuie să cuprindă toate
informațiile de natură să justifice inspecția, iar judecătorul
sesizat este ținut să verifice dacă cererea este întemeiată.
(5) Oricare ar fi împrejurările, inspecția se desfășoară între
orele 8,00 și 18,00 și trebuie efectuată în prezența persoanei la
care se efectuează inspecția sau a reprezentantului său.
Inspecția poate continua și după ora 18,00 numai cu acordul
persoanei la care se efectuează inspecția sau a reprezentantului
său.
(6) Inventarele și punerile de sigilii se fac conform dispozițiilor
Codului de procedură penală.
(7) Încheierea prevăzută la alin. (1) poate fi atacată cu recurs
la Înalta Curte de Casație și Justiție, în termen de 48 de ore.
Termenul de recurs pentru Consiliul Concurenței curge de la
momentul comunicării încheierii, potrivit prevederilor alin. (2). În
ceea ce privește persoana supusă inspecției, termenul de recurs
curge de la momentul comunicării încheierii, potrivit prevederilor
alin. (1). Recursul nu este suspensiv de executare.
(8) Președintele Curții de Apel București sau judecătorul
delegat de acesta are competența să emită autorizația judiciară,
prevăzută la art. 21 alin. (3) din Regulamentul Consiliului (CE)
nr. 1/2003.”
31. Articolul 39 se abrogă.
32. Articolul 40 se modifică și va avea următorul cuprins:
ăArt. 40. — (1) La primirea unei plângeri privind o practică
anticoncurențială, Consiliul Concurenței examinează dacă
aceasta prezintă suficient temei de fapt și de drept pentru a
justifica dispunerea pornirii unei investigații.
(2) Dacă plângerea nu prezintă suficiente temeiuri pentru a
justifica pornirea unei investigații, Consiliul Concurenței o
respinge, comunicând autorului decizia, în scris, cu precizarea
motivelor, în termen de 60 de zile de la data la care acestuia i se
confirmă faptul că plângerea este completă și îndeplinește toate
condițiile, stabilite potrivit prevederilor alin. (4). Respingerea unei
plângeri se face prin decizia Comisiei Consiliului Concurenței
care coordonează compartimentul de specialitate implicat în
analiză, după ce i s-a dat posibilitatea autorului plângerii să își
prezinte punctul de vedere față de motivele pentru care
autoritatea de concurență intenționează să respingă plângerea.
(3) Decizia de respingere a plângerii poate fi atacată la
Curtea de Apel București, în termen de 30 de zile de la comunicare.
(4) Consiliul Concurenței va stabili, prin regulament, condițiile
pe care o solicitare ce i-a fost adresată trebuie să le
îndeplinească pentru a putea fi calificată ca plângere, precum și
procedura aplicabilă soluționării acesteia.
(5) În cazul în care plângerea înaintată nu cade sub incidența
prezentei legi, Consiliul Concurenței va răspunde, în scris, în
termen de 30 de zile de la înregistrarea plângerii.”
33. Articolul 42 se modifică și va avea următorul cuprins:
ăArt. 42. — (1) În situația în care, în urma declanșării unei
investigații din oficiu, se constată că aceasta nu a condus la

10

MONITORUL OFICIAL AL ROMÂNIEI, PARTEA I, Nr. 459/6.VII.2010

descoperirea unor dovezi suficiente privind încălcarea legii, care
să justifice impunerea de măsuri sau sancțiuni de către Consiliul
Concurenței, acesta, prin ordin al președintelui, va putea închide
investigația și va informa de îndată părțile implicate.
(2) În situația în care investigația a fost declanșată ca urmare
a unei plângeri și se constată că aceasta nu a condus la
descoperirea unor dovezi suficiente privind încălcarea legii, care
să justifice impunerea de măsuri sau sancțiuni de către Consiliul
Concurenței, închiderea investigației se va face prin decizia
Plenului Consiliului Concurenței, în urma audierii părților
implicate.”
34. Articolul 43 se modifică și va avea următorul cuprins:
ăArt. 43. — (1) Cu excepția situației prevăzute la art. 42
alin. (1), orice procedură de investigație necesită audierea
întreprinderilor participante la înțelegerea, decizia luată de
asociații de întreprinderi, practica concertată, abuzul de poziție
dominantă sau la concentrarea economică, care formează
obiect al investigației. Data audierii este fixată de președintele
Consiliului Concurenței.
(2) Președintele Consiliului Concurenței poate desemna
experți și poate admite audierea autorului plângerii, la solicitarea
acestuia, precum și a oricărei persoane fizice sau juridice care
declară că deține date și informații relevante pentru stabilirea
adevărului în cauza investigată.
(3) Neprezentarea sau renunțarea la audiere, precum și
refuzul oricărei depoziții sau declarații nu constituie impedimente
pentru continuarea procedurii de investigație.”
35. Articolul 44 se modifică și va avea următorul cuprins:
ăArt. 44. — (1) Cu minimum 30 de zile înainte de data fixată
pentru audiere, o copie a raportului va fi transmisă, spre luare la
cunoștință, persoanelor a căror audiere a fost dispusă potrivit
prevederilor art. 43 alin. (1). Persoanelor a căror audiere a fost
admisă potrivit prevederilor art. 43 alin. (2) li se va trimite copia
raportului numai la cerere și dacă președintele Consiliului
Concurenței apreciază că este util în interesul investigației.
(2) Președintele Consiliului Concurenței va permite părților
în cauză consultarea dosarului și obținerea, contra cost, de copii
și extrase ale actelor procedurii de investigație.
(3) Dreptul de acces la dosar nu se extinde asupra secretelor
de afaceri, altor informații confidențiale și nici asupra
documentelor interne ale Consiliului Concurenței, ale Comisiei
Europene sau ale autorităților de concurență ale statelor
membre ale Uniunii Europene. Dreptul de acces la dosar nu se
extinde nici asupra corespondenței dintre Consiliul Concurenței
și Comisia Europeană sau autoritățile de concurență ale statelor
membre sau dintre acestea din urmă atunci când corespondența
este inclusă în dosarul Consiliului Concurenței.
(4) Documentele, datele și informațiile din dosarul cauzei
care sunt confidențiale nu sunt accesibile pentru consultare ori
obținere de copii sau extrase decât prin decizie a președintelui
Consiliului Concurenței. Decizia președintelui Consiliului
Concurenței poate fi atacată la Curtea de Apel București, Secția
contencios administrativ, în termen de 15 zile de la comunicarea
către părțile interesate. Hotărârea Curții de apel este supusă
recursului, care poate fi declarat în termen de 5 zile de la
comunicare. Instanțele vor proceda la judecarea cauzei de
urgență și cu precădere.
(5) Atacarea deciziei președintelui Consiliului Concurenței
suspendă procedura în fața autorității de concurență până la
soluționarea definitivă și irevocabilă a cauzei, potrivit
prevederilor alin. (4).
(6) Nicio dispoziție din prezenta lege nu interzice dreptul
Consiliului Concurenței de a dezvălui și utiliza informațiile
necesare pentru a dovedi o încălcare a art. 5 și 6 din prezenta

lege, precum și a art. 101 și 102 din Tratatul privind funcționarea
Uniunii Europene.
(7) În cazul unei proceduri de investigație, având ca obiect o
concentrare economică, dispozițiile prezentului articol referitoare
la consultarea dosarului sunt aplicabile asociaților și directorilor
executivi ai entităților participante la concentrare, în măsura în
care aceștia justifică în cauză un interes legitim.”
36. Articolul 45 se modifică și va avea următorul cuprins:
ăArt. 45. — (1) Consiliul Concurenței, în cazul investigațiilor
declanșate potrivit prevederilor art. 34, poate decide, după caz:
a) să ordone încetarea practicilor anticoncurențiale
constatate;
b) să dispună măsuri interimare;
c) să accepte angajamente;
d) să aplice întreprinderilor sau asociațiilor de întreprinderi
amenzi în condițiile prevăzute la cap. VI;
e) să formuleze recomandări, să impună părților condiții sau
alte obligații. În cazul în care Consiliul Concurenței decide
potrivit prevederilor alin. (1) lit. a), poate impune orice măsuri
corective comportamentale sau structurale care sunt
proporționale cu încălcarea comisă și necesare pentru încetarea
efectivă a încălcării. Măsurile corective structurale vor fi impuse
atunci când nu există o măsură corectivă comportamentală la
fel de eficientă sau atunci când o măsură corectivă
comportamentală la fel de eficientă ar fi mai oneroasă pentru
întreprinderea în cauză decât o măsură corectivă structurală.
(2) Consiliul Concurenței poate decide, de asemenea, că nu
există motive pentru a interveni, atunci când, pe baza
informațiilor de care dispune, condițiile pentru ca o înțelegere,
decizie sau practică concertată să fie interzisă nu sunt
îndeplinite.
(3) Consiliul Concurenței, în îndeplinirea atribuției prevăzute
la art. 26 alin. (1) lit. e), poate decide să retragă beneficiul
exceptării pentru înțelegerile, deciziile asociațiilor de
întreprinderi sau practicile concertate cărora li se aplică
prevederile unuia dintre regulamentele europene de exceptare
pe categorii, atunci când într-o anumită cauză respectivele
înțelegeri, decizii sau practici concertate produc efecte
incompatibile cu art. 101 alin. (3) din Tratatul privind funcționarea
Uniunii Europene pe teritoriul României sau pe o parte a
acestuia care prezintă toate caracteristicile unei piețe geografice
distincte.”
37. Articolul 46 se modifică și va avea următorul cuprins:
ăArt. 46. — (1) În termen de 30 de zile de la primirea notificării
complete a unei operațiuni de concentrare economică, Consiliul
Concurenței va răspunde în scris, printr-o adresă, în cazul în
care va ajunge la concluzia că operațiunea de concentrare
economică nu cade sub incidența prezentei legi.
(2) În termen de 45 de zile de la primirea notificării complete
a unei operațiuni de concentrare economică, Consiliul
Concurenței va emite o decizie de neobiecțiune atunci când
constată că, deși operațiunea de concentrare economică
notificată cade sub incidența prezentei legi:
a) nu există îndoieli serioase privind compatibilitatea cu un
mediu concurențial normal; sau
b) îndoielile serioase privind compatibilitatea cu un mediu
concurențial normal au fost înlăturate prin angajamentele
propuse de părțile implicate și acceptate de Consiliul
Concurenței. Autoritatea de concurență poate stabili prin decizie
condiții și obligații de natură să asigure respectarea de către
părțile implicate a angajamentelor pe care și le-au asumat în
scopul realizării compatibilității concentrării cu un mediu
concurențial normal.
(3) În termen de 45 de zile de la primirea notificării complete
a unei operațiuni de concentrare economică, Consiliul

MONITORUL OFICIAL AL ROMÂNIEI, PARTEA I, Nr. 459/6.VII.2010
Concurenței va decide deschiderea unei investigații, atunci când
constată că operațiunea de concentrare economică notificată
cade sub incidența prezentei legi, prezintă îndoieli serioase
privind compatibilitatea cu un mediu concurențial normal și
acestea nu au putut fi înlăturate potrivit prevederilor alin. (2)
lit. b).
(4) În termen de maximum 5 luni de la primirea notificării
complete a unei operațiuni de concentrare economică pentru
care Consiliul Concurenței a decis deschiderea unei investigații
din cauza îndoielilor serioase privind compatibilitatea sa cu un
mediu concurențial normal, Consiliul Concurenței:
a) va emite o decizie prin care va declara operațiunea de
concentrare economică incompatibilă cu mediul concurențial
normal, întrucât ridică obstacole semnificative în calea
concurenței efective pe piața românească sau pe o parte
substanțială a acesteia, în special ca urmare a creării sau
consolidării unei poziții dominante, potrivit prevederilor art. 12;
b) va emite o decizie de autorizare, dacă operațiunea de
concentrare economică nu ridică obstacole semnificative în
calea concurenței efective pe piața românească sau pe o parte
substanțială a acesteia, în special ca urmare a creării sau
consolidării unei poziții dominante, potrivit prevederilor art. 12;
c) va emite o decizie de autorizare condiționată, prin care
stabilește obligațiile și/sau condițiile destinate să asigure
respectarea de către părțile implicate a angajamentelor pe care
și le-au asumat în scopul realizării compatibilității concentrării
cu un mediu concurențial normal.
(5) În cazul în care Consiliul Concurenței nu ia o decizie în
termenele prevăzute la alin. (2)—(4), operațiunea de concentrare
economică notificată poate avea loc.
(6) În situația în care notificarea unei operațiuni de
concentrare economică necesită completări, termenele
prevăzute la alin. (1)—(4) încep să curgă de la data la care
părțile au furnizat Consiliului Concurenței toate informațiile
solicitate în vederea completării notificării.
(7) Consiliul Concurenței va stabili, prin regulament,
categoriile de concentrări economice care pot beneficia de
procedura simplificată de analiză.
(8) În cazul investigațiilor și deciziilor adoptate potrivit
prevederilor art. 26 alin. (1) lit. a) și b), cu privire la o posibilă
încălcare a art. 15, atunci când operațiunea de concentrare
economică investigată nu este notificată, Consiliul Concurenței
va analiza și va decide, în acest context, și cu privire la
compatibilitatea operațiunii cu un mediu concurențial normal.”
38. După articolul 46 se introduc două noi articole,
articolele 461 și 462, cu următorul cuprins:
ăArt. 461. — (1) În cazul în care Consiliul Concurenței
constată că o concentrare economică a fost deja pusă în
aplicare și că acea concentrare a fost declarată incompatibilă
cu mediul concurențial normal, acesta, prin decizie, poate:
a) să solicite întreprinderilor implicate să dizolve entitatea
rezultată din concentrare, în special prin dizolvarea fuziunii sau
prin cesionarea tuturor acțiunilor sau activelor dobândite, astfel
încât să se restabilească situația existentă anterior punerii în
aplicare a concentrării. În cazurile în care, prin dizolvarea
entității rezultate prin concentrare, nu este posibilă restabilirea
situației existente anterior punerii în aplicare a concentrării,
Consiliul Concurenței poate adopta orice altă măsură adecvată
pentru a restabili, în măsura posibilului, situația anterioară;
b) să dispună orice altă măsură adecvată pentru a se asigura
că întreprinderile implicate dizolvă concentrarea sau iau
măsurile de restabilire a situației prevăzute în decizia sa.
(2) Consiliul Concurenței poate acționa potrivit alin. (1) lit. a)
și b) și atunci când constată că o concentrare economică a fost

11

pusă în aplicare cu încălcarea unei condiții impuse printr-o
decizie adoptată potrivit prevederilor art. 46 alin. (4) lit. c).
Art. 462. — (1) Pe durata procedurii de investigație referitoare
la posibila săvârșire a unei practici anticoncurențiale,
întreprinderile față de care a fost declanșată investigația pot
formula propuneri de angajamente, în scopul înlăturării situației
care a condus la declanșarea investigației.
(2) Atunci când Consiliul Concurenței intenționează să
accepte angajamentele propuse de părți, va publica un rezumat
al cazului și conținutul esențial al angajamentelor propuse,
asupra cărora terții interesați își pot prezenta observațiile în
termenul stabilit de autoritatea de concurență.
(3) Prin decizie, Consiliul Concurenței conferă forță
obligatorie angajamentelor propuse de întreprinderi, în măsura
în care acestea sunt suficiente pentru protecția concurenței și
dacă îndeplinirea lor conduce la înlăturarea situației care a
determinat declanșarea investigației. Decizia Consiliului
Concurenței poate fi adoptată pe o durată determinată și poate
concluziona că nu mai există motive pentru acțiunea autorității
de concurență.
(4) În cazul în care Consiliul Concurenței constată că
angajamentele nu îndeplinesc condițiile prevăzute la alin. (3),
acesta va informa, în scris, întreprinderile cu privire la motivele
pentru care angajamentele nu au fost acceptate și va continua
procedura de investigație.
(5) În cazul închiderii investigației potrivit prevederilor
alin. (3), Consiliul Concurenței poate, la cerere sau din oficiu,
să redeschidă procedura de investigație, atunci când:
a) intervine o schimbare esențială privind oricare dintre
faptele pe care s-a fundamentat decizia;
b) întreprinderile acționează contrar angajamentelor
asumate;
c) decizia a fost fundamentată pe informații incomplete,
inexacte sau care induc în eroare, furnizate de părți.
(6) Întreprinderile pot formula propuneri de angajamente și în
cazul operațiunilor de concentrare economică în scopul
compatibilizării acestora cu un mediu concurențial normal,
potrivit prevederilor art. 46. Prevederile alin. (2) și (4) se aplică
în mod corespunzător.
(7) Consiliul Concurenței va stabili, prin instrucțiuni, condițiile,
criteriile, termenele și procedura pentru acceptarea și evaluarea
angajamentelor propuse de părți.”
39. Articolul 47 se modifică și va avea următorul cuprins:
ăArt. 47. — (1) Consiliul Concurenței poate impune orice
măsură interimară pe care o consideră necesară, înainte de
emiterea unei decizii potrivit prevederilor art. 45, în caz de
urgență determinată de riscul unui prejudiciu grav și ireparabil
adus concurenței, în cazul în care constată, la o primă evaluare,
existența unor fapte de natură anticoncurențială prohibite expres
de lege și care trebuie eliminate fără întârziere.
(2) Înainte de luarea unei măsuri interimare, părțile implicate
pot prezenta în scris punctul lor de vedere. La cererea expresă
a parților implicate, Consiliul Concurenței va proceda la
ascultarea argumentelor acestora, în Plen.
(3) O decizie adoptată potrivit prevederilor alin. (1) se aplică
pe o durată determinată, ce poate fi reînnoită de Consiliul
Concurenței în măsura în care este necesar și adecvat.
(4) Consiliul Concurenței poate impune măsuri interimare
adecvate pentru restabilirea sau menținerea condițiilor de
concurență efectivă și în cazul în care:
a) concentrarea economică a fost pusă în aplicare cu
încălcarea prevederilor art. 15 alin. (6) și (8) și nu a fost încă
adoptată o decizie privind compatibilitatea concentrării cu un
mediu concurențial normal;

12

MONITORUL OFICIAL AL ROMÂNIEI, PARTEA I, Nr. 459/6.VII.2010

b) concentrarea economică a fost pusă în aplicare cu
încălcarea unei condiții sau obligații impuse printr-o decizie
adoptată potrivit prevederilor art. 46 alin. (2) lit. b) și alin. (4)
lit. c);
c) concentrarea economică a fost deja pusă în aplicare și a
fost emisă o decizie prin care operațiunea de concentrare
economică a fost declarată incompatibilă cu mediul concurențial
normal, potrivit prevederilor art. 46 alin. (4) lit. a).
(5) Consiliul Concurenței va stabili, prin instrucțiuni, condițiile,
termenele și procedura pentru adoptarea de măsuri interimare.”
40. După articolul 47 se introduce un nou articol,
articolul 471, cu următorul cuprins:
ăArt. 471. — (1) Deciziile adoptate de Consiliul Concurenței
în aplicarea prevederilor art. 9, 15, 45 și 46 vor fi comunicate de
îndată părților; acestea pot fi atacate în contencios administrativ
la Curtea de Apel București în termen de 30 de zile de la
comunicare.
(2) Instanța poate dispune, la cerere, suspendarea executării
deciziei atacate. Suspendarea se va dispune doar cu condiția
plății unei cauțiuni, în cuantum de 30% din amenda stabilită prin
decizia atacată.
(3) Ordinul privind declanșarea unei investigații, prevăzută
de lege, se poate ataca numai odată cu decizia prin care se
finalizează investigația.”
41. Articolul 49 se modifică și va avea următorul cuprins:
ăArt. 49. — Sunt nule de drept orice înțelegeri sau decizii
interzise prin art. 5 și 6 din prezenta lege, precum și prin art. 101
și 102 din Tratatul privind funcționarea Uniunii Europene,
respectiv orice angajamente, convenții sau clauze contractuale
raportându-se la o practică anticoncurențială.”
42. Articolul 50 se modifică și va avea următorul cuprins:
ăArt. 50. — Constituie contravenții și se sancționează cu
amendă de la 0,1% la 1% din cifra de afaceri totală din anul
financiar anterior sancționării următoarele fapte, săvârșite cu
vinovăție de întreprinderi sau asociații de întreprinderi:
a) furnizarea de informații inexacte, incomplete sau care
induc în eroare într-o cerere, o confirmare, o notificare sau o
completare la aceasta, potrivit prevederilor art. 15;
b) furnizarea de informații inexacte, incomplete sau care
induc în eroare ori de documente incomplete sau nefurnizarea
informațiilor și documentelor solicitate potrivit prevederilor
art. 35 alin. (1) lit. a);
c) furnizarea de informații inexacte sau care induc în eroare,
ca răspuns la o solicitare efectuată potrivit prevederilor art. 35
alin. (2);
d) furnizarea de informații, documente, înregistrări și evidențe
într-o formă incompletă în timpul inspecțiilor desfășurate potrivit
prevederilor art. 36;
e) refuzul de a se supune unei inspecții desfășurate potrivit
prevederilor art. 36.”
43. După articolul 50 se introduce un nou articol,
articolul 501, cu următorul cuprins:
ăArt. 501. — (1) Constituie contravenții și se sancționează cu
amendă de la 5.000 lei la 40.000 lei faptele autorităților și
instituțiilor administrației publice centrale și locale constând în:
a) furnizarea de informații inexacte, incomplete sau care
induc în eroare ori de documente incomplete sau nefurnizarea
informațiilor și documentelor solicitate, potrivit prevederilor
art. 35 alin. (1) lit. b);
b) furnizarea de informații inexacte sau care induc în eroare,
ca răspuns la o solicitare efectuată potrivit prevederilor art. 35
alin. (2).
(2) Dacă nefurnizarea informațiilor solicitate persistă după
termenul stabilit de către Consiliul Concurenței, acesta va putea

aplica conducătorului instituției sau autorității administrației
publice centrale sau locale o amendă cominatorie de până la
5.000 lei pentru fiecare zi de întârziere.”
44. Articolul 51 se modifică și va avea următorul cuprins:
ăArt. 51. — (1) Constituie contravenții și se sancționează cu
amendă de la 0,5% la 10% din cifra de afaceri totală realizată în
anul financiar anterior sancționării următoarele fapte, săvârșite
cu vinovăție de întreprinderi sau asociații de întreprinderi:
a) încălcarea prevederilor art. 5 și 6 din prezenta lege,
precum și a prevederilor art. 101 și 102 din Tratatul privind
funcționarea Uniunii Europene;
b) nenotificarea unei concentrări economice, potrivit
prevederilor art. 15 alin. (1) și (2), înainte de punerea în aplicare
a acesteia, cu excepția cazului în care sunt incidente prevederile
art. 15 alin. (7) sau s-a acordat o derogare conform art. 15
alin. (8);
c) realizarea unei operațiuni de concentrare economică cu
încălcarea prevederilor art. 15 alin. (6)—(8);
d) începerea unei acțiuni de concentrare economică
declarată incompatibilă printr-o decizie a Consiliului
Concurenței, potrivit prevederilor art. 46 alin. (4) lit. a);
e) neîndeplinirea unei obligații, a unei condiții sau a unei
măsuri impuse printr-o decizie luată potrivit prevederilor
prezentei legi.
(2) Dacă încălcarea săvârșită de o asociație de întreprinderi
privește activitățile membrilor săi, amenda nu poate depăși 10%
din suma cifrelor de afaceri totale ale fiecărui membru activ pe
piața afectată de încălcarea săvârșită de asociație.
(3) În ceea ce privește contravenția prevăzută la alin. (1)
lit. a), constând în încălcarea prevederilor art. 5 din prezenta
lege, precum și a prevederilor art. 101 din Tratatul privind
funcționarea Uniunii Europene, Consiliul Concurenței va stabili,
prin instrucțiuni, condițiile și criteriile de aplicare a unei politici de
clemență, care poate merge până la absolvire de răspundere
pecuniară.”
45. După articolul 51 se introduce un nou articol,
articolul 511, cu următorul cuprins:
ăArt. 511. — (1) Prin excepție de la prevederile art. 50 și 51
alin. (1), în cazul în care cifra de afaceri, realizată în anul
financiar anterior sancționării, nu poate fi determinată, va fi luată
în considerare cea aferentă anului financiar în care
întreprinderea sau asociația de întreprinderi a înregistrat cifra
de afaceri, an imediat anterior anului de referință pentru
calcularea cifrei de afaceri în vederea aplicării sancțiunii.
(2) Prin excepție de la prevederile art. 50 și art. 51 alin. (1) din
prezenta lege și ale art. 8 din Ordonanța Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare, în cazul întreprinderii sau asociației de
întreprinderi nou-înființate, care nu a înregistrat cifra de afaceri
în anul anterior sancționării, aceasta va fi sancționată cu:
a) amendă de la 20.000 lei la 2.000.000 lei, în cazul
contravențiilor prevăzute la art. 50;
b) amendă de la 30.000 lei la 5.000.000 lei, în cazul
contravențiilor prevăzute la art. 51 alin. (1).”
46. Articolul 52 se modifică și va avea următorul cuprins:
ăArt. 52. — (1) Individualizarea sancțiunilor prevăzute la
art. 50, 501, 51 și 511 se face ținând seama de gravitatea și
durata faptei. Prin instrucțiuni adoptate de către Consiliul
Concurenței se stabilesc și celelalte elemente în funcție de care
se face individualizarea sancțiunilor, precum și gradarea pe
tranșe a acestora.

MONITORUL OFICIAL AL ROMÂNIEI, PARTEA I, Nr. 459/6.VII.2010
(2) În cazul contravențiilor prevăzute la art. 51 alin. (1) lit. a),
dacă, după primirea raportului de investigație și exercitarea
dreptului de acces la dosar, în condițiile art. 44 sau în cadrul
audierilor, întreprinderea recunoaște, în mod expres, săvârșirea
faptei anticoncurențiale, aceasta va fi reținută ca circumstanță
atenuantă sub forma colaborării în cadrul procedurii
administrative și va determina diminuarea cuantumului amenzii
cu un procent cuprins între 10% și 25% din nivelul de bază
determinat potrivit instrucțiunilor, adoptate potrivit prevederilor
alin. (1).”
47. Articolul 53 se modifică și va avea următorul cuprins:
ăArt. 53. — Dacă în termen de 45 de zile de la notificarea
deciziei luate de Consiliul Concurenței, potrivit prevederilor
prezentei legi, întreprinderea în cauză nu se conformează
măsurilor dispuse, Consiliul Concurenței îi poate aplica amenda
maximă prevăzută la art. 51 și 511.”
48. Articolul 54 se modifică și va avea următorul cuprins:
ăArt. 54. — (1) Consiliul Concurenței poate obliga, prin
decizie, întreprinderile sau asociațiile de întreprinderi la plata
unor amenzi cominatorii, în sumă de până la 5% din cifra de
afaceri zilnică medie din anul financiar anterior sancționării,
pentru fiecare zi de întârziere, calculată de la data stabilită prin
decizie, pentru a le determina:
a) să înceteze o încălcare a prevederilor art. 5 și 6 din
prezenta lege, precum și a prevederilor art. 101 și 102 din
Tratatul privind funcționarea Uniunii Europene și să respecte
măsurile dispuse prin decizia de constatare a încălcării;
b) să respecte o decizie prin care se impun măsuri
interimare, potrivit prevederilor art. 47;
c) să respecte un angajament devenit obligatoriu printr-o
decizie, luată potrivit prevederilor art. 462 alin. (3);
d) să respecte condițiile și/sau obligațiile impuse printr-o
decizie, luată potrivit prevederilor art. 46 alin. (2) lit. b) și
alin. (4) lit. c);
e) să furnizeze în mod complet și corect informațiile și
documentele care le-au fost cerute potrivit prevederilor art. 35
alin. (1) lit. a);
f) să se supună inspecției prevăzute la art. 36.
(2) Prin excepție de la prevederile alin. (1):
a) în cazul în care cifra de afaceri realizată în anul financiar
anterior sancționării nu poate fi determinată, va fi luată în
considerare cifra de afaceri zilnică medie aferentă anului
financiar în care întreprinderea sau asociația de întreprinderi a
înregistrat cifra de afaceri, an imediat anterior anului de referință
pentru calcularea cifrei de afaceri în vederea aplicării sancțiunii;
b) în cazul întreprinderii sau asociației de întreprinderi nouînființate, care nu a înregistrat cifra de afaceri în anul anterior
sancționării, aceasta va fi sancționată cu amendă de la 500 lei
la 10.000 lei, în cazul alin. (1) lit. a)—d), respectiv cu amendă de
la 300 lei la 7.000 lei, în cazul alin. (1) lit. e) și f).”
49. La articolul 55, alineatele (2), (3) și (4) se modifică și
vor avea următorul cuprins:
ă(2) Sancțiunile pentru contravențiile prevăzute la art. 50
lit. d) și e) se aplică de către inspectorii de concurență.
(3) Sancțiunile pentru contravențiile prevăzute la art. 50
lit. a)—c), art. 501 și art. 51 alin. (1) lit. d) și e), precum și
amenzile cominatorii prevăzute la art. 54 se aplică de către
comisiile Consiliului Concurenței, prin aceeași decizie prin care
se constată săvârșirea contravenției sau incidența art. 54 alin. (1).
(4) Sancțiunile pentru contravențiile prevăzute la art. 51 alin. (1)
lit. a)—c) se aplică de către Plenul Consiliului Concurenței prin
aceeași decizie prin care s-a constatat săvârșirea respectivei
contravenții.”

13

50. Articolul 56 se modifică și va avea următorul cuprins:
ăArt. 56. — (1) Contravențiilor prevăzute la art. 50 lit. d) și e)
li se aplică prevederile Ordonanței Guvernului nr. 2/2001,
aprobată cu modificări și completări prin Legea nr. 180/2002, cu
modificările și completările ulterioare, cu excepția art. 5, 8, 28,
29, 32 și 34 din Ordonanța Guvernului nr. 2/2001, aprobată cu
modificări și completări prin Legea nr. 180/2002, cu modificările
și completările ulterioare.
(2) Procesele-verbale prin care se aplică sancțiuni, potrivit
prevederilor art. 55 alin. (2), se atacă la Judecătoria Sectorului 1
București, în termen de 15 zile de la comunicare. Hotărârea
judecătoriei se poate ataca cu recurs la Tribunalul București,
secția contencios administrativ, în termen de 15 zile de la
comunicare.”
51. Articolul 57 se modifică și va avea următorul cuprins:
ăArt. 57. — (1) Deciziile emise de către Consiliul Concurenței
în aplicarea prezentei legi vor fi comunicate părților în cauză de
către Consiliul Concurenței și vor fi publicate în Monitorul Oficial
al României, Partea I, pe cheltuiala contravenientului sau a
solicitantului, după caz, ori pe pagina de internet a Consiliului
Concurenței.
(2) La publicarea deciziilor se va ține seama de interesele
legitime ale întreprinderilor în cauză, astfel încât secretul de
afaceri să nu fie divulgat.”
52. Articolul 58 se modifică și va avea următorul cuprins:
ăArt. 58. — (1) Dreptul Consiliului Concurenței de a aplica
sancțiuni contravenționale pentru încălcarea prevederilor
prezentei legi se prescrie după cum urmează:
a) în termen de 3 ani, în cazul încălcării prevederilor art. 50;
b) în termen de 5 ani, în cazul tuturor celorlalte încălcări ale
prevederilor prezentei legi.
(2) Prescripția dreptului la acțiune al Consiliului Concurenței
începe să curgă de la data săvârșirii încălcării. În cazul
încălcărilor ce au caracter de continuitate sau de repetabilitate,
prescripția începe să curgă de la data încetării ultimului act sau
fapt anticoncurențial în cauză.”
53. La articolul 60, alineatul (1) se modifică și va avea
următorul cuprins:
ăArt. 60. — (1) Participarea cu intenție frauduloasă și în mod
determinant a unei persoane fizice la conceperea, organizarea
sau realizarea practicilor interzise potrivit prevederilor art. 5 alin. (1)
și care nu sunt exceptate potrivit prevederilor art. 5 alin. (2)
constituie infracțiune și se pedepsește cu închisoare de la 6 luni
la 4 ani sau cu amendă și interzicerea dreptului de a ocupa o
funcție sau de a exercita o profesie ori de a desfășura o
activitate, de natura aceleia de care s-a folosit condamnatul
pentru săvârșirea infracțiunii, potrivit prevederilor art. 65 din
Codul penal.”
54. Articolul 61 se modifică și va avea următorul cuprins:
ăArt. 61. — (1) Independent de sancțiunile aplicate potrivit
prevederilor prezentei legi, dreptul la acțiune al persoanelor
fizice și/sau juridice pentru repararea integrală a prejudiciului
cauzat lor printr-o practică anticoncurențială prohibită potrivit
prevederilor prezentei legi sau ale art. 101 și/sau 102 din
Tratatul privind funcționarea Uniunii Europene rămâne rezervat.
(2) Dacă un bun sau serviciu este achiziționat la un preț
excesiv, nu se poate considera că nu s-a produs un prejudiciu
datorită faptului că bunul sau serviciul a fost revândut.
(3) Întreprinderea care beneficiază de imunitate la amendă
nu răspunde solidar pentru prejudiciile cauzate prin participarea
sa la o practică anticoncurențială interzisă de art. 5 din prezenta
lege, precum și de art. 101 din Tratatul privind funcționarea
Uniunii Europene, practică sancționată de autoritatea de
concurență.

14

MONITORUL OFICIAL AL ROMÂNIEI, PARTEA I, Nr. 459/6.VII.2010

(4) Atunci când există o decizie a Consiliului Concurenței prin
care este sancționată o practică anticoncurențială, în
soluționarea cererilor privind acordarea de despăgubiri,
instanțele vor putea solicita Consiliului Concurenței documentele
din cadrul dosarului care a stat la baza emiterii deciziei. În acest
scop, primind aceste documente, instanțele vor asigura
respectarea confidențialității informațiilor reprezentând secrete
de afaceri, precum și a altor informații calificate drept
confidențiale.
(5) Persoanele fizice sau juridice, care se consideră
prejudiciate printr-o practică anticoncurențială interzisă de
prezenta lege, vor putea formula cerere privind acordarea de
despăgubiri în termen de 2 ani de la data la care decizia
Consiliului Concurenței, pe care se întemeiază acțiunea în
subsidiar, rămâne definitivă și irevocabilă.
(6) Consiliul Concurenței poate înainta observații instanțelor
naționale cu privire la aspecte privind aplicarea prevederilor
art. 5 și 6 din prezenta lege, precum și a prevederilor art. 101 și
102 din Tratatul privind funcționarea Uniunii Europene, în
condițiile prevăzute în Codul de procedură civilă.
(7) În toate cazurile în care instanțele naționale aplică, în
mod direct, prevederile art. 101 și 102 din Tratatul privind
funcționarea Uniunii Europene, după comunicarea către părți a
hotărârii susceptibile de exercitare a unei căi de atac, acestea
vor transmite, de îndată, o copie a hotărârii către Comisia
Europeană, prin intermediul Consiliului Concurenței.”
55. Articolul 63 se abrogă.
56. Articolul 64 se modifică și va avea următorul cuprins:
ăArt. 64. — (1) Cifra de afaceri prevăzută la art. 14 este suma
veniturilor realizate din vânzările de produse și/sau din prestările
de servicii realizate de întreprindere în cursul ultimului exercițiu
financiar, din care se scad sumele datorate cu titlu de obligații
fiscale și valoarea contabilizată a exporturilor efectuate direct
sau prin mandatar, inclusiv a livrărilor intracomunitare.
(2) Când o operațiune de concentrare economică are loc în
modalitatea prevăzută la art. 10 alin. (1) lit. b), prin cumpărare
de elemente de activ, din cifra de afaceri stabilită potrivit
prevederilor alin. (1) va fi luată în considerare numai suma
aferentă activelor constituind obiect al tranzacției.
(3) Dacă, în cursul unei perioade de 2 ani, două sau mai
multe tranzacții de felul celor prevăzute la alin. (2) au loc între
aceleași persoane fizice și/sau juridice, ele sunt considerate ca
o singură operațiune de concentrare economică, realizată la
data ultimei tranzacții.”
57. Articolul 65 se modifică și va avea următorul cuprins:
ăArt. 65. — Cifra de afaceri este înlocuită:
a) pentru instituțiile de credit și alte instituții financiare, cu
suma veniturilor, definite prin instrucțiuni adoptate de Consiliul

Concurenței, după deducerea impozitelor și a taxelor legate
direct de acestea;
b) pentru societățile de asigurări, cu valoarea primelor brute
încasate sau de încasat, conform contractelor de asigurări
încheiate de către sau în numele societăților de asigurare,
inclusiv primele plătite reasigurătorilor, după deducerea
impozitelor și a taxelor percepute asupra cuantumului primelor
individuale de asigurare sau a volumului total al acestora,
identificate de către Consiliul Concurenței prin instrucțiuni.”
58. Articolul 66 se modifică și va avea următorul cuprins:
ă Art. 66. — În scopul aplicării prevederilor art. 14, dar fără a
contraveni dispozițiilor art. 64 alin. (2) și (3), dacă vreuna dintre
întreprinderile avute în vedere la aplicarea prevederilor art. 14
face parte dintr-un grup de întreprinderi, pentru cifra sa de
afaceri se va lua în considerare cifra de afaceri cumulată a
respectivului grup, conform situațiilor financiare anuale
consolidate.”
59. Articolul 67 se abrogă.
Art. II. — Consiliul Concurenței asigură secretariatul
Consiliului pentru aplicarea politicii în domeniul ajutorului de stat,
potrivit prevederilor Hotărârii Guvernului nr. 98/2010 privind
constituirea Consiliului interministerial ăConsiliul pentru aplicarea
politicii în domeniul ajutorului de stat”.
Art. III. — Orice referire din lege la noțiunea de ăagent
economic” se consideră a fi făcută la noțiunea de ăîntreprindere”.
Art. IV. — (1) Prezenta ordonanță de urgență intră în vigoare
la 30 de zile de la data publicării în Monitorul Oficial al României,
Partea I.
(2) Procedura de examinare a cererilor de certificare a
neintervenției și a cererilor de dispensă în cazurile de exceptări
individuale ale înțelegerilor, deciziilor luate de asociațiile de
întreprinderi sau practicilor concertate aflate în analiza
Consiliului Concurenței, pentru care nu s-au emis decizii până la
data intrării în vigoare a prezentei ordonanțe de urgență,
încetează de drept la această dată.
(3) În ceea ce privește investigațiile deschise anterior de
către Consiliul Concurenței, orice procedură nouă întreprinsă de
Consiliul Concurenței va fi îndeplinită cu respectarea condițiilor
și cerințelor impuse prin dispozițiile nou-intrate în vigoare.
Art. V. — Legea concurenței nr. 21/1996, republicată în
Monitorul Oficial al României, Partea I, nr. 742 din 16 august
2005, cu modificările ulterioare, precum și cu modificările și
completările aduse prin prezenta ordonanță de urgență, se va
republica după aprobarea acesteia prin lege, dându-se textelor
o nouă numerotare.

PRIM-MINISTRU

EMIL BOC
Contrasemnează:
Președintele Consiliului Concurenței,
Bogdan M. Chirițoiu
Ministrul administrației și internelor,
Vasile Blaga
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu
București, 30 iunie 2010.
Nr. 75.

MONITORUL OFICIAL AL ROMÂNIEI, PARTEA I, Nr. 459/6.VII.2010

15

A C T E A L E AUTORITĂȚII NAȚI O NALE PENTRU ADM I NI S T R A R E
Ș I R E G L E M E N TA R E Î N C O M U N I C A Ț I I
AUTORITATEA NAȚIONALĂ PENTRU ADMINISTRARE ȘI REGLEMENTARE ÎN COMUNICAȚII

DECIZIE
pentru modificarea și completarea unor reglementări din domeniul resurselor de numerotație
În temeiul prevederilor art. 3 lit. b) pct. 3 și 4, ale art. 10 alin. (2) pct. 4, 5, 8 și 10, ale art. 11 alin. (1) și ale art. 12 alin. (1)
și (3) din Ordonanța de urgență a Guvernului nr. 22/2009 privind înființarea Autorității Naționale pentru Administrare și Reglementare
în Comunicații, aprobată prin Legea nr. 113/2010, precum și ale art. 11 alin. (1) și art. 21 alin. (1) din Ordonanța de urgență a
Guvernului nr. 79/2002 privind cadrul general de reglementare a comunicațiilor, aprobată cu modificări și completări prin Legea
nr. 591/2002, cu modificările și completările ulterioare,
președintele Autorității Naționale pentru Administrare și Reglementare în Comunicații emite prezenta decizie.
Art. I. — Decizia președintelui Autorității Naționale pentru
Reglementare în Comunicații și Tehnologia Informației
nr. 2.895/2007 privind Planul național de numerotație, publicată
în Monitorul Oficial al României, Partea I, nr. 608 din
4 septembrie 2007, se modifică după cum urmează:
1. La articolul 12, alineatul (3) se modifică și va avea
următorul cuprins:
ă(3) Numerele naționale scurte de forma 19vx sau de forma
19vxy sunt utilizate pentru furnizarea unor servicii de interes
public la nivel național.”
2. Articolul 37 se abrogă.
Art. II. — Decizia președintelui Autorității Naționale pentru
Reglementare în Comunicații și Tehnologia Informației
nr. 2.896/2007 privind procedura de solicitare și emitere a
licențelor de utilizare a resurselor de numerotație, publicată în
Monitorul Oficial al României, Partea I, nr. 609 din 4 septembrie
2007, cu completările ulterioare, se modifică și se completează
după cum urmează:
1. La articolul 1, alineatele (2) și (3) se modifică și vor
avea următorul cuprins:
ă(2) Autoritatea Națională pentru Administrare și
Reglementare în Comunicații, denumită în continuare ANCOM,
poate acorda dreptul de utilizare a unor resurse de numerotație
prevăzute în Planul național de numerotație, denumit în
continuare PNN, unui furnizor de servicii de comunicații
electronice destinate publicului care face dovada înregistrării în
România, în condițiile legii.
(3) Prezenta decizie nu se aplică în cazul numerelor cu
valoare economică deosebită, stabilite de ANCOM, care se
acordă printr-o procedură de selecție competitivă sau
comparativă.”
2. La articolul 3 alineatul (2), litera g) se modifică și va
avea următorul cuprins:
ăg) numere scurte pentru servicii de interes public la nivel
național de forma 19vx sau de forma 19vxy;”.
3. La articolul 3 alineatul (2), după litera h) se introduce
o nouă literă, litera i), cu următorul cuprins:
ăi) alte categorii de resurse de numerotație din PNN, pe baza
unor reglementări speciale.”
4. La articolul 5 alineatul (1), după litera a) se introduce
o nouă literă, litera a1), cu următorul cuprins:
ăa1) certificatul de înregistrare la Oficiul Național al
Registrului Comerțului al persoanei juridice sau, după caz, al
persoanei fizice autorizate, al asociației familiale autorizate, al
întreprinderii individuale sau al întreprinderii familiale, în copie,
ori, în cazul persoanelor care nu au calitatea de comerciant,
certificatul de înregistrare fiscală, precum și certificatul de
înscriere în Registrul asociațiilor și fundațiilor sau în Registrul
federațiilor, după caz, în copie, în cazul în care astfel de

documente nu au fost transmise ANCOM în cadrul procedurii de
autorizare generală;”.
5. La articolul 5 alineatul (1), litera d) se modifică și va
avea următorul cuprins:
ăd) în vederea alocării unor blocuri de numere pentru servicii
de interes general la nivel local din domeniile 0Z = 02 și 0Z = 03,
caracteristicile și descrierea detaliată a serviciilor ce urmează a
fi furnizate prin intermediul acestor numere, precizându-se
categoriile de abonați cărora le vor fi asignate aceste numere,
precum și disponibilitatea la nivel local a unor servicii similare;
solicitantul va transmite copii de pe antecontractele sau
acordurile încheiate în vederea furnizării de servicii din această
categorie, pentru cel puțin unul dintre numerele aparținând
blocului de 10 numere solicitat, precum și informații privind
capacitatea în rețea alocată pentru furnizarea acestor servicii;”.
6. La articolul 6 alineatul (8), litera b) se modifică și va
avea următorul cuprins:
ăb) 80%, în cazul numerelor geografice formate din 6 cifre
din domeniile 0Z = 02 și 0Z = 03 din PNN;”.
7. La articolul 15 alineatul (2), litera f) se modifică și va
avea următorul cuprins:
ăf) documentele prevăzute la art. 5 alin. (1) lit. a1) aferente
cesionarului și specificațiile de implementare de către acesta
pentru fiecare categorie de resurse de numerotație cedate,
conform anexei nr. 2 la prezenta decizie;”.
8. La articolul 15, alineatul (5) se modifică și va avea
următorul cuprins:
ă(5) ANCOM analizează dacă cesionarul îndeplinește
condițiile de alocare a resurselor de numerotație ce urmează a
fi cedate, dacă se păstrează destinația numerelor prevăzută în
PNN și condițiile tehnice de rutare a apelurilor originale de la
numerele cedate și a apelurilor terminate la aceste numere,
după caz, precum și dacă prin cedarea LURN se restrânge, se
împiedică sau se denaturează concurența.”
9. La articolul 15 alineatul (8), litera c) se modifică va
avea următorul cuprins:
ăc) în urma cedării licenței se schimbă condițiile tehnice de
rutare a apelurilor originale de la numerele cedate și a apelurilor
terminate la aceste numere, după caz, astfel încât pot rezulta
probleme de natură operațională pentru alți furnizori de rețele
sau de servicii de comunicații electronice;”.
10. La articolul 19 alineatul (1), după litera e) se introduce
o nouă literă, litera f), cu următorul cuprins:
ăf) blocurile de numere sau indicativele de selectare a
transportatorului nu sunt utilizate pentru o perioadă mai mare
de 9 luni, cu excepția situațiilor temeinic justificate ce au făcut
imposibilă utilizarea respectivelor resurse de numerotație.”
Art. III. — Prezenta decizie se publică în Monitorul Oficial al
României, Partea I, și intră în vigoare la 3 zile de la data
publicării.

Președintele Autorității Naționale pentru Administrare și Reglementare în Comunicații,
Marius Cătălin Marinescu
București, 25 iunie 2010.
Nr. 458.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 459/6.VII.2010 conține 16 pagini.

Prețul: 3,20 lei

&JUYDGY|444454]
ISSN 1453—4495

