Anul 178 (XXII) — Nr. 21

PARTEA I

Marți, 12 ianuarie 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 1.512 din 17 noiembrie 2009 referitoare la excepția
de neconstituționalitate a prevederilor art. 2, art. 5
alin. (1), art. 7, art. 8, art. 11, art. 13 și art. 24 din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității,
precum și a ordonanței de urgență în ansamblul său

2–4

Decizia nr. 1.567 din 19 noiembrie 2009 referitoare la excepția
de neconstituționalitate a prevederilor art. 55 alin. (1)
lit. a) și b) și alin. (2) din Legea administrației publice
locale nr. 215/2001 ....................................................

5–6

Decizia nr. 1.569 din 19 noiembrie 2009 referitoare la excepția
de neconstituționalitate a prevederilor art. 4 alin. (1)
din Legea contenciosului administrativ nr. 554/2004

7–8

Decizia nr. 1.582 din 19 noiembrie 2009 referitoare la excepția
de neconstituționalitate a prevederilor art. 44 alin. (2)
din Legea nr. 303/2004 privind statutul judecătorilor și
procurorilor ................................................................

8–9

Decizia nr. 1.606 din 26 noiembrie 2009 referitoare la excepția
de neconstituționalitate a prevederilor art. 253 alin. 2
din Codul de procedură civilă ....................................

10–11

Decizia nr. 1.608 din 26 noiembrie 2009 referitoare la excepția
de neconstituționalitate a prevederilor art. 32 alin. (1)
și (2) din Legea nr. 50/1991 privind autorizarea
executării lucrărilor de construcții ..............................

11–12

Decizia nr. 1.610 din 26 noiembrie 2009 referitoare la excepția
de neconstituționalitate a prevederilor art. 4 și ale art. 8
din Ordonanța de urgență a Guvernului nr. 51/2008
privind ajutorul public judiciar în materie civilă ..........

12–14

Decizia nr. 1.612 din 26 noiembrie 2009 referitoare la excepția
de neconstituționalitate a prevederilor art. 26 alin. (1)
lit. a), art. 28, art. 32 alin. (1) și art. 35 alin. (1) şi (2) din
Legea nr. 50/1991 privind autorizarea executării
lucrărilor de construcții ..............................................

14–16

2

MONITORUL OFICIAL AL ROMÂNIEI, PARTEA I, Nr. 21/12.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.512
din 17 noiembrie 2009

referitoare la excepția de neconstituționalitate a prevederilor art. 2, art. 5 alin. (1), art. 7, art. 8,
art. 11, art. 13 și art. 24 din Ordonanța de urgență a Guvernului nr. 24/2008 privind accesul
la propriul dosar și deconspirarea Securității, precum și a ordonanței de urgență în ansamblul său
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Marian Bîzgă în Dosarul nr. 38.935/3/2008
al Curții de Apel București — Secția a VIII-a contencios
administrativ și fiscal și care face obiectul Dosarului
nr. 1.755D/2009 al Curții Constituționale.
La apelul nominal se prezintă autorul excepției, personal,
precum și partea Consiliul Național pentru Studierea Arhivelor
Securității, prin consilierul său juridic, domnul Mihai Alexandru
Ionescu.
Curtea dispune a se face apelul în dosarele nr. 1.990D/2009,
nr. 5.056D/2009, nr. 5.057D/2009, nr. 5.143D/2009 și
nr. 5.663D/2009, având ca obiect după cum urmează: excepția
de neconstituționalitate a prevederilor art. 5 alin. (1) din
Ordonanța de urgență a Guvernului nr. 24/2008, ridicată de
Mioara Flenchea în Dosarul nr. 21.865/3/2008 al Curții de Apel
București — Secția a VIII-a contencios administrativ și fiscal;
excepția de neconstituționalitate a prevederilor art. 2 lit. b) din
aceeași ordonanță de urgență, ridicată de Vișinel Ganea în
Dosarul nr. 27.926/3/2008 al aceleiași instanțe; excepția de
neconstituționalitate a prevederilor art. 13 alin. (1) teza întâi din
același act normativ, ridicată de Petre Coman în Dosarul
nr. 8.660/2/2008 al aceleiași instanțe; excepția de
neconstituționalitate a întregii Ordonanțe de urgență a
Guvernului nr. 24/2008, ridicată de Petre Cepoi în Dosarul
nr. 18.554/3/CA/2008 al Tribunalului București — Secția a IX-a
contencios
administrativ
și
fiscal;
excepția
de
neconstituționalitate a prevederilor art. 2, art. 7, art. 8, art. 11,
art. 13 și art. 24 din ordonanța de urgență menționată, ridicată
de Ion Burlacu în Dosarul nr. 31.479/3/2008 al Curții de Apel
București — Secția a VIII-a contencios administrativ și fiscal.
La apelul nominal răspunde apărătorul ales al autorului
excepției de neconstituționalitate ce formează obiectul Dosarului
nr. 1.990D/2009, domnul Haralambie Voicilaș, avocat membru al
Baroului București, având delegația depusă la dosar. Se
constată lipsa celorlalți autori ai excepției, față de care
procedura de citare a fost legal îndeplinită. În toate aceste
dosare răspunde, pentru partea Consiliul Național pentru
Studierea Arhivelor Securității, domnul Mihai Alexandru Ionescu,
consilier juridic, cu delegații depuse la dosarele cauzelor.
Magistratul-asistent învederează Curții că, în Dosarul
nr. 5.143D/2009, autorul excepției de neconstituționalitate a
transmis note scrise prin care argumentează cererea de
admitere a acesteia.

Curtea, observând identitatea parțială de obiect a dosarelor
strigate, din oficiu, pune în discuție conexarea acestora.
Părțile prezente și reprezentantul Ministerului Public sunt de
acord cu conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 1.990D/2009,
nr. 5.056D/2009, nr. 5.057D/2009, nr. 5.143D/2009 și
nr. 5.663D/2009 la Dosarul nr. 1.755D/2009, care a fost primul
înregistrat.
Cauza fiind în stare de judecată, președintele acordă
cuvântul părților prezente. Domnul George Petric solicită
admiterea excepției, depunând, în acest sens, concluzii scrise.
Apărătorul doamnei Mioara Flenchea susține excepția de
neconstituționalitate, arătând că textele de lege criticate sunt
neconstituționale, pentru motivele prezentate în concluziile
scrise pe care le depune la dosar.
Reprezentantul Consiliului Național pentru Studierea
Arhivelor Securității solicită respingerea ca neîntemeiată a
excepțiilor de neconstituționalitate, având în vedere practica de
până acum a instanței de contencios constituțional.
Procurorul pune concluzii de respingere a excepției de
neconstituționalitate, invocând în acest sens jurisprudența în
materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 18 martie 2009, 31 martie 2009, 23 martie
2009, 4 iunie 2009 și 11 martie 2009, pronunțate de Curtea de
Apel București — Secția a VIII-a contencios administrativ
și fiscal în dosarele nr. 38.935/3/2008, nr. 21.865/3/2008,
nr. 27.926/3/2008, nr. 8.660/2/2008 și nr. 31.479/3/2008 și de
Tribunalul București — Secția a IX-a contencios
administrativ și fiscal în Dosarul nr. 18.554/3/CA/2008, Curtea
Constituțională a fost sesizată cu soluționarea excepției de
neconstituționalitate a Ordonanței de urgență a Guvernului
nr. 24/2008 privind accesul la propriul dosar și
deconspirarea Securității, precum și a prevederilor art. 5
alin. (1) din Ordonanța de urgență a Guvernului nr. 24/2008,
a prevederilor art. 2 lit. b) din aceeași ordonanță de urgență,
a prevederilor art. 13 alin. (1) teza întâi din ordonanța de
urgență menționată și a prevederilor art. 2, art. 7, art. 8,
art. 10, art. 11, art. 13 și art. 24 din același act normativ.
Excepțiile au fost ridicate de Marian Bîzgă, Mioara Flenchea,
Vișinel Ganea, Petre Coman, Petre Cepoi și, respectiv, Ion
Burlacu în cauze având ca obiect acțiuni în constatare.
În motivarea excepțiilor de neconstituționalitate se
susține, în esență, că ordonanța criticată este neconstituțională,
întrucât are în vedere stigmatizarea lucrătorilor și a
colaboratorilor fostei Securități, instituind ăo nouă poliție politică,
vădit selectivă, excluzându-i pe adevărații vinovați de ororile
comunismului”. Se arată că Ordonanța de urgență a Guvernului
nr. 24/2008 a fost emisă cu încălcarea dispozițiilor art. 115
alin. (6) din Constituție, întrucât afectează drepturile, libertățile
și îndatoririle prevăzute de Constituție, cu referire la egalitatea în

MONITORUL OFICIAL AL ROMÂNIEI, PARTEA I, Nr. 21/12.I.2010
fața legii, la nediscriminare, la dreptul de apărare și la fidelitatea
față de țară.
În ceea ce privește dispozițiile art. 5 alin. (1) din actul
normativ mai sus menționat, se susține că acestea reprezintă o
formă indirectă de restrângere a unor drepturi și libertăți prin
împiedicarea accesului liber la ocuparea unei funcții sau a unei
demnități publice. Aceasta deoarece măsura constatării calității
de colaborator sau lucrător al Securității nu e necesară în cazul
persoanelor care au candidat pentru obținerea unui post, dar au
fost respinse, și nici în cazul persoanelor care nu mai ocupă o
demnitate sau o funcție publică. Măsura este abuzivă,
disproporționată, de natură a leza imaginea publică și de a
îngrădi exercitarea drepturilor politice, dreptul de a participa la
viața publică și dreptul de a avea acces la funcții și demnități
publice.
Se mai arată că nici prin ultima modificare a ordonanței de
urgență nu s-au adus precizări de natură a face unele diferențieri
în clasificarea calității de colaborator al Securității, menținându-se
aceeași formulare generică existentă inițial și în Legea
nr. 187/1999, care nu distinge, în stabilirea acestei calități, în
funcție și de împrejurările și condițiile în care s-a ajuns la
această colaborare. Noul cadru legislativ instituit prin Ordonanța
de urgență a Guvernului nr. 24/2008 nu respectă decizia Curții
Constituționale referitoare la excepția de neconstituționalitate a
dispozițiilor Legii nr. 187/1999 și menține caracterul represiv,
abuziv al acestei proceduri. În plus, prin ordonanța de urgență
criticată, Consiliul Național pentru Studierea Arhivelor Securității
a fost înzestrat cu atribuții jurisdicționale, întrucât, în activitatea
pe care o desfășoară, îndeplinește o funcție de anchetă, care nu
poate fi exercitată în afara sferei autorității judecătorești,
contravenind principiului separației puterilor în stat. În fine, se
susține că prevederile Ordonanței de urgență a Guvernului
nr. 24/2008 nesocotesc prezumția de nevinovăție și dreptul la
un proces echitabil.
Curtea de Apel București — Secția a VIII-a contencios
administrativ și fiscal consideră că excepțiile de
neconstituționalitate sunt neîntemeiate.
Tribunalul București — Secția a IX-a contencios
administrativ și fiscal opinează că prevederile ordonanței de
urgență criticate sunt neconstituționale în măsura în care
limitează posibilitatea persoanei de a propune probe, de a
cunoaște elementele probatorii în baza cărora Colegiul
Consiliului Național pentru Studierea Arhivelor Securității aprobă
sau infirmă nota de constatare întocmită de direcția de
specialitate. Apreciază că se încalcă astfel accesul la justiție,
precum și principiul egalității armelor, pârâtul fiind privat de
posibilitatea de a accede, în aceeași măsură cu reclamantul, la
documentele ce reprezintă mijloace de probă.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorulraportor, susținerile părților prezente și concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2, art. 5 alin. (1), art. 7, art. 8, art. 11, art. 13 și

3

art. 24 din Ordonanța de urgență a Guvernului nr. 24/2008
privind accesul la propriul dosar și deconspirarea Securității,
publicată în Monitorul Oficial al României, Partea I, nr. 182 din
10 martie 2008, aprobată, cu modificări și completări, prin Legea
nr. 293/2008, publicată în Monitorul Oficial al României, Partea I,
nr. 800 din 28 noiembrie 2008, precum și ordonanța de urgență
în ansamblul său.
Dispozițiile art. 2 cuprind definiții ale unor termeni folosiți în
textul ordonanței de urgență, la lit. b) a acestui articol fiind
stabilită semnificația expresiei de ăcolaborator al Securității”;
art. 5 alin. (1) instituie obligația persoanelor care candidează,
au fost alese sau au fost numite în anumite demnități ori funcții
de a face o declarație pe propria răspundere în sensul că au
avut sau nu calitatea de lucrător al Securității sau de colaborator
al acesteia și prevede că, pentru persoanele care au candidat,
au fost alese sau numite în acele demnități ori funcții, verificarea
calității de lucrător al Securității ori de colaborator al acesteia se
face din oficiu, inclusiv pentru cele aflate în exercițiul
respectivelor demnități ori funcții; art. 7 se referă la nota de
constatare întocmită cu privire la existența sau inexistența
calității de lucrător al Securității sau de colaborator al acesteia
pentru persoana care a făcut obiectul verificării; art. 8 cuprinde
posibilitatea Colegiului Consiliului Național pentru Studierea
Arhivelor Securității de a aproba sau infirma nota de constatare,
ulterior luării în discuție a acesteia; art. 11 stabilește reguli
procedurale referitoare la acțiunea în constatarea calității de
lucrător al Securității sau de colaborator al acesteia introduse la
Secția de contencios administrativ și fiscal a Curții de Apel
București; art. 13 cuprinde definiția Consiliului Național pentru
Studierea Arhivelor Securității și unele reguli legate de
funcționarea acestuia, iar art. 24 enumeră atribuțiile Consiliului
Național pentru Studierea Arhivelor Securității.
În opinia autorilor excepției de neconstituționalitate,
prevederile de lege criticate, precum și ordonanța în ansamblul
său contravin următoarelor dispoziții din Legea fundamentală:
art. 1 alin. (3) referitor la caracterul României de stat de drept,
democratic și social, art. 1 alin. (4) care statuează principiul
separației și echilibrului puterilor în stat, art. 15 alin. (2) care
consacră principiul neretroactivității legii, art. 16 privind
egalitatea în drepturi, art. 21 care statuează dreptul de acces
liber la justiție și la un proces echitabil, art. 23 privind libertatea
individuală, dar cu referire la alin. (11) al acestuia care instituie
prezumția de nevinovăție, art. 24 care garantează dreptul la
apărare, art. 30 care consacră libertatea de exprimare, art. 53
privind restrângerea exercițiului unor drepturi sau al unor
libertăți, art. 54 referitor la fidelitatea față de țară, art. 55 privitor
la apărarea țării, art. 57 care impune exercitarea cu
bună-credință a drepturilor și a libertăților, art. 115 alin. (6) care
prevede, printre altele, că ordonanțele de urgență nu pot afecta
drepturile, libertățile și îndatoririle prevăzute de Constituție,
art. 124 referitor la înfăptuirea justiției și art. 126 privind
instanțele judecătorești, cu accent pe art. 126 alin. (5) teza întâi
care interzice înființarea de instanțe extraordinare. De
asemenea, se invocă și următoarele prevederi din Convenția
pentru apărarea drepturilor omului și a libertăților fundamentale:
art. 6 — ăDreptul la un proces echitabil”, art. 7 — ăNicio
pedeapsă fără lege”, art. 8 — ăDreptul la respectarea vieții
private și de familie”, art. 9 — ăLibertatea de gândire, de
conștiință și de religie”, art. 10 — ăLibertatea de exprimare”,
art. 14 — ăInterzicerea discriminării” și art. 17 — ăInterzicerea
abuzului de drept”.
Examinând excepția de neconstituționalitate, Curtea
constată că aceasta este neîntemeiată, urmând să o respingă
ca atare, pentru motivele ce se vor arăta în continuare:
Mai întâi, în ceea ce privește criticile formulate împotriva
Ordonanței de urgență a Guvernului nr. 24/2008 în ansamblul
său, prin raportare la dispozițiile art. 115 alin. (6) din Legea
fundamentală, Curtea a reținut, prin Decizia nr. 1.502 din
10 noiembrie 2009, nepublicată până la data pronunțării
prezentei decizii, că ordonanța de urgență criticată nu

4

MONITORUL OFICIAL AL ROMÂNIEI, PARTEA I, Nr. 21/12.I.2010

reglementează în domeniul drepturilor și libertăților
fundamentale ale omului, ci operează, pe de o parte, o
modificare substanțială a regimului juridic aplicabil persoanelor
constatate ca fiind lucrătoare sau colaboratoare ale Securității
față de Legea nr. 187/1999 privind accesul la propriul dosar și
deconspirarea
poliției
politice
comuniste,
declarată
neconstituțională prin Decizia Curții Constituționale nr. 51 din
31 ianuarie 2008, publicată în Monitorul Oficial al României,
Partea I, nr. 95 din 6 februarie 2008, iar pe de altă parte, o
reconfigurare a Consiliului Național pentru Studierea Arhivelor
Securității, ca autoritate administrativă autonomă, lipsită de
atribuții jurisdicționale, ale cărei acte sunt supuse controlului
instanțelor de judecată.
Curtea s-a mai pronunțat și cu privire la critica referitoare la
nesocotirea principiului separației puterilor în stat, constatând
că nu există o imixtiune a puterii executive — care, în virtutea
prerogativelor sale de legislator delegat, a emis Ordonanța de
urgență a Guvernului nr. 24/2008 — în atribuțiile puterii
judecătorești. Prin Decizia nr. 815 din 19 mai 2009, publicată în
Monitorul Oficial al României, Partea I, nr. 394 din 11 iunie 2009,
Curtea a observat că, în condițiile în care acțiunea în
constatarea calității de lucrător al Securității este introdusă la o
instanță de judecată, a cărei hotărâre poate fi atacată cu recurs,
dispozițiile Ordonanței de urgență a Guvernului nr. 24/2008 nu
sunt de natură să confere Consiliului Național pentru Studierea
Arhivelor Securității rolul de instanță extraordinară.
În ceea ce privește pretinsa nerespectare a prezumției de
nevinovăție, prin Decizia nr. 267 din 24 februarie 2009, publicată
în Monitorul Oficial al României, Partea I, nr. 225 din 7 aprilie
2009, Curtea a statuat că aceasta nu este aplicabilă procesului
declanșat în temeiul dispozițiilor Ordonanței de urgență a
Guvernului nr. 24/2008. În soluționarea acțiunilor în constatare
pot fi însă invocate dispozițiile art. 1169 din Codul civil, care
prevăd că ăcel ce face o propunere înaintea judecății trebuie să
o dovedească”. Astfel, legea asigură echilibrul procesual al
părților în litigiu și dă expresie unui principiu fundamental al
dreptului procesual, acela al aflării adevărului.
În ceea ce privește prevederile art. 5 alin. (1) din Ordonanța
de urgență a Guvernului nr. 24/2008, care instituie în sarcina
persoanelor care candidează, care au fost alese sau care au
fost numite în anumite demnități ori funcții obligația de a declara
pe propria răspundere dacă au avut sau nu calitatea de lucrător
al Securității sau de colaborator al acesteia, Curtea constată că
nu sunt de natură să aducă exercițiului unor drepturi restrângeri
contrare dispozițiilor art. 53 din Legea fundamentală. Unul dintre
autorii excepției susține că obligația impusă de textul de lege

criticat ăreprezintă o formă indirectă de restrângere a unor
drepturi și libertăți prin împiedicarea accesului liber la ocuparea
unei funcții sau a unei demnități publice”. Curtea nu poate reține
o astfel de critică, prevederile art. 5 alin. (1) din ordonanța de
urgență constituind, în realitate, o expresie a dispozițiilor art. 31
din Constituție, care consacră dreptul oricărei persoane de a
avea acces la orice informație de interes public. De altfel, Curtea
constată că nu poate analiza interpretarea dată de autorul
excepției, în sensul că măsura constatării calității de colaborator
sau lucrător al Securității nu este necesară față de persoanele
care au candidat pentru obținerea unui post, dar au fost
respinse, și nici față de cele care nu mai ocupă o demnitate sau
o funcție publică. Aceasta deoarece Curtea nu poate cenzura
oportunitatea unei reglementări edictate de legiuitor cu
respectarea prerogativelor sale constituționale. De asemenea,
instanța de contencios constituțional nu deține competențe în
ceea ce privește controlul modului concret de aplicare în
practică a normelor legale.
Totodată, Curtea constată că nu este întemeiată nici critica
referitoare la pretinsa nerespectare a principiului egalității în
drepturi, deoarece art. 11 din Ordonanța de urgență a
Guvernului nr. 24/2008 nu instituie niciun privilegiu sau
discriminare pe criterii arbitrare, fiind aplicabil tuturor
persoanelor aflate în ipoteza normei.
Urmând același raționament ca în cazul constatării, prin
Decizia nr. 1.194 din 24 septembrie 2009, publicată în Monitorul
Oficial al României, Partea I, nr. 749 din 4 noiembrie 2009, a
caracterului constituțional al prevederilor art. 2 lit. a) din
Ordonanța de urgență a Guvernului nr. 24/2008, Curtea reține
că prevederile art. 2 lit. b) din aceeași ordonanță de urgență,
stabilind elementele care trebuie întrunite pentru ca o persoană
să fie calificată colaborator al Securității, nu încalcă principiul
constituțional al neretroactivității legii civile, de vreme ce efectele
atribuirii unei astfel de calități se produc numai pentru viitor, din
momentul intrării în vigoare a reglementării legale. Totodată,
Curtea observă că, astfel cum a statuat prin Decizia nr. 530 din
9 aprilie 2009, Ordonanța de urgență a Guvernului nr. 24/2008
urmărește deconspirarea prin consemnarea publică a
persoanelor care au participat la activitatea de poliție politică
comunistă, fără să promoveze răspunderea juridică și politică a
acestora și fără să creeze premisele unei forme de răspundere
morală și juridică colectivă, pentru simpla participare la
activitatea serviciilor de informații, în condițiile lipsei de vinovăție
și a vreunei încălcări a drepturilor omului și a libertăților
fundamentale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 2, art. 5 alin. (1), art. 7, art. 8, art. 11, art. 13 și art. 24 din Ordonanța de
urgență a Guvernului nr. 24/2008 privind accesul la propriul dosar și deconspirarea Securității, precum și a ordonanței de urgență
în ansamblul său, ridicată de Marian Bîzgă, Mioara Flenchea, Vișinel Ganea, Petre Coman și Ion Burlacu în dosarele
nr. 38.935/3/2008, nr. 21.865/3/2008, nr. 27.926/3/2008, nr. 8.660/2/2008 și, respectiv, nr. 31.479/3/2008 ale Curții de Apel București —
Secția a VIII-a contencios administrativ și fiscal și de Petre Cepoi în Dosarul nr. 18.554/3/CA/2008 al Tribunalului București — Secția
a IX-a contencios administrativ și fiscal.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 21/12.I.2010

5

CURTEA CONSTITUȚIONALĂ

D E C I Z I A Nr. 1.567
din 19 noiembrie 2009

referitoare la excepția de neconstituționalitate a prevederilor art. 55 alin. (1) lit. a) și b) și alin. (2)
din Legea administrației publice locale nr. 215/2001
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 55 alin. (1) lit. a) și b) din Legea administrației
publice locale nr. 215/2001, excepție ridicată de Consiliul Local
al Comunei Belciugatele în Dosarul nr. 92/116/2009 (număr în
format vechi 129/C/2009) al Tribunalului Călărași — Secția civilă
și care face obiectul Dosarului nr. 2.394D/2009 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că domnul Mihai Gurlui, în calitate de
reprezentant al Consiliului Local al Comunei Belciugatele, a
solicitat un nou termen de judecată, în vederea citării legale a
tuturor părților, susținând că procedura de citare a fost viciată
întrucât în componența comunei Belciugatele nu intră satul
Valea Iazurilor, localitate menționată pe citație.
Având cuvântul cu privire la această cerere, reprezentantul
Ministerului Public solicită respingerea acesteia ca
neîntemeiată.
Deliberând, Curtea respinge cererea, apreciind că procedura
de citare a fost legal îndeplinită.
Curtea dispune a se face apelul și în dosarele
nr. 2.494D/2009 și nr. 2.495D/2009 având ca obiect excepția de
neconstituționalitate a dispozițiilor art. 55 alin. (1) lit. a) și alin. (2)
din Legea administrației publice locale nr. 215/2001, ridicată de
Consiliul Local al Comunei Porumbești și de Consiliul Local al
Comunei Sanislău în dosarele nr. 932/83/2009 și
nr. 769/83/2009 ale Tribunalului Satu Mare — Secția comercială
și contencios administrativ.
La apelul nominal se constată lipsa părților excepției de
neconstituționalitate, față de care procedura de citare a fost legal
îndeplinită.
Curtea, observând identitatea parțială de obiect a acestor
dosare, din oficiu, pune în discuție conexarea acestora.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 2.494D/2009 și
nr. 2.495D/2009 la Dosarul nr. 2.394D/2009, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
precizând că, prin textele de lege criticate, legiuitorul a prevăzut
o sancțiune pentru o situație de inactivitate prezumată, care nu
contravine normelor constituționale invocate în motivarea
excepției.

C U R T E A,

având în vedere actele și lucrările dosarelor, constată
următoarele:
Prin încheierile din 14 aprilie 2009 și 30 aprilie 2009,
pronunțate în Dosarul nr. 92/116/2009 (număr în format vechi
129/C/2009) al Tribunalului Călărași — Secția civilă și în
dosarele nr. 932/83/2009 și nr. 769/83/2009 ale Tribunalului
Satu Mare — Secția comercială și contencios administrativ,
Curtea Constituțională a fost sesizată cu excepția de
neconstituționalitate a dispozițiilor art. 55 alin. (1) lit. a) și b)
din Legea administrației publice locale nr. 215/2001,
respectiv art. 55 alin. (1) lit. a) și alin. (2) din aceeași lege.
Excepțiile au fost ridicate de Consiliul Local al Comunei
Belciugatele, Consiliul Local al Comunei Porumbești și de
Consiliul Local al Comunei Sanislău în cauze având ca obiect
dizolvarea acestor consilii locale.
În motivarea excepțiilor de neconstituționalitate se
susține, mai întâi, că textele de lege criticate contravin
dispozițiilor art. 120 alin. (1) din Constituție care consacră
principiul autonomiei locale, întrucât consiliul local, ca autoritate
locală deliberativă, este singurul în măsură să aprecieze dacă și
când să se întrunească în ședințe, în funcție de necesitățile și
interesele comunității locale.
Se mai arată că dispozițiile legale criticate sunt
neconstituționale deoarece aduc atingere egalității cetățenilor,
întrucât dizolvarea de drept a consiliului local afectează
mandatul fiecărui consilier local ales prin vot universal, în
schimb, primarul și secretarul unității administrativ-teritoriale au
tratament privilegiat, dându-li-se posibilitatea să sesizeze
instanța de contencios administrativ cu privire la cazul prevăzut
de art. 55 alin. (1) lit. a) din Legea nr. 215/2001.
Se mai susține că prevederile art. 55 alin. (2) încalcă dreptul
consilierilor locali de a se adresa justiției pentru apărarea
drepturilor lor legitime. Se precizează că instanța poate aprecia
că are doar un rol constatator pe situația de fapt privind
neîntrunirea consiliului local timp de două luni consecutiv, fără a
verifica și contextul legal general al funcționării administrației
publice locale. În plus, în opinia autorilor excepției, se aduce o
atingere dreptului la un proces echitabil, prin instituirea
caracterului definitiv al soluției pronunțate de instanță.
Tribunalul Călărași — Secția civilă și Tribunalul Satu
Mare — Secția comercială și contencios administrativ
apreciază că textele de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. Precizează, în acest sens, că dispozițiile legale
criticate sunt menite să transpună cerințele democrației,
legiuitorul fiind cel care stabilește limitele în care consiliul local
poate funcționa.
Avocatul Poporului, prin punctele de vedere comunicate,
consideră că dispozițiile de lege criticate sunt constituționale.
Președinții celor două Camere ale Parlamentului nu au
comunicat punctele lor de vedere.

6

MONITORUL OFICIAL AL ROMÂNIEI, PARTEA I, Nr. 21/12.I.2010
C U R T E A,

examinând actele de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor și concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (1) lit. a) și b) și alin. (2) din Legea
administrației publice locale nr. 215/2001, republicată în
Monitorul Oficial al României, Partea I, nr. 123 din 20 februarie
2007, cu modificările și completările ulterioare, care au
următoarea redactare:
— Art. 55. — ă(1) Consiliul local se dizolvă de drept sau prin
referendum local. Consiliul local se dizolvă de drept:
a) în cazul în care acesta nu se întrunește timp de două luni
consecutiv;
b) în cazul în care nu a adoptat în 3 ședințe ordinare
consecutive nicio hotărâre (...).
(2) Primarul, viceprimarul, secretarul unității administrativteritoriale sau orice altă persoană interesată sesizează instanța
de contencios administrativ cu privire la cazurile prevăzute la
alin. (1). Instanța analizează situația de fapt și se pronunță cu
privire la dizolvarea consiliului local. Hotărârea instanței este
definitivă și se comunică prefectului”.
În opinia autorului excepției, dispozițiile de lege criticate aduc
atingere următoarelor prevederi din Legea fundamentală: art. 16
alin. (1) și (2) care consacră egalitatea în drepturi, fără privilegii
și fără discriminări, art. 21 care garantează accesul liber la
justiție și dreptul la un proces echitabil, art. 120 care instituie
principiile de bază ale organizării administrației publice locale și
art. 121 alin. (2) privind consiliile locale și primarii.
Examinând excepția de neconstituționalitate, Curtea observă
că textul de lege care enumeră condițiile în care consiliile locale
se dizolvă de drept reprezintă o concretizare a dispozițiilor
art. 121 alin. (2) din Constituție, potrivit cărora consiliile locale
și primarii funcționează, în condițiile legii, ca autorități
administrative autonome și rezolvă treburile publice din comune
și din orașe. De aceea, activitatea consiliilor locale trebuie să se
circumscrie regulilor pe care legiuitorul le-a edictat în vederea

creării cadrului legal de funcționare a acestora. Curtea
Constituțională constată că principiul autonomiei locale,
consacrat la nivel constituțional prin dispozițiile art. 120 alin. (1),
nu justifică existența unei autonomii de decizie în afara acestui
cadru legal, a cărui respectare este obligatorie.
În ceea ce privește critica referitoare la încălcarea principiului
egalității, Curtea constată că nu este întemeiată, deoarece
autorii excepției au în vedere situații care nu pot fi comparate,
anume situația consilierilor locali, care își pierd acest statut ca
urmare a dizolvării consiliului local, și situația în care se află
primarul și secretarul unității administrativ-teritoriale care au
posibilitatea, conferită prin lege, de a sesiza instanța de
contencios administrativ în vederea constatării dizolvării de drept
a consiliului local. Or, este o regulă fundamentală a logicii
formale aceea potrivit căreia poate fi comparat numai ceea ce
este comparabil, în sensul că termenii unei comparații trebuie
să aparțină aceleiași categorii. De aceea, o eventuală verificare
a respectării egalității de tratament juridic se poate face numai
cu privire la subiecte care se află în situații comparabile. De
altfel, plecând de la această observație, Curtea Constituțională
a statuat, prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69 din
16 martie 1994, că principiul egalității în fața legii presupune
instituirea unui tratament egal pentru situații care, în funcție de
scopul urmărit, nu sunt diferite. De aceea, el nu exclude ci,
dimpotrivă, presupune soluții diferite pentru situații diferite.
Prin aceeași decizie, Plenul Curții Constituționale a reținut
că accesul liber la justiție nu înseamnă că, în toate cauzele,
trebuie să fie asigurat accesul la toate structurile judecătorești și
la toate căile de atac prevăzute de lege, deoarece competența
și procedura de judecată sunt stabilite de legiuitor, iar acesta,
asigurând posibilitatea de a ajunge în fața instanțelor
judecătorești în condiții de egalitate, poate stabili reguli
deosebite. Din această perspectivă, Curtea constată că, în ceea
ce privește excepția de față, nu se poate susține încălcarea
dreptului la un proces echitabil, atâta vreme cât asupra dizolvării
consiliului local se pronunță o instanță de judecată, formată din
judecători independenți și imparțiali, în condiții de publicitate și
contradictorialitate, pe baza probelor și a oricăror apărări pe care
părțile sunt libere să le prezinte. Așadar, accesul la justiție al
consilierilor locali este neîngrădit, ei având posibilitatea de a-și
apăra interesele în cadrul procesului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (1) lit. a) și b) și alin. (2) din Legea administrației
publice locale nr. 215/2001, excepție ridicată de Consiliul Local al Comunei Belciugatele în Dosarul nr. 92/116/2009 (număr în
format vechi 129/C/2009) al Tribunalului Călărași — Secția civilă și de Consiliul Local al Comunei Porumbești și de Consiliul Local
al Comunei Sanislău în dosarele nr. 932/83/2009 și, respectiv, nr. 769/83/2009 ale Tribunalului Satu Mare — Secția comercială și
contencios administrativ.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 21/12.I.2010

7

CURTEA CONSTITUȚIONALĂ

D E C I Z I A Nr. 1.569
din 19 noiembrie 2009

referitoare la excepția de neconstituționalitate a prevederilor art. 4 alin. (1)
din Legea contenciosului administrativ nr. 554/2004
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 4 alin. (1) din Legea contenciosului
administrativ nr. 554/2004, excepție ridicată de Societatea
Comercială ăKempen” — S.R.L. din Timișoara în Dosarul
nr. 11.761.2/325/2007 al Curții de Apel Timișoara — Secția
contencios administrativ și fiscal și care face obiectul Dosarului
nr. 2.507D/2009 al Curții Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 2.824D/2009, având ca obiect aceeași excepție de
neconstituționalitate, ridicată de Ioan Brisc în Dosarul
nr. 4.182/30/2007 al aceleiași instanțe.
Și în acest dosar se constată, în urma apelul nominal, lipsa
părților, față de care procedura de citare a fost legal îndeplinită.
Curtea, observând identitatea de obiect a celor două dosare,
din oficiu, pune în discuție conexarea acestora.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 2.824D/2009 la Dosarul
nr. 2.507D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 1 aprilie 2009 și 26 martie 2009,
pronunțate
în
dosarele
nr.
11.761.2/325/2007
și
nr. 4.182/30/2007 Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 4 alin. (1) din Legea contenciosului
administrativ nr. 554/2004. Excepțiile au fost ridicate de
Societatea Comercială ăKempen” — S.R.L. din Timișoara și,
respectiv, Ioan Brisc în cauze având ca obiect soluționarea unor
excepții de nelegalitate a unor acte administrative.
În motivarea excepțiilor de neconstituționalitate se arată
că, urmare a modificărilor intervenite prin Legea nr. 262/2007, se
împiedică accesul la justiție în privința actelor administrative cu
caracter normativ a căror nelegalitate nu mai poate fi invocată

într-un proces conform procedurii instituite prin art. 4 din Legea
nr. 554/2004. Se mai susține că, prin restrângerea sferei actelor
administrative unilaterale care pot fi atacate prin intermediul
excepției de nelegalitate numai la actele administrative
unilaterale cu caracter individual, se încalcă și principiul egalității
în drepturi a cetățenilor.
Curtea de Apel Timișoara — Secția contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorulraportor și concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificate prin art. I pct. 5 din
Legea nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007. Textul de
lege criticat are următoarea redactare:
— Art. 4 alin. (1): ă(1) Legalitatea unui act administrativ
unilateral cu caracter individual, indiferent de data emiterii
acestuia, poate fi cercetată oricând în cadrul unui proces, pe
cale de excepție, din oficiu sau la cererea părții interesate. În
acest caz, instanța, constatând că de actul administrativ depinde
soluționarea litigiului pe fond, sesizează, prin încheiere motivată,
instanța de contencios administrativ competentă și suspendă
cauza. Încheierea de sesizare a instanței de contencios
administrativ nu este supusă niciunei căi de atac, iar încheierea
prin care se respinge cererea de sesizare poate fi atacată odată
cu fondul. Suspendarea cauzei nu se dispune în ipoteza în care
instanța în fața căreia s-a ridicat excepția de nelegalitate este
instanța de contencios administrativ competentă să o
soluționeze.”
În opinia autorului excepției, dispozițiile de lege criticate aduc
atingere prevederilor din Legea fundamentală cuprinse la art. 16
care consacră egalitatea în drepturi și la art. 21 care garantează
accesul liber la justiție.
Examinând excepția de neconstituționalitate, Curtea observă
că a analizat textul de lege ce formează obiectul cauzei de față
din perspectiva pretinsei încălcări a dreptului de acces liber la
justiție și, prin mai multe decizii, a statuat că împrejurarea că

8

MONITORUL OFICIAL AL ROMÂNIEI, PARTEA I, Nr. 21/12.I.2010

excepția de nelegalitate vizează, potrivit art. 4 alin. (1) din Legea
contenciosului administrativ nr. 554/2004, doar actele
administrative unilaterale cu caracter individual nu are
semnificația excluderii actelor administrative unilaterale cu
caracter normativ de la controlul de legalitate exercitat de
instanța de contencios administrativ, acest control realizându-se
pe calea acțiunii directe, separate, și nu a incidentului procedural
al ridicării excepției de nelegalitate. Curtea a reținut că, din
cuprinsul dispozițiilor art. 8 din Legea nr. 554/2004 rezultă că
obiectul acțiunii judiciare în materia contenciosului administrativ
îl constituie ăactul administrativ unilateral” al unei autorități
publice, fără nicio distincție cu privire la caracterul individual ori

normativ al acestuia. În acest sens sunt, de exemplu, Decizia
nr. 342 din 17 martie 2009, publicată în Monitorul Oficial al
Românei, Partea I, nr. 276 din 28 aprilie 2009, ori Decizia nr. 944
din 25 iunie 2009, publicată în Monitorul Oficial al Românei,
Partea I, nr. 646 din 1 octombrie 2009.
În ceea ce privește critica prevederilor art. 4 alin. (1) din
Legea contenciosului administrativ nr. 554/2004, prin raportare
la dispozițiile art. 16 din Constituție, Curtea constată că nu este
întemeiată întrucât textul de lege ce formează obiect al excepției
nu instituie privilegii sau discriminări, fiind în mod egal aplicabil
tuturor persoanelor care înțeleg să se prevaleze de prevederile
acestuia.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. (1) din Legea contenciosului administrativ nr. 554/2004,
excepție ridicată de Societatea Comercială ăKempen” — S.R.L. din Timișoara în Dosarul nr. 11.761.2/325/2007 al Curții de Apel
Timișoara — Secția contencios administrativ și fiscal și de Ioan Brisc în Dosarul nr. 4.182/30/2007 al aceleiași instanțe.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.582
din 19 noiembrie 2009

referitoare la excepția de neconstituționalitate a prevederilor art. 44 alin. (2)
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 44 alin. (2) din Legea nr. 303/2004 privind
statutul judecătorilor și procurorilor, excepție ridicată de Doina
Safta în Dosarul nr. 7.911/1/2008 al Înaltei Curți de Casație și
Justiție — Secția de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate, în temeiul art. 29 alin. (3) din Legea
nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 19 martie 2009, pronunțată în Dosarul
nr. 7.911/1/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 44 alin. (2) din Legea nr. 303/2004 privind
statutul judecătorilor și procurorilor. Excepția de
neconstituționalitate a fost ridicată de Doina Safta într-un litigiu
având ca obiect soluționarea recursului introdus împotriva unei
hotărâri a Plenului Consiliului Superior al Magistraturii referitoare

MONITORUL OFICIAL AL ROMÂNIEI, PARTEA I, Nr. 21/12.I.2010
la participarea acesteia la concursul pentru promovarea în funcții
de execuție a judecătorilor și procurorilor.
În motivarea excepției de neconstituționalitate se susține,
în esență, că textul de lege încalcă principiul constituțional al
egalității în drepturi, întrucât instituie o discriminare expresă a
unor consilieri juridici în raport cu avocații, deși există o identitate
între atribuțiile și modul de desfășurare a activității celor două
categorii profesionale.
Înalta Curte de Casație și Justiție — Secția de contencios
administrativ și fiscal apreciază că prevederile art. 44 alin. (2)
din Legea nr. 303/2004 sunt neconstituționale, contravenind
dispozițiilor art. 16 alin. (1) și art. 53 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este inadmisibilă, având în vedere că, prin
Decizia nr. 785/2009, Curtea Constituțională a constatat
neconstituționalitatea dispozițiilor de lege ce formează obiectul
acesteia.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

9

Obiectul excepției de neconstituționalitate îl constituie
prevederile art. 44 alin. (2) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
care are următorul cuprins:
— Art. 44 alin. (2): ăLa calcularea vechimii prevăzute la
alin. (1) se ia în considerare și perioada în care judecătorul sau
procurorul a fost avocat.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 1 alin. (3) privind caracterul României de stat de
drept, democratic și social, art. 16 alin. (1) potrivit căruia
cetățenii sunt egali în fața legii și autorităților publice, fără
privilegii și fără discriminări, art. 21 alin. (1) și (2) care consacră
dreptul de acces liber la justiție și art. 53 referitor la restrângerea
exercițiului unor drepturi sau libertăți. De asemenea, se invocă
și prevederile art. 13 din Convenția pentru apărarea drepturilor
omului și a libertăților fundamentale privind dreptul la un recurs
efectiv.
Curtea observă că, prin Decizia nr. 785 din 12 mai 2009,
publicată în Monitorul Oficial al României, Partea I, nr. 404 din
15 iunie 2009, a admis excepția de neconstituționalitate a
dispozițiilor art. 44 alin. (2) din Legea nr. 303/2004 și a constatat
că prevederile de lege menționate sunt contrare principiului
egalității și nediscriminării, întrucât instituie un tratament
diferențiat pentru cazuri egale, în lipsa unei justificări obiective
și rezonabile.
Potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, nu pot face
obiectul
excepției
prevederile
constatate
ca
fiind
neconstituționale printr-o decizie anterioară a Curții
Constituționale, excepția având un astfel de obiect fiind
inadmisibilă. Ținând cont de faptul că decizia de admitere mai
sus amintită a fost pronunțată ulterior momentului ridicării
prezentei excepții de neconstituționalitate, Curtea urmează să o
respingă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 44 alin. (2) din Legea nr. 303/2004
privind statutul judecătorilor și procurorilor, excepție ridicată de Doina Safta în Dosarul nr. 7.911/1/2008 al Înaltei Curți de Casație
și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

10

MONITORUL OFICIAL AL ROMÂNIEI, PARTEA I, Nr. 21/12.I.2010
CURTEA CONSTITUȚIONALĂ

D E C I Z I A Nr. 1.606
din 26 noiembrie 2009

referitoare la excepția de neconstituționalitate a prevederilor art. 253 alin. 2
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a prevederilor art. 253 alin. 2 din Codul de procedură civilă,
excepție ridicată de Emanoil Alexandru Săvoiu în Dosarul
nr. 4.282/317/2007 al Tribunalului Gorj — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate, în
conformitate cu jurisprudența constantă în materie a Curții
Constituționale, de pildă Decizia nr. 311/2001 și Decizia
nr. 124/2006.
C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2009, pronunțată în Dosarul
nr. 4.282/317/2007, Tribunalul Gorj — Secția civilă a sesizat
Curtea Constituțională cu excepția de neconstituționalitate
a dispozițiilor art. 253 alin. 2 din Codul de procedură civilă.
Excepția de neconstituționalitate a fost ridicată de Emanoil
Alexandru Săvoiu într-o cauză privind soluționarea unui recurs
formulat împotriva unei sentințe prin care a fost respinsă ca
perimată plângerea introdusă de autorul excepției.
În motivarea excepției de neconstituționalitate autorul
acesteia susține că textul de lege criticat stabilește ca moment
al curgerii termenului pentru exercitarea recursului împotriva
hotărârii de constatare a perimării data pronunțării, și nu a
comunicării hotărârii, ceea ce lipsește partea absentă de la
dezbateri și pronunțare de posibilitatea efectivă de exercitare a
căii de atac, ultima posibilă în apărarea unui drept pretins
vătămat. Chiar dacă în jurisprudența în materie a Curții
Constituționale s-a reținut că legiuitorul are posibilitatea să
impună anumite condiții de formă, fără însă ca aceste
reglementări să aducă atingere substanței dreptului sau să-l
lipsească de efectivitate, autorul excepției consideră că textul
de lege atacat apare ca fiind de un formalism rigid și lipsit de
suport rațional și aduce atingere chiar substanței dreptului la
exercitarea unei căi de atac.
Tribunalul Gorj — Secția civilă consideră că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
prevederile art. 253 alin. 2 din Codul de procedură civilă sunt

constituționale, fiind conforme dispozițiilor art. 126 alin. (2) și ale
art. 129 din Legea fundamentală.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 253 alin. 2 din Codul de procedură civilă, care au
următorul cuprins: ăHotărârea care constată perimarea este
supusă recursului în termen de 5 zile de la pronunțare.”
În opinia autorului excepției, textul de lege criticat contravine
dispozițiilor constituționale ale art. 21 — Accesul liber la justiție,
art. 24 — Dreptul la apărare și ale art. 129 — Folosirea căilor de
atac.
Analizând excepția de neconstituționalitate, Curtea
Constituțională constată că dispozițiile art. 253 alin. 2 din Codul
de procedură civilă au mai fost examinate pe calea controlului
de constituționalitate.
Astfel, în ceea ce privește critica de neconstituționalitate
referitoare la încălcarea art. 21 alin. (2) din Constituție, Curtea,
prin Decizia nr. 311 din 15 noiembrie 2001, publicată în
Monitorul Oficial al României, Partea I, nr. 25 din 17 ianuarie
2002, a reținut că aceste dispoziții, ăcare prevăd calea de atac
a recursului împotriva hotărârii care constată perimarea și
condițiile folosirii acestei căi de atac, nu numai că nu contravin
textului constituțional invocat, ci, dimpotrivă, constituie tocmai o
reglementare a exercitării dreptului oricărei persoane de a se
adresa justiției pentru apărarea drepturilor și a intereselor sale
legitime, drept fundamental prevăzut la art. 21 din Constituție.”
Cu același prilej, Curtea a mai arătat că aceeași prevedere
legală nu încalcă nici dreptul la apărare, consacrat de art. 24 din
Constituție, întrucât, potrivit art. 252 alin. (1), părțile sunt
încunoștințate din timp despre judecată și, prin urmare, au
posibilitatea de a-și exercita dreptul la apărare. Totodată, cu
privire la art. 129 din Legea fundamentală, referitor la folosirea
căilor de atac, Curtea a mai statuat că acest text conferă
legiuitorului ordinar atribuția exclusivă de a stabili condițiile
legale de exercitare a căilor de atac, o asemenea reglementare
fiind, deci, de nivelul legii, și nu al Constituției. De altfel, a mai
menționat Curtea în aceeași decizie, Codul de procedură civilă
prevede și alte situații, cum ar fi art. 582 referitor la recursul
împotriva ordonanței președințiale, în care termenul de recurs
curge de la pronunțarea hotărârii pentru părțile citate, și de la
comunicare, pentru părțile care nu au fost citate.
Deoarece, față de criticile examinate prin decizia indicată, nu
au intervenit elemente noi care să justifice schimbarea
jurisprudenței Curții Constituționale, cele statuate își mențin
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 21/12.I.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 253 alin. 2 din Codul de procedură civilă,
excepție ridicată de Emanoil Alexandru Săvoiu în Dosarul nr. 4.282/317/2007 al Tribunalului Gorj — Secția civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.608
din 26 noiembrie 2009

referitoare la excepția de neconstituționalitate a prevederilor art. 32 alin. (1) și (2)
din Legea nr. 50/1991 privind autorizarea executării lucrărilor de construcții
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a prevederilor art. 32 alin. (1) și (2) din Legea nr. 50/1991 privind
autorizarea executării lucrărilor de construcții, excepție ridicată
de Mariana Nicolae în Dosarul nr. 12.719/300/2007 al Curții de
Apel București — Secția a IV-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
indicând, în acest sens, Decizia nr. 820/2007 a Curții
Constituționale, ale cărei soluție și considerente se mențin și în
această cauză.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2009, pronunțată în Dosarul
nr. 12.719/300/2007, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 32 alin. (1) și (2) din
Legea nr. 50/1991 privind autorizarea executării lucrărilor
de construcții.
Excepția a fost ridicată de Mariana Nicolae într-o cauză
privind soluționarea unei cereri de recurs formulate împotriva
unei decizii prin care a fost respins apelul referitor la o sentință
prin care recurenta a fost obligată la desființarea unor lucrări de
construcții.

În motivarea excepției de neconstituționalitate autorul
acesteia susține că dispozițiile art. 32 alin. (1) și (2) din Legea
nr. 50/1991, prin aceea că permit desființarea unei construcții
proprietate privată edificate pe un teren proprietate privată și în
conformitate cu prevederile certificatului de urbanism, sunt
lipsite de orice rațiune economică și încalcă dreptul de
proprietate garantat de art. 44 din Constituție. Mai mult, măsura
desființării lucrării apare ca o sancțiune suplimentară, pe lângă
amenda contravențională, pentru aceeași faptă.
Curtea de Apel București — Secția a IV-a civilă opinează
în sensul respingerii excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 32 alin. (1) și (2) din Legea nr. 50/1991 privind
autorizarea executării lucrărilor de construcții, republicată în
Monitorul Oficial al României, Partea I, nr. 933 din 13 octombrie
2004, care au următoarea redactare:
— Art. 32 alin. (1) și (2): ă(1) În cazul în care persoanele
sancționate contravențional au oprit executarea lucrărilor, dar
nu s-au conformat în termen celor dispuse prin procesul-verbal
de constatare a contravenției, potrivit prevederilor art. 28

12

MONITORUL OFICIAL AL ROMÂNIEI, PARTEA I, Nr. 21/12.I.2010

alin. (1), organul care a aplicat sancțiunea va sesiza instanțele
judecătorești pentru a dispune, după caz:
a) încadrarea lucrărilor în prevederile autorizației;
b) desființarea construcțiilor realizate nelegal.
(2) În cazul admiterii cererii, instanța va stabili termenele
limită de executare a măsurilor prevăzute la alin. (1).”
Dispozițiile art. 28 alin. (1), la care textul mai sus redat face
trimitere, prevăd următoarele: ă(1) O dată cu aplicarea amenzii
pentru contravențiile prevăzute la art. 26 alin. (1) lit. a) și b) se
dispune oprirea executării lucrărilor, precum și, după caz, luarea
măsurilor de încadrare a acestora în prevederile autorizației sau
de desființare a lucrărilor executate fără autorizație ori cu
nerespectarea prevederilor acesteia, într-un termen stabilit în
procesul-verbal de constatare a contravenției.”
Autorul excepției apreciază că textele de lege criticate
contravin prevederilor constituționale ale art. 44 privind dreptul
de proprietate privată, precum și dispozițiilor din Convenția
pentru apărarea drepturilor omului și a libertăților fundamentale
și Declarația Universală a Drepturilor Omului, care garantează
dreptul de proprietate.
Analizând excepția de neconstituționalitate, Curtea
Constituțională constată că textele de lege criticate au mai fost

examinate în numeroase rânduri în cadrul controlului de
constituționalitate, prin raportare la aceleași norme
fundamentale ca și cele invocate în prezenta cauză. De pildă,
prin Decizia nr. 433 din 15 aprilie 2008, publicată în Monitorul
Oficial al României, Partea I, nr. 363 din 12 mai 2008, Decizia
nr. 820 din 2 octombrie 2007, publicată în Monitorul Oficial al
României, Partea I, nr. 767 din 13 noiembrie 2007, și Decizia
nr. 881 din 16 octombrie 2007, publicată în Monitorul Oficial al
României, Partea I, nr. 750 din 5 noiembrie 2007, Curtea
Constituțională, pentru argumentele acolo reținute, a constatat
că dispozițiile art. 32 alin. (1) și (2) din Legea nr. 50/1991 privind
autorizarea executării lucrărilor de construcții nu contravin
exigențelor dreptului de proprietate, garantat de Constituția
României, de Convenția pentru apărarea drepturilor omului și a
libertăților fundamentale și de Declarația Universală a Drepturilor
Omului.
Deoarece față de criticile examinate prin deciziile indicate nu
au intervenit elemente noi, care să justifice schimbarea
jurisprudenței Curții Constituționale, cele acolo statuate își
mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 32 alin. (1) și (2) din Legea nr. 50/1991
privind autorizarea executării lucrărilor de construcții, excepție ridicată de Mariana Nicolae în Dosarul nr. 12.719/300/2007 al Curții
de Apel București — Secția a IV-a civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.610
din 26 noiembrie 2009

referitoare la excepția de neconstituționalitate a prevederilor art. 4 și ale art. 8 din Ordonanța
de urgență a Guvernului nr. 51/2008 privind ajutorul public judiciar în materie civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi
— magistrat-asistent
Pe rol se află soluționarea excepției de neconstituționalitate
a prevederilor art. 4 și ale art. 8 din Ordonanța de urgență a
Guvernului nr. 51/2008 privind ajutorul public judiciar în materie

civilă, excepție ridicată de Alexandru Crișan senior, Alexandru
Crișan junior și Mărioara Crișan în Dosarul nr. 5.097/62/2007 al
Curții de Apel Brașov — Secția civilă și pentru cauze cu minori
și de familie, de conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent informează Curtea că părțile Ștefan
Gheorghe Dan și Maria Dan au transmis la dosarul cauzei note
scrise prin care solicită respingerea excepției de
neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
deoarece textele de lege criticate conțin dispoziții suficient de
clare și precise care să permită determinarea situațiilor concrete

MONITORUL OFICIAL AL ROMÂNIEI, PARTEA I, Nr. 21/12.I.2010
în care se acordă ajutorul public judiciar în materie civilă. În plus,
jurisprudența Curții în materie cuprinde aceeași soluție, de
respingere a acestei excepții.
C U R T E A,

având în vedere actele și lucrările dosarului, reține următoarele:
Prin Încheierea din 14 mai 2009, pronunțată în Dosarul
nr. 5.097/62/2007, Curtea de Apel Brașov — Secția civilă și
pentru cauze cu minori și de familie, de conflicte de muncă
și asigurări sociale a sesizat Curtea Constituțională cu
excepția de neconstituționalitate a dispozițiilor art. 4 și ale
art. 8 din Ordonanța de urgență a Guvernului nr. 51/2008
privind ajutorul public judiciar în materie civilă.
Excepția de neconstituționalitate a fost ridicată de Alexandru
Crișan senior, Alexandru Crișan junior și Mărioara Crișan într-o
acțiune privind soluționarea unui apel formulat împotriva unei
sentințe civile prin care a fost respinsă acțiunea introdusă de
autorii excepției pentru constatarea nulității absolute a unui
contract de vânzare-cumpărare.
În motivarea excepției de neconstituționalitate se susține
că dispozițiile de lege criticate îngrădesc liberul acces la justiție,
deoarece nu oferă criterii exacte și echidistante pentru stabilirea
situațiilor în care se justifică acordarea ajutorului public judiciar,
aceste criterii fiind prea generoase, oferind doar două niveluri
de plafon în funcție de care se apreciază dacă sunt sau nu
suportabile cheltuielile impuse de derularea unui proces. Astfel
este afectat principiul imparțialității și al echidistanței justiției, iar
justițiabilii, oricum obligați la plata unor taxe de timbru cu mult
peste posibilitățile lor materiale, sunt determinați să își caute
dreptatea singuri.
Curtea de Apel Brașov — Secția civilă și pentru cauze
cu minori și de familie, de conflicte de muncă și asigurări
sociale apreciază că dispozițiile art. 4 și ale art. 8 din Ordonanța
de urgență a Guvernului nr. 51/2008 sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
dispozițiile art. 4 și art. 8 din Ordonanța de urgență a Guvernului
nr. 51/2008 sunt constituționale, astfel cum a statuat Curtea
Constituțională prin deciziile nr. 264/2009 și nr. 924/2009.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 și ale art. 8 din Ordonanța de urgență a
Guvernului nr. 51/2008 privind ajutorul public judiciar în materie
civilă, publicată în Monitorul Oficial al României, Partea I, nr. 327
din 25 aprilie 2008, aprobată cu modificări și completări prin
Legea nr. 193/2008, publicată în Monitorul Oficial al României,
Partea I, nr. 723 din 24 octombrie 2008. Textele de lege
examinate au următorul conținut:
ăArt. 4. — Poate solicita acordarea ajutorului public judiciar,
în condițiile prezentei ordonanțe de urgență, orice persoană
fizică, în situația în care nu poate face față cheltuielilor unui

13

proces sau celor pe care le implică obținerea unor consultații
juridice în vederea apărării unui drept sau interes legitim în
justiție, fără a pune în pericol întreținerea sa ori a familiei sale.”;
Art. 8. — ă(1) Beneficiază de ajutor public judiciar în formele
prevăzute la art. 6 persoanele al căror venit mediu net lunar pe
membru de familie, în ultimele două luni anterioare formulării
cererii, se situează sub nivelul de 500 lei. În acest caz, sumele
care constituie ajutor public judiciar se avansează în întregime
de către stat.
(2) Dacă venitul mediu net lunar pe membru de familie, în
ultimele două luni anterioare formulării cererii, se situează sub
nivelul de 800 lei, sumele de bani care constituie ajutor public
judiciar se avansează de către stat în proporție de 50%.
(3) Ajutorul public judiciar se poate acorda și în alte situații,
proporțional cu nevoile solicitantului, în cazul în care costurile
certe sau estimate ale procesului sunt de natură să îi limiteze
accesul efectiv la justiție, inclusiv din cauza diferențelor de cost
al vieții dintre statul membru în care acesta își are domiciliul sau
reședința obișnuită și cel din România.”
În opinia autorilor excepției, dispozițiile legale criticate
contravin prevederilor constituționale ale art. 16 alin. (1) cu
privire la egalitatea cetățenilor în fața legii și a autorităților
publice, fără privilegii și fără discriminări, art. 21 alin. (1) și (3)
care consacră accesul liber la justiție și dreptul la un proces
echitabil și ale art. 124 alin. (2) potrivit cărora justiția este unică,
imparțială și egală pentru toți.
Analizând excepția de neconstituționalitate, Curtea
Constituțională constată că acesta este neîntemeiată.
Textele de lege criticate conțin elementele necesare
identificării practice a situațiilor în care se poate acorda ajutorul
public judiciar în materie civilă. Astfel, dispozițiile art. 8 alin. (1)
și (2) din Ordonanța de urgență a Guvernului nr. 51/2008
reglementează criteriile în funcție de care beneficiul de ajutor
public judiciar în formele prevăzute la art. 6 din aceasta se
avansează de către stat fie în întregime, fie în proporție de 50%.
De asemenea, alin. (3) al aceluiași articol 8 are în vedere și alte
cazuri în care ajutorul public judiciar se poate acorda,
proporțional cu nevoile solicitantului, în ipoteza acestei norme
fiind prevăzută și situația în care există diferențe de cost al vieții
dintre statul membru în care solicitantul își are domiciliul sau
reședința obișnuită și cel din România, diferențe de natură să îi
limiteze accesul efectiv la justiție.
Nu în ultimul rând, Curtea observă că modificările și
completările introduse prin Legea nr. 193/2008 pentru aprobarea
Ordonanței de urgență a Guvernului nr. 51/2008 privind ajutorul
public judiciar în materie civilă oferă, la art. 7, atât criteriul
general de acordare a ajutorului public judiciar, potrivit căruia
acesta ăse poate acorda, separat sau cumulat, în oricare dintre
formele prevăzute la art. 6, fără a putea depăși, în total, în cursul
unei perioade de un an, suma maximă echivalentă cu 12 salarii
minime brute pe țară la nivelul anului în care a fost formulată
cererea de acordare”, cât și, la art. 81, indicii suplimentare pentru
aplicarea criteriilor cuprinse în ordonanță: ăAjutorul public
judiciar se acordă, potrivit prezentei ordonanțe de urgență,
independent de starea materială a solicitantului, dacă prin lege
specială se prevede dreptul la asistență judiciară sau dreptul la
asistență juridică gratuită, ca măsură de protecție, în
considerarea unor situații speciale, precum minoritatea,
handicapul, un anumit statut și altele asemenea. În acest caz,
ajutorul public judiciar se acordă fără îndeplinirea criteriilor
prevăzute la art. 8, dar numai pentru apărarea sau
recunoașterea unor drepturi sau interese rezultate ori aflate în
legătură cu situația specială care a justificat recunoașterea, prin
lege, a dreptului la asistență judiciară sau la asistență juridică
gratuită.”

14

MONITORUL OFICIAL AL ROMÂNIEI, PARTEA I, Nr. 21/12.I.2010

În funcție de toate aceste reglementări, instanța de judecată
căreia i-a fost înaintată o cerere de acordare a ajutorului public
judiciar în materie civilă urmează să aprecieze și, în consecință,
să o încuviințeze sau nu, interpretând și aplicând dispozițiile de
lege la situația concretă a solicitantului, care poate formula,
potrivit art. 15 alin. (2) din ordonanță, cerere de reexaminare
împotriva încheierii prin care se respinge cererea de acordare a
ajutorului public judiciar.
În concluzie, Curtea constată că dispozițiile de lege criticate
nu pot fi apreciate ca fiind lipsite de claritate sau lacunare sub

aspectul stabilirii unor criterii precise pentru acordarea ajutorului
public judiciar în materie civilă, de natură să afecteze principiile
egalității și al nediscriminării, liberul acces la justiție sau
principiul imparțialității, unicității și egalității justiției, invocate de
autorul excepției. Totodată, atât Curtea Europeană a Drepturilor
Omului (cauza Reckvenyi împotriva Ungariei, 1999), cât și
Curtea Constituțională (Decizia nr. 227/2006), au statuat că
reglementarea în detaliu, oricât ar fi de dorită, nu poate avea o
certitudine absolută, deoarece ar da naștere la o rigiditate
excesivă a reglementării.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 4 și ale art. 8 din Ordonanța de urgență a
Guvernului nr. 51/2008 privind ajutorul public judiciar în materie civilă, excepție ridicată de Alexandru Crișan senior, Alexandru
Crișan junior și Mărioara Crișan în Dosarul nr. 5.097/62/2007 al Curții de Apel Brașov — Secția civilă și pentru cauze cu minori și
de familie, de conflicte de muncă și asigurări sociale.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 1.612
din 26 noiembrie 2009

referitoare la excepția de neconstituționalitate a prevederilor art. 26 alin. (1) lit. a), art. 28, art. 32
alin. (1) și art. 35 alin. (1) și (2) din Legea nr. 50/1991 privind autorizarea executării lucrărilor
de construcții
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Claudia-Margareta Krupenschi
— magistrat-asistent
Pe rol se află soluționarea excepției de neconstituționalitate
a prevederilor art. 26 alin. (1) lit. a), art. 28, art. 32 alin. (1) și
art. 35 alin. (1) și (2) din Legea nr. 50/1991 privind autorizarea
executării lucrărilor de construcții, excepție ridicată de Ovidiu
Rusu în Dosarul nr. 7.729/300/2008 al Tribunalului București —
Secția a V-a civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
inadmisibilă, arătând că autorul excepției formulează, de fapt,

cereri de modificare și completare a textelor de lege atacate, și
nu veritabile critici de neconstituționalitate. În subsidiar,
menționează Decizia nr. 1.174/2009 a Curții Constituționale, ale
cărei argumente formulate în sensul respingerii ca neîntemeiată
a excepției de neconstituționalitate le apreciază valabile și în
prezenta cauză.
C U R T E A,

având în vedere actele și lucrările dosarului, reține următoarele:
Prin Încheierea din 15 mai 2009, pronunțată în Dosarul
nr. 7.729/300/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor ăart. 26 alin. (1) lit. a),
art. 28 alin. (1), (2) și (3), art. 32 alin. (1) lit. a) și b) și art. 35
alin. (1) și (2)” din Legea nr. 50/1991 privind autorizarea
executării lucrărilor de construcții.
Excepția de neconstituționalitate a fost ridicată de Ovidiu
Rusu într-o cauză privind soluționarea unui apel formulat
împotriva unei sentințe având ca obiect obligația de a face.
În motivarea excepției de neconstituționalitate autorul
acesteia susține că dispozițiile de lege criticate conțin anumite
omisiuni legislative și sunt lipsite de precizie și claritate, oferind
astfel agentului constatator posibilitatea să le interpreteze în
mod eronat și abuziv, ceea ce afectează accesul liber la justiție și

MONITORUL OFICIAL AL ROMÂNIEI, PARTEA I, Nr. 21/12.I.2010
dreptul de proprietate al contravenientului. Se arată, în acest
sens, că textele legale examinate cuprind lacune legislative sub
aspectul reglementării, la art. 28 alin. (2) din Legea nr. 50/1991,
a unor condiții tehnice exprese care să justifice menținerea unei
construcții, precum și a obligației autorității administrației publice
de a motiva decizia de desființare a construcției executate fără
autorizație, respectiv sub aspectul reglementării, la art. 35
alin. (2), a posibilității de suspendare a termenului de intrare în
legalitate pe perioada derulării litigiului având ca obiect
judecarea plângerii împotriva procesului-verbal de constatare a
contravenției.
Tribunalul București — Secția a V-a civilă opinează în
sensul constituționalității dispozițiilor legale examinate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, consideră că excepția
de neconstituționalitate este neîntemeiată, sens în care sunt
invocate argumente ce au stat la baza pronunțării deciziilor
nr. 409/2005 și nr. 1.029/2007 ale Curții Constituționale.
Avocatul Poporului, în punctul său de vedere, apreciază că
dispozițiile de lege criticate sunt constituționale, indicând în
acest sens Decizia Curții Constituționale nr. 336/2009.
Precizează că atribuțiile de modificare și completare a unui text
legal supus controlului de constituționalitate nu intră în
competența Curții Constituționale, iar art. 41 alin. (2) din Legea
fundamentală, invocate, nu au incidență în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 26 alin. (1) lit. a), art. 28, art. 32 alin. (1) și art. 35
alin. (1) și (2) din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, modificată
și completată prin Legea nr. 261/2009 privind aprobarea
Ordonanței de urgență a Guvernului nr. 214/2008 pentru
modificarea și completarea Legii nr. 50/1991 privind autorizarea
executării lucrărilor de construcții, publicată în Monitorul Oficial
al României, Partea I, nr. 493 din 16 iulie 2009. Textele de lege
criticate au următoarea redactare:
— Art. 26 alin. (1) lit. a): ă(1) Constituie contravenții
următoarele fapte, dacă nu au fost săvârșite în astfel de condiții
încât, potrivit legii, să fie considerate infracțiuni: a) executarea
sau desființarea, totală ori parțială, fără autorizație a lucrărilor
prevăzute la art. 3, cu excepția celor menționate la lit. b), de
către investitor si executant.”;
— Art. 28: ă(1) O dată cu aplicarea amenzii pentru
contravențiile prevăzute la art. 26 alin. (1) lit. a) și b) se dispune
oprirea executării lucrărilor, precum și, după caz, luarea
măsurilor de încadrare a acestora în prevederile autorizației sau
de desființare a lucrărilor executate fără autorizație ori cu
nerespectarea prevederilor acesteia, într-un termen stabilit în
procesul-verbal de constatare a contravenției.

15

(2) Decizia menținerii sau a desființării construcțiilor realizate
fără autorizație de construire sau cu nerespectarea prevederilor
acesteia se va lua de către autoritatea administrației publice
competente, pe baza planurilor urbanistice și a regulamentelor
aferente, avizate și aprobate în condițiile legii, sau, după caz,
de instanță. Pentru lucrări ce se execută la clădirile prevăzute la
art. 3 lit. b) este necesar avizul Ministerului Culturii și Cultelor.
(3) Măsura desființării construcțiilor se aplică și în situația în
care, la expirarea termenului de intrare în legalitate stabilit în
procesul-verbal de constatare a contravenției, contravenientul
nu a obținut autorizația necesară.”;
— Art. 32 alin. (1): ă(1) În cazul în care persoanele
sancționate contravențional au oprit executarea lucrărilor, dar
nu s-au conformat în termen celor dispuse prin procesul-verbal
de constatare a contravenției, potrivit prevederilor art. 28 alin.
(1), organul care a aplicat sancțiunea va sesiza instanțele
judecătorești pentru a dispune, după caz:
a) încadrarea lucrărilor în prevederile autorizației;
b) desființarea construcțiilor realizate nelegal.”;
Art. 35 alin. (1) și (2): ă(1) În condițiile prezentei legi,
descrierea faptei ce constituie contravenție se face cu indicarea
locului, datei și orei constatării, în conformitate cu dispozițiile
art. 31.
(2) Împotriva procesului-verbal de constatare și sancționare
a contravenției se poate face plângere în termen de 15 zile de
la data înmânării sau comunicării acestuia. Plângerea suspendă
executarea sancțiunii amenzii, dar nu suspendă măsura de
oprire a executării lucrărilor, dispusă odată cu aplicarea
sancțiunii contravenționale în condițiile art. 28 alin. (1) și ale
art. 29 alin. (2). De asemenea, plângerea nu suspendă măsura
desființării în condițiile art. 33 alin. (1) a lucrărilor de construcții
executate fără autorizație pe terenuri aparținând domeniului
public sau privat al județelor, municipiilor, orașelor sau
comunelor ori a construcțiilor, lucrărilor și amenajărilor cu
caracter provizoriu executate pe terenuri aparținând domeniului
public sau privat al județelor, municipiilor, orașelor ori comunelor
al căror termen prevăzut prin autorizație este expirat, dispusă
în condițiile art. 28 alin. (1).”
Autorul excepției apreciază că textele de lege criticate
contravin prevederilor constituționale ale art. 21 alin. (3) privind
accesul liber la justiție și ale art. 44 alin. (2) (invocat în raport de
numerotarea anterioară revizuirii Constituției ca art. 41 alin. (2)).
referitoare la principiul garantării și ocrotirii proprietății private în
mod egal de lege, indiferent de titular.
Analizând excepția de neconstituționalitate, Curtea
Constituțională constată că prin Decizia nr. 336 din 17 martie
2009, publicată în Monitorul Oficial al României, partea I, nr. 256
din 17 aprilie 2009, instanța de contencios constituțional a
examinat conformitatea prevederilor art. 26 alin. (1) lit. a),
art. 27, art. 28 alin. (1) și (2), art. 32 alin. (1) lit. b) și ale art. 35
alin. (2) din Legea nr. 50/1991 privind autorizarea executării
lucrărilor de construcții față de aceleași norme constituționale
invocate în prezenta cauză și prin raportare la critici de
neconstituționalitate asemănătoare. Pentru argumentele acolo
expuse, care își mențin valabilitatea și în prezenta cauză, Curtea
a constatat că aceste dispoziții sunt conforme normelor și
principiilor fundamentale referitoare la liberul acces la justiție și
dreptul de proprietate.

16

MONITORUL OFICIAL AL ROMÂNIEI, PARTEA I, Nr. 21/12.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 26 alin. (1) lit. a), art. 28, art. 32 alin. (1) și
art. 35 alin. (1) și (2) din Legea nr. 50/1991 privind autorizarea executării lucrărilor de construcții, excepție ridicată de Ovidiu Rusu
în Dosarul nr. 7.729/300/2008 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 26 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 21/12.I.2010 conține 16 pagini.

Prețul: 3,20 lei

&JUYDGY|436718]
ISSN 1453—4495

