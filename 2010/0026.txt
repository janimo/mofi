PARTEA I

Anul 178 (XXII) — Nr. 26

LEGI, DECRETE, HOTĂRÂRI ȘI ALTE ACTE

Miercuri, 13 ianuarie 2010

SUMAR

Nr.

Pagina
DECIZII

1.

— Decizie privind convocarea Senatului în sesiune
extraordinară ..............................................................

2

— Decret privind conferirea Ordinului Meritul Agricol
în grad de Cavaler......................................................

3–4

Decizia nr. 1.566 din 19 noiembrie 2009 referitoare la excepția
de neconstituționalitate a prevederilor art. 24 alin. (2)
din Legea contenciosului administrativ nr. 554/2004

5–6

Decizia nr. 1.572 din 19 noiembrie 2009 referitoare la excepția
de neconstituționalitate a dispozițiilor art. 284 alin. (2)
din Legea nr. 53/2003 — Codul muncii ......................

6–8

Decizia nr. 1.631 din 3 decembrie 2009 referitoare la excepția
de neconstituționalitate a dispozițiilor art. 18 alin. (7)
și (8) din Ordonanța Guvernului nr. 18/2009 privind
organizarea și finanțarea rezidențiatului ....................
Decizia nr. 1.641 din 10 decembrie 2009 referitoare la
excepția de neconstituționalitate a dispozițiilor art. 109

alin. 2, ale art. 399 alin. 3 din Codul de procedură civilă
și ale art. 31 din Legea nr. 51/1995 pentru organizarea
și exercitarea profesiei de avocat ..............................

10–12

31. — Hotărâre privind încadrarea în categoria funcțională
a drumurilor comunale a unor drumuri vicinale situate
în județul Neamț ........................................................

12

32. — Hotărâre privind încadrarea în categoria funcțională
a drumurilor comunale a unor drumuri sătești situate
în județul Galați ..........................................................

2

DECIZII ALE CURȚII CONSTITUȚIONALE
Decizia nr. 1.564 din 19 noiembrie 2009 referitoare la excepția
de neconstituționalitate a dispozițiilor art. 2 din
Ordonanța de urgență a Guvernului nr. 108/2005
privind unele măsuri în domeniul salarizării
persoanelor care ocupă funcții de demnitate publică,
alese și numite, din administrația publică locală și ale
art. 57 alin. (5) din Legea administrației publice locale
nr. 215/2001 ..............................................................

Pagina

HOTĂRÂRI ALE GUVERNULUI ROMÂNIEI

DECRETE
10.

Nr.

13

34. — Hotărâre pentru modificarea și completarea anexei
nr. 3 la Hotărârea Guvernului nr. 969/2002 privind
atestarea domeniului public al județului Cluj, precum
și al municipiilor, orașelor și comunelor din județul
Cluj ..........................................................................

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.478/2009. — Ordin al ministrului culturii, cultelor și
patrimoniului național privind schimbarea grupei de
clasare din ăB” în ăA” a imobilului ăCasa cu blazoane”,
din satul Chiojdu, comuna Chiojdu, județul Buzău ....

15

ACTE ALE COMISIEI DE SUPRAVEGHERE
A ASIGURĂRILOR
8–10

3. — Decizie privind aprobarea reluării activității Societății
Comerciale AMTEC BROKER DE ASIGURARE —
S.R.L. ........................................................................

16

2

MONITORUL OFICIAL AL ROMÂNIEI, PARTEA I, Nr. 26/13.I.2010

DECIZII
PARLAMENTUL ROMÂNIEI
S E N AT U L

DECIZIE
privind convocarea Senatului în sesiune extraordinară
Având în vedere cererea Biroului Permanent al Senatului,
în temeiul dispozițiilor art. 66 alin. (2) și (3) din Constituția României,
republicată, și ale art. 81 din Regulamentul Senatului, aprobat prin Hotărârea
Senatului nr. 28/2005, cu modificările ulterioare,
Se convoacă Senatul în sesiune extraordinară în ziua de 14 ianuarie 2010,
ora 9,00, pentru dezbaterea și adoptarea proiectului de lege pentru ratificarea
Acordului dintre Guvernul României și Guvernul Republicii Moldova privind micul
trafic de frontieră, semnat la București la 13 noiembrie 2009.
PREȘEDINTELE SENATULUI

MIRCEA-DAN GEOANĂ
București, 14 ianuarie 2010.
Nr. 1.

DECRETE
PREȘEDINTELE ROMÂNIEI

DECRET
privind conferirea Ordinului Meritul Agricol în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 7 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea președintelui Academiei de Științe Agricole și
Silvice ăGheorghe Ionescu-Șișești”,
cu ocazia împlinirii a peste 80 de ani de cercetare științifică în domeniul
agricol, în semn de înaltă apreciere a eforturilor depuse de generațiile de
cercetători și profesori care au contribuit, prin studii de înalt nivel academic, la
creșterea performanțelor și competitivității agriculturii românești,
Președintele României d e c r e t e a z ă:
Articol unic. — Se conferă Ordinul Meritul Agricol în grad de Cavaler
Academiei de Științe Agricole și Silvice ăGheorghe Ionescu-Șișești”.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 8 ianuarie 2010.
Nr. 10.

MONITORUL OFICIAL AL ROMÂNIEI, PARTEA I, Nr. 26/13.I.2010

3

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.564
din 19 noiembrie 2009

referitoare la excepția de neconstituționalitate a dispozițiilor art. 2 din Ordonanța de urgență
a Guvernului nr. 108/2005 privind unele măsuri în domeniul salarizării persoanelor care ocupă
funcții de demnitate publică, alese și numite, din administrația publică locală și ale art. 57 alin. (5)
din Legea administrației publice locale nr. 215/2001
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 2 din Ordonanța de urgență a Guvernului
nr. 108/2005 privind unele măsuri în domeniul salarizării
persoanelor care ocupă funcții de demnitate publică, alese și
numite, din administrația publică locală și ale art. 57 alin. (5) din
Legea administrației publice locale nr. 215/2001, excepție
ridicată de Costică Săcăleanu în Dosarul nr. 7.022/99/2008 al
Curții de Apel Iași — Secția litigii de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată, arătând că în
preambulul Ordonanței de urgență a Guvernului nr. 108/2005
sunt arătate motivele care au justificat urgența emiterii acesteia.
De asemenea, arată că, așa cum s-a reținut și în jurisprudența
Curții Constituționale, sporurile nu reprezintă un drept
fundamental. În sfârșit, consideră ca fiind relevante pentru speță
considerentele reținute de Curte în Decizia nr. 487/2009.
C U R T E A,

având în vedere actele și lucrările dosarului, constată
următoarele:
Prin Încheierea din 10 martie 2009, pronunțată în Dosarul
nr. 7.022/99/2008, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 2 din
Ordonanța de urgență a Guvernului nr. 108/2005 privind
unele măsuri în domeniul salarizării persoanelor care ocupă
funcții de demnitate publică, alese și numite, din
administrația publică locală și ale art. 57 alin. (5) din Legea
administrației publice locale nr. 215/2001. Excepția a fost
ridicată de Costică Săcăleanu cu prilejul soluționării unui litigiu
de muncă.
În motivarea excepției de neconstituționalitate autorul
acesteia susține că prevederile art. 2 din Ordonanța de urgență
a Guvernului nr. 108/2005 sunt neconstituționale în raport cu
prevederile art. 115 alin. (4) din Constituție, întrucât nu există o
situație extraordinară legată de remunerarea funcției de
demnitate publică alese în administrația publică locală care să
nu poată fi amânată. De asemenea, arată că prin dispozițiile
ordonanței de urgență criticate sunt afectate drepturi
fundamentale, precum dreptul la muncă și dreptul la un nivel de
trai decent, ceea ce contravine prevederilor art. 115 alin. (6) din
Constituție. În ceea ce privește dispozițiile art. 57 alin. (5) din

Legea nr. 215/2001, arată că acestea înfrâng principiul egalității
de tratament în stabilirea salariului, prevăzut de art. 41 alin. (4)
din Constituție, întrucât nu prevăd acordarea pe durata
mandatului a sporului pentru vechime în muncă și a altor sporuri
pentru primar și viceprimar, sporuri de care beneficiază restul
salariaților. De asemenea, consideră că nu sunt îndeplinite
obligațiile statului de a lua măsuri de dezvoltare economică și
protecție socială, de natură să asigure cetățenilor un nivel de
trai decent și să asigure condițiile necesare pentru creșterea
calității vieții.
Curtea de Apel Iași — Secția litigii de muncă și asigurări
sociale consideră că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 din Ordonanța de urgență a Guvernului
nr. 108/2005 privind unele măsuri în domeniul salarizării
persoanelor care ocupă funcții de demnitate publică, alese și
numite, din administrația publică locală, publicată în Monitorul
Oficial al României, Partea I, nr. 654 din 22 iulie 2005 și aprobată
prin Legea nr. 331/2005, publicată în Monitorul Oficial al
României, Partea I, nr. 1.013 din 15 noiembrie 2005, dispoziții
potrivit cărora: ă(1) Pentru persoanele care ocupă funcții de
demnitate publică, alese și numite, din administrația publică
locală, indemnizațiile prevăzute în anexă reprezintă unica formă
de remunerare a activității corespunzătoare funcției și reprezintă
baza de calcul pentru stabilirea drepturilor și obligațiilor care se
determină în raport cu venitul salarial.
(2) Persoanele prevăzute la alin. (1) nu beneficiază de sporul
de vechime în muncă și nici de alte sporuri prevăzute de lege.”
De asemenea, obiect al excepției îl constituie și dispozițiile
art. 57 alin. (5) din Legea administrației publice locale
nr. 215/2001, republicată în Monitorul Oficial al României,
Partea I, nr. 123 din 20 februarie 2007, dispoziții potrivit cărora:
ă(5) Pe durata mandatului, primarul și viceprimarul primesc o
indemnizație lunară, ca unică formă de remunerare a activității

4

MONITORUL OFICIAL AL ROMÂNIEI, PARTEA I, Nr. 26/13.I.2010

corespunzătoare funcției de primar, respectiv de viceprimar, și
care reprezintă baza de calcul pentru stabilirea drepturilor și
obligațiilor care se determină în raport cu venitul salarial.
Primarul și viceprimarul nu beneficiază de sporul de vechime în
muncă și nici de alte sporuri prevăzute de lege.”
Autorul excepției consideră că aceste texte de lege sunt
contrare prevederilor constituționale cuprinse în art. 1 alin. (4) și
(5) referitoare la principiul separației puterilor în stat și
respectarea Constituției, a supremației ei și a legilor, art. 20
alin. (1) referitor la tratatele internaționale privind drepturile
omului, art. 41 alin. (4) prin care se prevede remunerarea egală,
la muncă egală, a femeilor și bărbaților, art. 47 alin. (1) referitor
la nivelul de trai și art. 135 alin. (2) lit. f) prin care se prevede
obligația statului de a crea condițiile necesare pentru creșterea
calității vieții.
Examinând excepția de neconstituționalitate sub aspectul
criticilor formulate cu privire la dispozițiile art. 2 din Ordonanța de
urgență a Guvernului nr. 108/2005, Curtea constată că în
cuprinsul notei de fundamentare a acestui act normativ este
precizat motivul care impune emiterea de urgență a acestei
reglementări. Astfel, se arată că, date fiind inechitățile create
prin acordarea nejustificată a unor drepturi de natură salarială
(spor de vechime în muncă), în baza hotărârilor definitive și
irevocabile ale unor instanțe de judecată, precum și necesitatea
de a se evita extinderea aplicării unor dispoziții contrare
prevederilor legale, ca urmare a altor acțiuni în instanță în curs
de soluționare, s-a impus emiterea de urgență a unei
reglementări privind remunerarea funcțiilor de demnitate publică,
alese și numite, din administrația publică locală.
Prin urmare, dispozițiile de lege criticate nu au urmărit simpla
reglementare a remunerării funcțiilor amintite și nici nu s-a
invocat punerea în aplicare a programului de guvernare ca fiind
unicul fundament care a stat la baza emiterii ordonanței de
urgență, așa cum sugerează autorul excepției, ci au fost avute
în vedere considerente ce țin de necesitatea de a întări
capacitatea instituțională din administrația publică locală,
îndepărtarea unor inechități sub aspectul remunerării și, mai
ales, evitarea de urgență a extinderii aplicării unor dispoziții
contrare prevederilor legale, ca urmare a unor acțiuni în justiție
aflate în curs de soluționare.
Așa fiind, Curtea apreciază că nu pot fi reținute criticile de
neconstituționalitate raportate la prevederile art. 115 alin. (4) din
Constituție.
În ceea ce privește susținerea potrivit căreia prin art. 2 din
Ordonanța de urgență a Guvernului nr. 108/2005 se aduce
atingere unor drepturi fundamentale, încălcându-se, pe cale de
consecință, și prevederile constituționale prin care se interzice

afectarea prin dispozițiile unei ordonanțe de urgență a drepturilor
și libertăților prevăzute de Constituție, urmează a se analiza
dacă ipoteza legală criticată, care se regăsește și în art. 57
alin. (5) din Legea nr. 215/2001, aduce atingere dreptului la
muncă, la un nivel de trai decent, precum și celorlalte drepturi
invocate de autorul excepției.
În acest sens, Curtea constată că neacordarea unor sporuri
nu poate fi considerată ca o piedică a exercitării dreptului la
muncă, neaducându-se nicio atingere dreptului persoanei de a
alege locul de muncă și de a presta o muncă în condițiile
stabilite de lege.
De asemenea, nu se poate considera că se aduce vreo
atingere dreptului persoanei ce decurge din obligația corelativă
a statului de a asigura un nivel de trai decent, precum și crearea
condițiilor necesare pentru creșterea calității vieții. Semnificația
acestei obligații este aceea de a se depune eforturi în sensul
asigurării unor condiții rezonabile de viață care să îi asigure
cetățeanului și familiei un trai civilizat, decent și, în același timp,
de a crea condițiile necesare pentru creșterea calității vieții.
Aceste obiective se realizează prin asigurarea premiselor,
cadrului legal favorabil îmbunătățirii condițiilor de trai, ținându-se
cont de o serie de factori economico-sociali și financiari. În acest
sens, în ceea ce privește reglementarea remunerării ori
salarizării diferitelor categorii de persoane, statul intervine prin
norme care prevăd un anumit prag al salariului minim, norme
obligatorii pentru toți angajatorii. În măsura în care această
obligație este îndeplinită, stabilirea unui nivel mai ridicat al
veniturilor, în raport cu diferitele criterii avute în vedere, așa cum
sunt funcția îndeplinită, resursele financiare de care dispune
statul, precum și politica economico-socială urmărită de acesta,
reprezintă opțiunea exclusivă a legiuitorului, ce nu poate fi
cenzurată de instanța de contencios constituțional.
Pe cale de consecință, Curtea apreciază că nici dispozițiile
art. 115 alin. (6) din Constituție nu sunt încălcate, întrucât, așa
cum s-a constatat, prevederile art. 2 din Ordonanța de urgență
a Guvernului nr. 108/2005 nu aduc nicio atingere drepturilor
fundamentale invocate de autorul excepției.
În ceea ce privește dispozițiile art. 41 alin. (4) din Constituție,
invocate de asemenea de autorul excepției, Curtea constată că
textele de lege criticate nu prevăd nicio diferență, sub aspectul
remunerării între bărbați și femei, discriminare interzisă prin
textul constituțional menționat.
În sfârșit, Curtea apreciază că prevederile art. 1 alin. (4) și (5)
din Constituție, prin conținutul lor referitor la principiul separației
puterilor în stat și la obligația respectării Constituției, a
supremației ei și a legilor, nu au nicio relevanță în raport cu
dispozițiile de lege criticate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 din Ordonanța de urgență a Guvernului nr. 108/2005 privind
unele măsuri în domeniul salarizării persoanelor care ocupă funcții de demnitate publică, alese și numite, din administrația publică
locală și ale art. 57 alin. (5) din Legea administrației publice locale nr. 215/2001, excepție ridicată de Costică Săcăleanu în Dosarul
nr. 7.022/99/2008 al Curții de Apel Iași — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 26/13.I.2010

5

CURTEA CONSTITUȚIONALĂ

D E C I Z I A Nr. 1.566
din 19 noiembrie 2009

referitoare la excepția de neconstituționalitate a prevederilor art. 24 alin. (2)
din Legea contenciosului administrativ nr. 554/2004
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 24 din Legea contenciosului administrativ
nr. 554/2004, excepție ridicată de primarul municipiului Galați în
Dosarul nr. 7.646/121/2008 al Tribunalului Galați — Secția
comercială, maritimă și fluvială și de contencios administrativ și
care face obiectul Dosarului nr. 2.335D/2009 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 2.336D/2009 și nr. 2.337D/2009, având ca obiect aceeași
excepție de neconstituționalitate, ridicată de același autor în
dosarele nr. 7.697/121/2008 și nr. 7.645/121/2008 ale
Tribunalului Galați — Secția comercială, maritimă și fluvială și de
contencios administrativ.
La apelul nominal se constată lipsa autorului excepției, față
de care procedura de citare a fost legal îndeplinită.
Curtea, observând identitatea de obiect a acestor dosare,
din oficiu, pune în discuție conexarea acestora.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 2.336D/2009 și
nr. 2.337D/2009 la Dosarul nr. 2.335D/2009, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
întrucât norma legală criticată cuprinde un criteriu clar și
previzibil de stabilire a cuantumului amenzii pe care o poate
dispune judecătorul în temeiul art. 24 din Legea contenciosului
administrativ nr. 554/2004, astfel că nu se aduce atingere
prevederilor constituționale la care își raportează critica autorul
excepției.
C U R T E A,

având în vedere actele și lucrările dosarelor, constată
următoarele:
Prin încheierile din 3 februarie 2009, pronunțate în dosarele
nr. 7.646/121/2008, nr. 7.697/121/2008 și nr. 7.645/121/2008,
Tribunalul Galați — Secția comercială, maritimă și fluvială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 24 din Legea contenciosului administrativ
nr. 554/2004.

Excepțiile au fost ridicate de primarul municipiului Galați în
cadrul soluționării unor acțiuni în contencios administrativ având
ca obiect ăsancțiune pentru neexecutare hotărâre”.
În motivarea excepțiilor de neconstituționalitate autorul
acestora susține că, prin adoptarea măsurii coercitive a aplicării
unei amenzi judiciare în cuantum de 20% din salariul minim brut
pe economie pe fiecare zi de întârziere, legiuitorul a lăsat la
latitudinea instanței de judecată ăposibilitatea de exercitare a
unui abuz”. În opinia sa, cuantificarea răspunderii patrimoniale
a autorității publice administrative prin raportare la salariul minim
brut pe economie ăeste greșită”, întrucât retribuția
reprezentanților autorităților publice administrative este stabilită
printr-o ordonanță a Guvernului care nu face nicio referire la
salariul minim brut pe economie, acesta din urmă fiind stabilit
printr-o hotărâre a Guvernului.
Tribunalul Galați — Secția comercială, maritimă și
fluvială și de contencios administrativ apreciază că
prevederile art. 24 din Legea contenciosului administrativ
nr. 554/2004 nu aduc atingere textelor și principiilor
constituționale invocate de autorul excepției.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului, prin punctele de vedere comunicate,
consideră că dispozițiile art. 24 din Legea contenciosului
administrativ nr. 554/2004, cu modificările și completările
ulterioare, sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând actele de sesizare, punctele de vedere ale
Avocatului Poporului, rapoartele întocmite de judecătorulraportor și concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierilor de sesizare, prevederile art. 24 din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004.
Ca urmare a modificărilor aduse prin art. I pct. 33 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007, textul de
lege criticat are următoarea redactare:
ăObligația executării
Art. 24. — (1) Dacă în urma admiterii acțiunii autoritatea
publică este obligată să încheie, să înlocuiască sau să modifice
actul administrativ, să elibereze un alt înscris sau să efectueze
anumite operațiuni administrative, executarea hotărârii definitive
și irevocabile se face în termenul prevăzut în cuprinsul acesteia,
iar în lipsa unui astfel de termen, în cel mult 30 de zile de la data
rămânerii irevocabile a hotărârii.

6

MONITORUL OFICIAL AL ROMÂNIEI, PARTEA I, Nr. 26/13.I.2010

(2) În cazul în care termenul nu este respectat, se aplică
conducătorului autorității publice sau, după caz, persoanei
obligate o amendă de 20% din salariul minim brut pe economie
pe zi de întârziere, iar reclamantul are dreptul la despăgubiri
pentru întârziere.
(3) Neexecutarea din motive imputabile sau nerespectarea
hotărârilor judecătorești definitive și irevocabile pronunțate de
instanța de contencios administrativ, în termen de 30 de zile de
la data aplicării amenzii prevăzute la alin. (2), constituie
infracțiune și se pedepsește cu închisoare de la 6 luni la 3 ani
sau cu amendă de la 2.500 lei la 10.000 lei.”
Din motivarea scrisă a excepțiilor de neconstituționalitate
Curtea observă însă că autorul acestora are în vedere exclusiv
prevederile alin. (2) al articolului amintit. Prin urmare, Curtea
Constituțională apreciază că obiectul excepției îl constituie
dispozițiile art. 24 alin. (2) din Legea contenciosului administrativ
nr. 554/2004, acesta urmând să fie examinat de instanța de
control constituțional.
În opinia autorului excepției, dispozițiile de lege criticate aduc
atingere următoarelor prevederi din Legea fundamentală: art. 1
alin. (4) referitor la organizarea statului potrivit principiului
separației și echilibrului puterilor, în cadrul democrației
constituționale, art. 120 care instituie principiile de bază ale
organizării administrației publice locale, art. 121 privind
autoritățile comunale și orășenești, art. 124 referitor la
înfăptuirea justiției, art. 125 care stabilește statutul judecătorilor
și art. 126 care reglementează cu privire la instanțele
judecătorești.
Examinând excepția de neconstituționalitate, Curtea observă
că autorul excepției își axează critica pe susținerea potrivit
căreia stabilirea cuantumului unei amenzi prin raportare la

salariul brut pe economie — care este aprobat printr-o hotărâre
a Guvernului —, în condițiile în care retribuția reprezentantului
autorității publice administrative căreia această sancțiune îi este
aplicată este calculată în baza unei ordonanțe a Guvernului,
ăreprezintă o măsură lipsită de vreun temei legal și, implicit,
inaplicabilă”. Curtea nu poate reține această critică, fiind lipsită
de relevanță distincția pe care autorul excepției o face sub
aspectul tipului de act normativ prin care sunt reglementate
categoriile de drepturi salariale la care acesta face referire în
motivarea pretinsei neconstituționalități a prevederilor art. 24
alin. (2) din Legea contenciosului administrativ nr. 554/2004.
Curtea reține că aplicarea amenzii prevăzute de textul de
lege criticat este consecința neexecutării culpabile a unei
hotărâri judecătorești definitive și irevocabile. Aceasta intervine
în virtutea legii, iar cuantumul amenzii este determinat în mod
cert și neechivoc prin însăși norma criticată.
Curtea constată că prevederile art. 24 alin. (2) din Legea
contenciosului administrativ nr. 554/2004 nu sunt de natură să
înfrângă principiul separației puterilor în stat, întrucât
prerogativele judecătorului în legătură cu fixarea cuantumului
amenzii nu constituie o intruziune a autorității judecătorești în
atribuțiile celorlalte puteri ale statului.
Totodată, Curtea observă că autorul excepției nu aduce
argumente în sprijinul susținerii potrivit căreia ar fi nesocotite
normele constituționale referitoare la înfăptuirea justiției, la
statutul judecătorilor ori la instanțele de judecată. De asemenea,
dispozițiile din Legea fundamentală privitoare la principiile de
bază ale organizării administrației publice locale și la autoritățile
comunale și orășenești nu au incidență în soluționarea cauzei
de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 24 alin. (2) din Legea contenciosului administrativ
nr. 554/2004, excepție ridicată de primarul municipiului Galați în dosarele nr. 7.646/121/2008, nr. 7.697/121/2008 și
nr. 7.645/121/2008 ale Tribunalului Galați — Secția comercială, maritimă și fluvială și de contencios administrativ.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.572
din 19 noiembrie 2009

referitoare la excepția de neconstituționalitate a dispozițiilor art. 284 alin. (2)
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 26/13.I.2010
Pe rol se află soluționarea excepției de neconstituționalitate
a dispozițiilor art. 284 alin. (2) din Legea nr. 53/2003 — Codul
muncii, excepție ridicată de Sindicatul Național ăHermes” în
Dosarul nr. 37.909/3/2008 al Tribunalului București — Secția a
VIII-a conflicte de muncă și asigurări sociale.
La apelul nominal răspunde partea Compania Națională
ăLoteria Română” — S.A., prin avocatul Arthur Mușetescu, cu
delegație la dosar. Lipsește autorul excepției, față de care
procedura de citare este legal îndeplinită.
Avocatul părții prezente pune concluzii de respingere a
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2009, pronunțată în Dosarul
nr. 37.909/3/2008, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 284 alin. (2) din Legea nr. 53/2003 — Codul
muncii. Excepția a fost ridicată de Sindicatul Național ăHermes”
cu prilejul soluționării unui conflict de muncă.
În motivarea excepției de neconstituționalitate autorul
acesteia susține că dispozițiile art. 284 alin. (2) din Codul muncii
sunt contrare prevederilor art. 9 din Constituție. În acest sens
arată că, din cauza normelor de competență teritorială criticate,
un sindicat național nu mai poate apăra efectiv interesele
membrilor săi, în special drepturile colective, deoarece ar fi
nevoit să se adreseze separat instanțelor corespunzătoare
domiciliului fiecăruia dintre reclamanți, în loc să se adreseze
unei singure instanțe, cea de la domiciliul pârâtului, după cum
reglementează Codul de procedură civilă. În acest fel se instituie
și o discriminare între reclamanții din conflictele de muncă și
reclamanții care se supun normelor Codului de procedură civilă.
De asemenea, prin dispersarea unei cauze comune la toate
tribunalele din țară, situație în care apărarea se poate exercita
cu mare greutate, sunt îngrădite și accesul liber la justiție,
precum și dreptul la apărare. În legătură cu aceasta, arată că
reprezentarea efectivă a membrilor de sindicat în fața instanțelor
de judecată implică și faptul că aceștia au dreptul la domiciliu
ales la sediul sindicatului care îi reprezintă, iar o interpretare
contrară ar goli de conținut însuși sensul expresiei ădrept la
apărare”. În sfârșit, susține că este încălcat și art. 53 din
Constituție,
întrucât
restrângerile
aduse
drepturilor
fundamentale invocate nu respectă condițiile prevăzute de acest
text constituțional.
Tribunalul București — Secția a VIII-a conflicte de muncă
și asigurări sociale consideră că excepția de
neconstituționalitate nu este întemeiată. Astfel, arată că nu
poate fi vorba de o discriminare între reclamanții care se supun
Codului de procedură civilă și reclamanții care se supun
normelor Codului muncii, întrucât sunt situații diferite, care
justifică un tratament juridic diferențiat. De asemenea, arată că
textul de lege criticat nu poate fi interpretat în sensul în care
instanța competentă ar fi cea de la sediul reprezentantului
reclamantului, întrucât aceasta ar avea ca rezultat o îngreunare
a probatoriului din proces. În acest sens, arată că, în măsura în
care nici angajatorul, nici angajatul nu au domiciliul, respectiv
sediul în raza tribunalului astfel învestit, administrarea probelor
este dificilă. De asemenea, arată că o asemenea interpretare ar
putea avea ca efect și supraaglomerarea activității unor instanțe
în circumscripția cărora se află sediul unor sindicate cu largă
reprezentare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

7

președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 284 alin. (2) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora ăCererile referitoare
la cauzele prevăzute la alin. (1) se adresează instanței
competente în a cărei circumscripție reclamantul își are
domiciliul sau reședința ori, după caz, sediul.”
Autorul excepției consideră că textul de lege criticat este
contrar textelor din Constituție cuprinse în art. 9 referitor la
sindicate, patronate și asociații profesionale, art. 21 referitor la
accesul liber la justiție, art. 24 referitor la dreptul la apărare,
art. 40 privind dreptul la asociere și art. 53 privind restrângerea
exercițiului unor drepturi sau libertăți.
Examinând excepția de neconstituționalitate, Curtea
constată că, în esență, problema pusă în discuție de autorul
acesteia se referă la competența teritorială a instanțelor în
situația în care drepturile salariaților sunt reprezentate de un
sindicat. Astfel, se arată că art. 284 alin. (2) din Codul muncii
este neconstituțional, restrângând o serie de drepturi
fundamentale, în măsura în care este interpretat în sensul că o
organizație sindicală care reprezintă drepturile membrilor săi
trebuie să se adreseze instanțelor de la domiciliul fiecăruia dintre
acești membri.
Față de aceste susțineri, Curtea reține că, în cazul acțiunilor
introduse de către sindicat, trebuie distins între ipoteza în care
acesta are el însuși calitatea procesuală activă și ipoteza în care
acționează în calitate de reprezentant al membrilor săi. Astfel,
potrivit art. 28 din Legea sindicatelor nr. 54/2003, publicată în
Monitorul Oficial al României, Partea I, nr. 73 din 5 februarie
2003, sindicatele pot reprezenta în justiție pe membrii săi, în
vederea soluționării unor conflicte de muncă intervenite între
aceștia și angajatorii lor, situație în care sindicatul nu are calitate
procesuală, ci numai calitatea de reprezentant al membrilor săi.
Ca atare, în aplicarea dispozițiilor referitoare la competența
teritorială, determinant nu este sediul sindicatului, ci domiciliul
sau reședința membrilor în numele cărora sindicatul s-a adresat
justiției, cei din urmă având calitate procesuală activă exercitată
prin sindicat.
Așa fiind, Curtea urmează a examina dacă o atare situație
este de natură să încalce vreunul dintre drepturile fundamentale
invocate de autorul excepției.
Astfel, în ceea ce privește susținerea potrivit căreia art. 284
alin. (2) din Codul muncii ar fi contrar dispozițiilor art. 16 alin. (1)
din Constituție, Curtea reține că reglementarea diferită a Codului
muncii față de cea a Codului de procedură civilă, referitoare la
competența teritorială a instanțelor de judecată, este justificată
de specificul și necesitățile ce decurg din raporturile de muncă.
În acest sens, trebuie observat că reglementarea criticată

8

MONITORUL OFICIAL AL ROMÂNIEI, PARTEA I, Nr. 26/13.I.2010

urmărește facilitarea accesului la justiție și a apărării salariatului
care are, în cele mai multe cazuri, calitatea de reclamant.
Așa cum în mod constant a reținut Curtea în jurisprudența
sa, principiul egalității nu înseamnă omogenitate, astfel că
situații diferite justifică și uneori chiar impun un tratament juridic
diferențiat. În același timp, potrivit dispozițiilor art. 126 alin. (2)
din Constituție, ăCompetența instanțelor judecătorești și
procedura de judecată sunt prevăzute numai prin lege”, astfel
că legiuitorul are competența exclusivă de a stabili normele de
procedură, putând institui prevederi speciale în considerarea
situațiilor specifice avute în vedere.
În continuare, pentru considerente asemănătoare, Curtea
apreciază că nu poate fi reținută nici critica referitoare la
restrângerea dreptului de acces liber la justiție și a dreptului de
apărare. Astfel, având în vedere rațiunile pentru care o
organizație sindicală acționează în justiție în reprezentarea
salariatului, și anume protejarea intereselor acestuia din urmă,
este evident că o apărare mai eficientă, mai ales în ceea ce
privește administrarea probatoriului, nu poate fi realizată decât
la instanța unde salariatul își are domiciliul.

În același timp, organizația sindicală nu este împiedicată să
se adreseze justiției în vederea îndeplinirii atribuțiilor sale.
Acționând în sensul înființării și al asumării obligațiilor ce îi revin
prin lege, organizația sindicală trebuie să ia în considerare și
mijloacele de care dispune pentru îndeplinirea efectivă a acestor
obligații. În caz contrar, susținerea intereselor salariaților de
către organizație este ineficientă și, prin urmare, existența
acesteia nejustificată.
În lumina acestor considerente, Curtea apreciază că
susținerile organizației sindicale care consideră că nu-și poate
îndeplini obligațiile legale față de membrii săi nu poate fi reținută
ca un argument pertinent pentru a reține neconstituționalitatea
prevederilor art. 284 alin. (2) din Codul muncii în raport cu
dispozițiile art. 9 și 40 din Constituție.
În sfârșit, având în vedere cele constate mai sus, Curtea
apreciază că nu poate fi reținută nici critica de
neconstituționalitate raportată la prevederile art. 53 din
Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 284 alin. (2) din Legea nr. 53/2003 — Codul muncii, excepție
ridicată de Sindicatul Național ăHermes” în Dosarul nr. 37.909/3/2008 al Tribunalului București — Secția a VIII-a conflicte de muncă
și asigurări sociale.
Definitivă și general obligatorie.
Pronunțată în ședința publică din data de 19 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.631
din 3 decembrie 2009

referitoare la excepția de neconstituționalitate a dispozițiilor art. 18 alin. (7) și (8)
din Ordonanța Guvernului nr. 18/2009 privind organizarea și finanțarea rezidențiatului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. (7) din Ordonanța Guvernului
nr. 12/2008 privind organizarea și finanțarea rezidențiatului,

excepție ridicată de Anelis Manuela Oprescu în Dosarul
nr. 3.817/105/2008 al Tribunalului Prahova — Secția civilă.
Dezbaterile au avut loc în ședința publică din 19 noiembrie
2009 și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea la data de 26 noiembrie 2009 și apoi la data de
3 decembrie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 26 februarie 2009, pronunțată în Dosarul
nr. 3.817/105/2008, Tribunalul Prahova — Secția civilă a
sesizat Curtea Constituțională cu excepția de
neconstituționalitate a dispozițiilor art. 6 alin. (7) din
Ordonanța Guvernului nr. 12/2008 privind organizarea și

MONITORUL OFICIAL AL ROMÂNIEI, PARTEA I, Nr. 26/13.I.2010
finanțarea rezidențiatului. Excepția a fost ridicată de Anelis
Manuela Oprescu cu prilejul soluționării unei litigiu de muncă.
În motivarea excepției de neconstituționalitate autorul
acesteia susține, în esență, că textul de lege criticat încalcă
dispozițiile art. 32 alin. (4) teza întâi din Constituție, prin care se
arată că dreptul la învățătură este gratuit. Astfel, arată că
rezidențiatul nu este o modalitate de formare profesională, ci o
formă de învățământ postuniversitar medical, asigurată de
universități, care, potrivit Constituției, este gratuită.
Tribunalul Prahova — Secția civilă consideră că excepția
de neconstituționalitate este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că norma
constituțională invocată permite stabilirea prin lege a unor criterii
și condiții care să valorifice regula gratuității învățământului de
stat. Interpretarea dispoziției constituționale conduce la soluția
că legiuitorul nu exclude și posibilitatea învățământului de stat cu
taxă.
Președinții celor două Camere ale Parlamentului și
Guvernul nu au comunicat punctele lor de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile art. 6 alin. (7) din
Ordonanța Guvernului nr. 12/2008 privind organizarea și
finanțarea rezidențiatului, publicată în Monitorul Oficial al
României, Partea I, nr. 81 din 1 februarie 2008, aprobată cu
modificări și completări prin Legea nr. 179/2008, publicată în
Monitorul Oficial al României, Partea I, nr. 707 din 17 octombrie
2008.
Curtea constată că autorul excepției are în vedere
prevederile art. 6 alin. (7) din Ordonanța Guvernului nr. 12/2008
anterior modificărilor aduse prin Legea nr. 179/2008, dispoziții
potrivit cărora: ăSpecialiștii formați în urma promovării
concursului de rezidențiat pe post sunt obligați să lucreze la
unitatea sanitară publică cu care au încheiat contractul individual
de muncă cel puțin un număr de ani egal cu durata
corespunzătoare pregătirii în rezidențiat. Obligația se stabilește
prin act adițional la contractul individual de muncă, în baza
prevederilor art. 193 din Legea nr. 53/2003 — Codul muncii, cu
modificările și completările ulterioare. Nerespectarea de către
salariat a obligației asumate îl obligă pe acesta la suportarea
tuturor cheltuielilor ocazionate de pregătirea sa profesională,
respectiv a cheltuielilor de personal pe perioada pregătirii în
rezidențiat, precum și la restituirea primei de instalare,
proporțional cu perioada nelucrată din perioada stabilită,
conform actului adițional la contractul individual de muncă.”
Prin modificările aduse de Legea nr. 179/2008, ipoteza legală
criticată a fost preluată în prevederile art. 6 alin. (71) din
Ordonanța Guvernului nr. 12/2008.
Ulterior sesizării Curții Constituționale cu excepția de
neconstituționalitate, Ordonanța Guvernului nr. 12/2008 a fost

9

abrogată prin dispozițiile art. 31 din Ordonanța Guvernului
nr. 18/2009 privind organizarea și finanțarea rezidențiatului,
publicată în Monitorul Oficial al României, Partea I, nr. 601 din
31 august 2009, ipoteza legală criticată fiind preluată în textul
art. 18 alin. (7) și (8) din actul abrogator în următoarea
redactare: ă(7) Medicii, medicii dentiști și farmaciștii care
promovează concursul de rezidențiat pe post încheie un
contract individual de muncă cu unitatea sanitară publică care a
publicat postul respectiv, înainte de începerea pregătirii în
rezidențiat. Prin acest contract se prevede obligația de a lucra la
unitatea sanitară publică cu care a încheiat contractul individual
de muncă un număr de ani egal cu durata corespunzătoare
pregătirii în rezidențiat.
(8) Obligația prevăzută la alin. (7) se stabilește prin act
adițional la contractul individual de muncă, în temeiul
prevederilor art. 193 alin. (2) din Legea nr. 53/2003 — Codul
muncii, cu modificările și completările ulterioare. Nerespectarea
de către salariat a obligației asumate îl obligă pe acesta la
suportarea tuturor cheltuielilor ocazionate de pregătirea sa
profesională, respectiv a cheltuielilor de personal pe perioada
pregătirii în rezidențiat, precum și la restituirea primei de
instalare, proporțional cu perioada nelucrată din perioada
stabilită, conform actului adițional la contractul individual de
muncă.”
Autorul excepției consideră că aceste prevederi de lege sunt
contrare dispozițiilor art. 32 alin. (4) din Constituție, potrivit
cărora ăÎnvățământul de stat este gratuit, potrivit legii”.
Examinând excepția de neconstituționalitate, Curtea
constată că prevederile de lege criticate au mai constituit obiect
al controlului de constituționalitate. Din perspectiva criticilor
formulate cu acel prilej, Curtea, prin Decizia nr. 739 din 24 iunie
2008, publicată în Monitorul Oficial al României, Partea I, nr. 569
din 29 iulie 2008, a arătat că obligația de a suporta toate
cheltuielile ocazionate de pregătirea profesională este justificată,
întrucât, ăprin încetarea contractului de muncă înainte de
termenul prevăzut de lege la inițiativa celui care s-a format
profesional, unitatea sanitară publică pierde practic personalul
solicitat, pentru care au fost alocate fonduri și pentru care a
investit experiență, nu în ultimul rând în ideea de a forma un
personal pregătit, de calitate, în cadrul unității”.
În prezenta cauză, autorul excepției arată că obligația de
restituire contravine dispozițiilor constituționale prin care se
arată că învățământul de stat este gratuit.
Față de aceste susțineri, Curtea constată că, așa cum reiese
din art. 32 alin. (4) din Constituție, gratuitatea învățământului de
stat este asigurată în condițiile stabilite prin lege. Aceasta
semnifică faptul că legiuitorul poate stabili cadrul și condițiile în
care o persoană poate beneficia de studii gratuite în sistemul
învățământului de stat.
În situația pusă în discuție de autorul excepției, Curtea
observă că statul se subordonează obligației de a asigura
gratuitatea rezidențiatului, prin suportarea cheltuielilor
ocazionate de pregătirea profesională a rezidentului, așa cum
reiese din înseși prevederile art. 18 alin. (8) din Ordonanța
Guvernului nr. 18/2009, criticate pe calea excepției de
neconstituționalitate.
Această obligație nu revine însă statului în orice condiții, ci
este circumstanțiată de îndeplinirea unor cerințe de către cel
care beneficiază de dreptul de a beneficia de învățământul de
stat în mod gratuit, respectiv rezidentul în situația din speță.
Astfel, în condițiile în care rezidentul nu respectă obligațiile
asumate prin actul adițional la contractul de muncă, care apare
ca o condiție a desfășurării rezidențiatului pe post, în lumina
celor reținute prin Decizia nr. 739/2008, apare ca firească
obligația de restituire a cheltuielilor pe care statul le-a făcut
pentru pregătirea profesională a rezidentului.

10

MONITORUL OFICIAL AL ROMÂNIEI, PARTEA I, Nr. 26/13.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 18 alin. (7) și (8) din Ordonanța Guvernului nr. 18/2009 privind
organizarea și finanțarea rezidențiatului, excepție ridicată de Anelis Manuela Oprescu în Dosarul nr. 3.817/105/2008 al Tribunalului
Prahova — Secția civilă.
Definitivă și general obligatorie.
Pronunțată în ședința publică din data de 3 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 1.641
din 10 decembrie 2009

referitoare la excepția de neconstituționalitate a dispozițiilor art. 109 alin. 2, ale art. 399 alin. 3
din Codul de procedură civilă și ale art. 31 din Legea nr. 51/1995 pentru organizarea
și exercitarea profesiei de avocat
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 109 alin. 2, ale art. 399 alin. 3 din Codul de
procedură civilă și ale art. 31 din Legea nr. 51/1995 pentru
organizarea și exercitarea profesiei de avocat, excepție ridicată
de Lalu Edouard Spiro Nicolae în Dosarul nr. 985/279/2008 al
Tribunalului Brașov — Secția civilă.
La apelul nominal se prezintă autorul excepției prin avocat,
lipsind celelalte părți, față de care procedura de citare a fost
legal îndeplinită.
Reprezentantul autorului excepției solicită admiterea
acesteia, arătând, în esență, că aplicarea art. 109 alin. 2 din
Codul de procedură civilă raportat la procedura prevăzută de
art. 31 din Legea nr. 51/1995 este neconstituțională din moment
ce aceasta din urmă nu prevede accesul la o instanță de
judecată.
Reprezentantul Ministerului Public solicită respingerea
excepției ridicate, arătând că autorul acesteia deduce
neconstituționalitatea textelor criticate din jocul combinat al
acestora. O atare chestiune este una de aplicare și interpretare
a legii, aspect ce excedează competenței Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 985/279/2008, Tribunalul Brașov — Secția civilă a sesizat
Curtea Constituțională cu excepția de neconstituționalitate
a dispozițiilor art. 109 alin. 2, ale art. 399 alin. 3 din Codul de
procedură civilă și ale art. 31 din Legea nr. 51/1995 pentru
organizarea și exercitarea profesiei de avocat, excepție
ridicată de Lalu Edouard Spiro Nicolae într-o cauză având ca
obiect soluționarea recursului formulat într-o contestație la
executare.
În motivarea excepției de neconstituționalitate autorul
acesteia susține că jurisdicția reglementată de dispozițiile art. 31
din Legea nr. 51/1995 este una administrativă și, prin urmare,
facultativă. În aceste condiții, se apreciază că art. 109 alin. 2
coroborat cu art. 399 alin. 3 din Codul de procedură civilă
încalcă accesul liber la justiție, întrucât ambele texte fac trimitere
indirect la procedura prevăzută de art. 31 din Legea nr. 51/1995,
procedură care, la rândul ei, nu poate fi considerată ca fiind o
cale specială prevăzută de lege de care contestatorul ar fi trebuit
să uzeze în mod obligatoriu.
Tribunalul Brașov — Secția civilă apreciază că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că prevederile legale criticate
sunt constituționale.

MONITORUL OFICIAL AL ROMÂNIEI, PARTEA I, Nr. 26/13.I.2010
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 109 alin. 2, ale art. 399 alin. 3 din Codul de
procedură civilă și ale art. 31 din Legea nr. 51/1995 pentru
organizarea și exercitarea profesiei de avocat, republicată în
Monitorul Oficial al României, Partea I, nr. 113 din 6 martie 2001,
texte care au următorul cuprins:
— Art. 109 alin. 2 din Codul de procedură civilă: ăÎn cazurile
anume prevăzute de lege, sesizarea instanței competente se
poate face numai după îndeplinirea unei proceduri prealabile,
în condițiile stabilite de acea lege. Dovada îndeplinirii procedurii
prealabile se va anexa la cererea de chemare în judecată.”;
— Art. 399 alin. 3 din Codul de procedură civilă: ăÎn cazul în
care executarea silită se face în temeiul unui titlu executoriu care
nu este emis de o instanță judecătorească, se pot invoca în
contestația la executare apărări de fond împotriva titlului
executoriu, dacă legea nu prevede în acest scop o altă cale de
atac.”;
— Art. 31 din Legea nr. 51/1995: ăContestațiile și reclamațiile
privind onorariile se soluționează de consiliul baroului. Deciziile
consiliului baroului pot fi atacate cu plângere la Comisia
permanentă, a cărei soluție este definitivă.”
Autorul excepției susține că textele legale criticate încalcă
prevederile constituționale ale art. 16 alin. (1) privind egalitatea
în drepturi și ale art. 21 privind accesul liber la justiție.
Examinând excepția de neconstituționalitate ridicată, Curtea
reține următoarele:
1. Dispozițiile art. 31 din Legea nr. 51/1995 nu
reglementează, astfel cum susține autorul excepției de
neconstituționalitate, o jurisdicție administrativă specială. Legea
nr. 51/1995 vizează ordinul profesional al avocaților, aceștia
având ca structură națională Uniunea Națională a Barourilor din
România. În aceste condiții, se reține că procedurile interne
specifice acestui ordin profesional nu implică forța de coerciție
a statului. Prin urmare, procedura prevăzută de art. 31 din legea
menționată nu poate avea caracter administrativ; ea este
jurisdicțională prin prisma faptului că dezbaterile sunt guvernate
de principiul contradictorialității, însă acest lucru nu o califică, în
mod implicit, ca fiind și administrativă, întrucât în raportul juridic
ce se naște nu este implicat statul prin autoritățile și instituțiile
sale. În consecință, nu se poate reține aplicabilitatea art. 21
alin. (4) din Constituție.
De altfel, Curtea Constituțională, prin Decizia nr. 45 din 2 mai
1995, publicată în Monitorul Oficial al României, Partea I, nr. 90
din 15 mai 1995, a stabilit că această soluție legislativă cuprinsă
în momentul de față la art. 31 din Legea nr. 51/1995 este
constituțională ăîn măsura în care se interpretează în sensul că
cei interesați au acces la justiție în condițiile legii”. Prin urmare,
nimic nu împiedică crearea unor proceduri speciale de

11

contestare a actelor juridice emise de către membrii ordinelor
profesionale atât timp cât, în cauza de față, soluția dată de
comisia permanentă a Uniunii Naționale a Barourilor din
România poate fi cenzurată de instanțele de judecată.
Ținându-se cont de cele arătate mai sus, nu este încălcat
dreptul autorului excepției de a se adresa instanțelor de
judecată.
2. Cu privire la constituționalitatea dispozițiilor art. 399 alin. 3
din Codul de procedură civilă, Curtea s-a pronunțat prin mai
multe decizii. Astfel, prin Decizia nr. 935 din 19 decembrie 2006,
publicată în Monitorul Oficial al României, Partea I, nr. 53 din
23 ianuarie 2007, Curtea a statuat: ăContestația la executare
este destinată să înlăture neregularitățile comise cu prilejul
urmăririi silite sau să ofere lămuriri cu privire la înțelesul,
întinderea sau aplicarea titlului executoriu ce urmează să fie
valorificat. În cadrul soluționării contestației, instanța nu poate
examina împrejurări ce vizează fondul cauzei și care sunt de
natură să repună în discuție hotărâri ce emană de la organe cu
activitate jurisdicțională, în fața cărora au avut loc dezbateri
contradictorii, părțile având posibilitatea, cu acel prilej, de a
invoca apărările de fond necesare. O soluție contrară, sub acest
aspect, ar nesocoti principiul autorității de lucru judecat.
Totodată, Curtea observă că hotărârea judecătorească ce
constituie titlu executoriu a fost pronunțată în urma unui proces
ce s-a desfășurat cu respectarea tuturor garanțiilor privind
dreptul la un proces echitabil, inclusiv exercitarea dreptului la
apărare, putând fi supusă căilor de atac stabilite de lege.”
3. Cu privire la constituționalitatea dispozițiilor art. 109 alin. 2
din Codul de procedură civilă, Curtea s-a pronunțat prin mai
multe decizii. Astfel, prin Decizia nr. 96 din 13 februarie 2007,
publicată în Monitorul Oficial al României, Partea I, nr. 168 din
9 martie 2007, Curtea a statuat că ădin dispoziția criticată rezultă
că este vorba de o condiție extrinsecă ce trebuie respectată, și
anume că sesizarea instanței competente se face numai după
îndeplinirea unei proceduri prealabile, dar nu în toate cazurile, ci
numai în acele cazuri în care legea prevede obligativitatea
parcurgerii acestei proceduri prealabile.
De asemenea, Curtea reține că prin instituirea procedurii
prealabile, ca de altfel în toate cazurile în care legiuitorul a
condiționat valorificarea unui drept de exercitarea sa în cadrul
unei anumite proceduri, nu s-a urmărit restrângerea accesului
liber la justiție, ci, exclusiv, instaurarea unui climat de ordine,
indispensabil, în vederea exercitării dreptului constituțional
prevăzut de art. 21 din Constituție. Astfel, se previn abuzurile și
se asigură protecția drepturilor și intereselor legitime ale
celorlalte părți. Reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept — subiectiv sau procesual, inclusiv prin
instituirea unor proceduri speciale, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite”.
Neintervenind elemente noi de natură să determine
reconsiderarea
jurisprudenței
Curții
Constituționale,
considerentele și soluția deciziilor amintite își păstrează
valabilitatea și în prezenta cauză.
De altfel, din critica de neconstituționalitate se observă că
autorul excepției consideră dispozițiile legale supuse analizei
Curții ca fiind neconstituționale prin prisma unei greșeli
procedurale pe care a săvârșit-o. Or, nemo auditur propriam
turpitudinem allegans.
Avându-se în vedere cele de mai sus, excepția de
neconstituționalitate urmează să fie respinsă ca neîntemeiată.

12

MONITORUL OFICIAL AL ROMÂNIEI, PARTEA I, Nr. 26/13.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 109 alin. 2, ale art. 399 alin. 3 din Codul de
procedură civilă și ale art. 31 din Legea nr. 51/1995 pentru organizarea și exercitarea profesiei de avocat, excepție ridicată de Lalu
Edouard Spiro Nicolae în Dosarul nr. 985/279/2008 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 10 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind încadrarea în categoria funcțională a drumurilor comunale a unor drumuri vicinale
situate în județul Neamț
În temeiul art. 108 din Constituția României, republicată, și al art. 12 și 13 din Ordonanța Guvernului nr. 43/1997 privind
regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională a
drumurilor comunale a unor drumuri vicinale situate în județul
Neamț, potrivit anexei care face parte integrantă din prezenta
hotărâre.
Art. 2. — Anexa nr. 3 la Hotărârea Guvernului nr. 540/2000
privind aprobarea încadrării în categorii funcționale a

drumurilor publice și a drumurilor de utilitate privată deschise
circulației publice, publicată în Monitorul Oficial al României,
Partea I, nr. 338 și 338 bis din 20 iulie 2000, cu modificările și
completările ulterioare, se modifică și se completează în mod
corespunzător.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul transporturilor și infrastructurii,
Radu Mircea Berceanu
București, 6 ianuarie 2010.
Nr. 31.
ANEXĂ

D AT E L E D E I D E N T I F I C A R E

a drumurilor vicinale situate în județul Neamț care se încadrează în categoria funcțională
a drumurilor comunale
Nr.
crt.

Indicativ
nou

Traseul drumului propus

Poziția kilometrică
(origine—destinație)

Lungimea
(km)

Provine din

1.

DC 186

Ruginoasa (DJ 157l) — Brițcani (DJ 157A)

0+000–4+600

4,600

Drum vicinal

2.

DC 187

Ruginoasa (DJ 157l) — Văleni (DJ 157A)

0+000–4+900

4,900

Drum vicinal

13

MONITORUL OFICIAL AL ROMÂNIEI, PARTEA I, Nr. 26/13.I.2010
GUVERNUL ROMÂNIEI

HOTĂRÂRE
privind încadrarea în categoria funcțională a drumurilor comunale a unor drumuri sătești
situate în județul Galați
În temeiul art. 108 din Constituția României, republicată, și al art. 12 și 13 din Ordonanța Guvernului nr. 43/1997 privind
regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională a
drumurilor comunale a unor drumuri sătești situate în județul
Galați, potrivit anexei care face parte integrantă din prezenta
hotărâre.
Art. 2. — Anexa nr. 3 la Hotărârea Guvernului nr. 540/2000
privind aprobarea încadrării în categorii funcționale a

drumurilor publice și a drumurilor de utilitate privată deschise
circulației publice, publicată în Monitorul Oficial al României,
Partea I, nr. 338 și 338 bis din 20 iulie 2000, cu modificările și
completările ulterioare, se modifică și se completează în mod
corespunzător.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul transporturilor și infrastructurii,
Radu Mircea Berceanu

București, 6 ianuarie 2010.
Nr. 32.

ANEXĂ

D AT E L E D E I D E N T I F I C A R E

a drumurilor sătești care se încadrează în categoria funcțională a drumurilor comunale,
situate în județul Galați

Nr.
crt.

Indicativul
drumului

Traseul drumului propus

Poziții kilometrice
(origine — destinație)

Lungimea
(km)

Provine din

1.

DC 33

DN 26 (km 10+060) — Moara Tătarca

0+000 — 0+900

0,900

Drum sătesc nr. 138

2.

DC 33

Moara Tătarca — Dispensarul Șivița

0+900 — 2+650

1,750

Drum sătesc nr. 928

3.

DC 33

Dispensarul Șivița — Munteanu Tudorel

2+650 — 2+862

0,212

Drum sătesc nr. 879

4.

DC 33

Munteanu Tudorel — Căminul Cultural Șivița

2+862 — 3+129

0,267

Drum sătesc nr. 658

5.

DC 33

Căminul Cultural Șivița — Centrul Educativ Șivița

3+129 — 3+727

0,598

Drum sătesc nr. 606

DC 33

DN 26 (km 10+060) — Tătarca — Șivița

0+000 — 3+727

Total: 3,727

14

MONITORUL OFICIAL AL ROMÂNIEI, PARTEA I, Nr. 26/13.I.2010
GUVERNUL ROMÂNIEI

HOTĂRÂRE
pentru modificarea și completarea anexei nr. 3 la Hotărârea Guvernului nr. 969/2002
privind atestarea domeniului public al județului Cluj, precum și al municipiilor,
orașelor și comunelor din județul Cluj
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 3 ăInventarul bunurilor care aparțin
domeniului public al municipiului Dej” la Hotărârea Guvernului
nr. 969/2002 privind atestarea domeniului public al județului Cluj,
precum și al municipiilor, orașelor și comunelor din județul Cluj,
publicată în Monitorul Oficial al României, Partea I, nr. 684 și
684 bis din 17 septembrie 2002, cu modificările și completările
ulterioare, se modifică și se completează după cum urmează:
a) la secțiunea I ăBunuri imobile”, se modifică
următoarele poziții:
— la poziția nr. 78, coloana 5 va avea următorul cuprins:
ă27.000,00”, coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 103, coloana 3 va avea următorul cuprins:
ăL = 190 m, l = 7,5 m”, coloana 5 va avea următorul cuprins:
ă7.650,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 131, coloana 3 va avea următorul cuprins:
ăL = 620 m, l = 15 m”, coloana 5 va avea următorul cuprins:
ă165.300,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 184, coloana 3 va avea următorul cuprins:
ăL = 576 m, l = 13,5 m”, coloana 5 va avea următorul cuprins:
ă108.000,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 186, coloana 3 va avea următorul cuprins:
ăL = 350 m, l = 8 m”, coloana 5 va avea următorul cuprins:
ă28.800,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 188, coloana 3 va avea următorul cuprins:
ăL = 310 m, l = 8,5 m”, coloana 5 va avea următorul cuprins:
ă33.320,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 190, coloana 3 va avea următorul cuprins:
ăL = 485 m, l = 9 m”, coloana 5 va avea următorul cuprins:
ă72.400,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 193, coloana 3 va avea următorul cuprins:
ăL = 150 m, l = 7 m”, coloana 5 va avea următorul cuprins:

ă17.640,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 208, coloana 3 va avea următorul cuprins:
ăL = 2.130 m, l = 12,5 m”, coloana 5 va avea următorul cuprins:
ă157.500,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 214, coloana 3 va avea următorul cuprins:
ăL = 255 m, l = 11 m”, coloana 5 va avea următorul cuprins:
ă44.000,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 226, coloana 3 va avea următorul cuprins:
ăL = 900 m, l = 9,5 m”, coloana 5 va avea următorul cuprins:
ă50.160,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 234, coloana 3 va avea următorul cuprins:
ăL = 305 m, l = 12 m”, coloana 5 va avea următorul cuprins:
ă64.800,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 239, coloana 3 va avea următorul cuprins:
ăL = 780 m, l = 9 m”, coloana 5 va avea următorul cuprins:
ă105.300,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 240, coloana 3 va avea următorul cuprins:
ăL = 380 m, l = 8 m”, coloana 5 va avea următorul cuprins:
ă38.400,00”, iar coloana 6 va avea următorul cuprins: ăDomeniul
public al municipiului Dej, conform Hotărârii Consiliului Local
nr. 64/2001”;
— la poziția nr. 244, coloana 3 va avea următorul cuprins:
ăL = 2.430 m, l = 8 m”, coloana 5 va avea următorul cuprins:
ă220.716,50”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 245, coloana 3 va avea următorul cuprins:
ăL = 710 m, l = 9 m”, coloana 5 va avea următorul cuprins:
ă100.800,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;
— la poziția nr. 266, coloana 3 va avea următorul cuprins:
ăL = 730 m, l = 9 m”, coloana 5 va avea următorul cuprins:

MONITORUL OFICIAL AL ROMÂNIEI, PARTEA I, Nr. 26/13.I.2010
ă113.000,00”, iar coloana 6 va avea următorul cuprins:
ăDomeniul public al municipiului Dej, conform Hotărârii
Consiliului Local nr. 64/2001”;

15

b) la secțiunea I ăBunuri imobile”, după poziția nr. 509
se introduce o nouă poziție, poziția nr. 510, prevăzută în
anexa care face parte integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 6 ianuarie 2010.
Nr. 34.
ANEXĂ

C O M P L E TA R E

la inventarul bunurilor care aparțin domeniului public al municipiului Dej
SECȚIUNEA I
Bunuri imobile

Nr.
crt.

Codul
de
clasificare

Denumirea
bunului

Elementele de
identificare

Anul dobândirii sau,
după caz, al dării în
folosință

Valoarea
de inventar
— lei —

Situația juridică actuală
Denumire act proprietate sau alte acte
doveditoare

2001

1.310,40

Domeniul public al municipiului Dej,
conform Hotărârii Consiliului Local
nr. 16/2009

510. 1.3.7.1. Str. Nichita Stănescu L = 630 m, l = 8 m

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII, CULTELOR ȘI PATRIMONIULUI NAȚIONAL

ORDIN
privind schimbarea grupei de clasare din ăB” în ăA” a imobilului ăCasa cu blazoane”,
din satul Chiojdu, comuna Chiojdu, județul Buzău
În conformitate cu dispozițiile Ordinului ministrului culturii și cultelor nr. 2.260/2008 privind aprobarea Normelor
metodologice de clasare și inventariere a monumentelor istorice, cu modificările și completările ulterioare,
în temeiul prevederilor art. 20 din Legea 422/2001 privind protejarea monumentelor istorice, republicată, cu modificările
ulterioare, și ale art. 11 alin. (4) din Hotărârea Guvernului nr. 9/2009 privind organizarea și funcționarea Ministerului Culturii, Cultelor
și Patrimoniului Național, cu modificările ulterioare,
ținând seama de Avizul Comisiei Naționale a Monumentelor Istorice nr. 267/E din 28 septembrie 2009,
ministrul culturii, cultelor și patrimoniului național emite prezentul ordin.
Art. 1. — Pentru imobilul ăCasa cu blazoane”, din satul
Chiojdu, comuna Chiojdu, județul Buzău, având regimul de
monument istoric, grupa de clasare ăB”, cod BZ-II-m-B-02383,
se schimbă grupa de clasare în ăA”, noul cod în Lista
monumentelor istorice fiind BZ-II-m-A-02383.

Art. 2. — Direcția pentru Cultură, Culte și Patrimoniul Cultural
Național a Județului Buzău va îndeplini procedurile de
comunicare în termen de cel mult 30 de zile de la data publicării
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul culturii, cultelor și patrimoniului național,
Theodor Paleologu
București, 16 noiembrie 2009.
Nr. 2.478.

16

MONITORUL OFICIAL AL ROMÂNIEI, PARTEA I, Nr. 26/13.I.2010

ACTE ALE CO M I SI EI
DE SUPRAVEGH ERE A ASI G URĂRI LO R
COMISIA DE SUPRAVEGHERE A ASIGURĂRILOR

DECIZIE
privind aprobarea reluării activității Societății Comerciale
AMTEC BROKER DE ASIGURARE — S.R.L.
În conformitate cu prevederile Legii nr. 32/2000 privind activitatea de
asigurare și supravegherea asigurărilor, cu modificările și completările ulterioare,
și ale Normelor privind autorizarea brokerilor de asigurare și/sau reasigurare, puse
în aplicare prin Ordinul președintelui Comisiei de Supraveghere a Asigurărilor
nr. 3.110/2004, cu modificările ulterioare,
în baza Hotărârii Consiliului Comisiei de Supraveghere a Asigurărilor din
22 decembrie 2009, prin care s-a aprobat reluarea activității Societății Comerciale
AMTEC BROKER DE ASIGURARE — S.R.L.,
Comisia de Supraveghere a Asigurărilor d e c i d e:
Art. 1. — Se aprobă reluarea activității Societății Comerciale AMTEC
BROKER DE ASIGURARE — S.R.L., începând cu data comunicării deciziei.
Art. 2. — Prezenta decizie se publică în Monitorul Oficial al României,
Partea I, conform prevederilor art. 9 alin. (2) din Legea nr. 32/2000 privind
activitatea de asigurare și supravegherea asigurărilor, cu modificările și
completările ulterioare.
Președintele Comisiei de Supraveghere a Asigurărilor,
Angela Toncescu
București, 6 ianuarie 2010.
Nr. 3.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 26/13.I.2010 conține 16 pagini.

Prețul: 3,20 lei

&JUYDGY|436763]
ISSN 1453—4495

