Anul 178 (XXII) — Nr. 499

PARTEA I

LEGI, DECRETE, HOTĂRÂRI ȘI ALTE ACTE

Marți, 20 iulie 2010

SUMAR

Pagina
Decizia nr. 783 din 3 iunie 2010 referitoare la excepția de
neconstituționalitate a dispozițiilor art. 862 alin. 31 și 5
cu referire la art. 172 din Codul de procedură penală ....

Decizia nr. 746 din 1 iunie 2010 referitoare la excepția de
neconstituționalitate a dispozițiilor art. 11 din anexa VI
și ale pct. 10 din anexa nr. VI/1 la Legea-cadru
nr. 330/2009 privind salarizarea unitară a personalului
plătit din fonduri publice..............................................

3–5

Decizia nr. 778 din 3 iunie 2010 referitoare la excepția de
neconstituționalitate a dispozițiilor art. 17 din
Ordonanța Guvernului nr. 2/2001 privind regimul juridic
al contravențiilor ........................................................

6

Decizia nr. 782 din 3 iunie 2010 referitoare la excepția de
neconstituționalitate a dispozițiilor art. 182 alin. 2 din
Codul penal ................................................................

7

9–11

Decizia nr. 825 din 22 iunie 2010 referitoare la excepția de
neconstituționalitate a dispozițiilor art. 215 alin. 2,
art. 289 alin. 1 și ale art. 290 din Codul penal ............

11–12

Decizia nr. 826 din 22 iunie 2010 referitoare la excepția de
neconstituționalitate a dispozițiilor art. 47 și art. 224
alin. 3 din Codul de procedură penală ......................

2–3

8–9

Decizia nr. 794 din 3 iunie 2010 referitoare la excepția de
neconstituționalitate a prevederilor art. 14 alin. (1) teza
întâi coroborate cu cele ale art. 1 alin. (2) din Legea
contenciosului administrativ nr. 554/2004 ..................

DECIZII ALE CURȚII CONSTITUȚIONALE
Decizia nr. 732 din 1 iunie 2010 referitoare la excepția de
neconstituționalitate a prevederilor Ordonanței de
urgență a Guvernului nr. 134/2005 pentru modificarea
și completarea Ordonanței de urgență a Guvernului
nr. 43/2002 privind Direcția Națională Anticorupție, a
dispozițiilor art. 6 din Legea nr. 78/2000 pentru
prevenirea, descoperirea și sancționarea faptelor de
corupție, precum și a dispozițiilor art. 2481 din Codul
penal ..........................................................................

Pagina

13–14

Decizia nr. 828 din 22 iunie 2010 referitoare la excepția de
neconstituționalitate a dispozițiilor art. 228 alin. 6 din
Codul de procedură penală ......................................

14–15

Decizia nr. 833 din 22 iunie 2010 referitoare la excepția de
neconstituționalitate a dispozițiilor art. 2 pct. 18 și art. 3
alin. 1 lit. b) din Legea nr. 61/1991 pentru sancționarea
faptelor de încălcare a unor norme de conviețuire
socială, a ordinii și liniștii publice................................

15–16

2

MONITORUL OFICIAL AL ROMÂNIEI, PARTEA I, Nr. 499/20.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 732
din 1 iunie 2010

referitoare la excepția de neconstituționalitate a prevederilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție, a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție,
precum și a dispozițiilor art. 2481 din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, precum și a
dispozițiilor art. 2481 din Codul penal, excepție ridicată de Ioan
Hoban în Dosarul nr. 2.112/100/2009 al Tribunalului Mureș —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată, sens în care face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 20 octombrie 2009, pronunțată în Dosarul
nr. 2.112/100/2009, Tribunalul Mureș — Secția penală a
sesizat Curtea Constituțională cu excepția de
neconstituționalitate a prevederilor Ordonanței de urgență
a Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție, a
dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, precum
și a dispozițiilor art. 2481 din Codul penal, excepție ridicată de
Ioan Hoban în dosarul de mai sus.
În motivarea excepției de neconstituționalitate autorul
acesteia susține că dispozițiile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la situațiile extraordinare
care impun adoptarea unei ordonanțe de urgență și domeniul
de reglementare a acestora, deoarece s-a creat o structură
paralelă de parchet, prin scoaterea lui din subordinea
procurorului general.
Cât privește excepția de neconstituționalitate a dispozițiilor
art. 6 din Legea nr. 78/2000 și a dispozițiilor art. 2481 din Codul
penal, autorul excepției susține că sunt încălcate prevederile
fundamentale ale art. 21 alin. (3), art. 23 alin. (11) și (12), art. 73

alin. (3) lit. h), art. 124 alin. (2), art. 11 și art. 20, precum și ale
art. 6 și 7 din Convenția pentru apărarea drepturilor și libertăților
fundamentale ale omului, deoarece, în ceea ce privește art. 6
din Legea nr. 78/2000, este adusă din procedura comună o
infracțiune prevăzută de Codul penal într-o procedură specială,
stabilindu-i în mod nejustificat un regim juridic discriminator, în
sensul că nu conține o pedeapsă proprie, ci face trimitere la
norma generală cu consecința directă a afectării drepturilor
constituționale menționate.
Referitor la critica art. 2481 din Codul penal, autorul susține
că se condiționează încadrarea juridică a faptei de un prejudiciu
eventual, care urmează a fi stabilit de instanța de judecată
ulterior actului de sesizare a instanței, iar prin aceasta norma
de incriminare nu satisface exigențele de previzibilitate și
accesibilitate, fiind nesocotită și prezumția de nevinovăție.
Tribunalul Maramureș — Secția penală opinează că
excepția de neconstituționalitate a dispozițiilor Ordonanței de
urgență a Guvernului nr. 134/2005 este întemeiată sub aspectul
înfrângerii prevederilor art. 115 alin. (6) din Legea fundamentală,
deoarece actul normativ criticat afectează regimul instituțiilor
fundamentale ale statului. În ce privește excepția de
neconstituționalitate a dispozițiilor art. 6 din Legea nr. 78/2000 și
art. 2481 din Codul penal, instanța apreciază că este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 899 din
7 octombrie 2005, aprobată cu modificări prin Legea
nr. 54/2006, publicată în Monitorul Oficial al României, Partea I,
nr. 226 din 13 martie 2006, dispozițiile art. 6 din Legea
nr. 78/2000 pentru prevenirea, descoperirea și sancționarea

MONITORUL OFICIAL AL ROMÂNIEI, PARTEA I, Nr. 499/20.VII.2010
faptelor de corupție, publicată în Monitorul Oficial al României,
Partea I, nr. 219 din 18 mai 2000, cu modificările și completările
ulterioare, precum și dispozițiile art. 2481, cu denumirea
marginală Abuzul în serviciu în forma calificată din Codul penal.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 134/2005 au mai fost supuse controlului său, sens în care
prin Decizia nr. 297 din 23 martie 2010, publicată în Monitorul
Oficial al României, Partea I, nr. 328 din 18 mai 2010, Curtea a
respins ca nefondată o excepție similară.
De asemenea, prin Decizia nr. 1.340 din 22 octombrie 2009,
publicată în Monitorul Oficial al României, Partea I, nr. 852 din
9 decembrie 2009, a respins ca neîntemeiată excepția de
neconstituționalitate a dispozițiilor art. 2481 din Codul penal,
pentru considerentele acolo arătate.
În sfârșit, Curtea constată că prin Decizia nr. 1.007 din 7 iulie
2009, publicată în Monitorul Oficial al României, Partea I, nr. 547
din 6 august 2009, Curtea Constituțională a respins ca
neîntemeiată excepția de neconstituționalitate a dispozițiilor
art. 6 din Legea nr. 78/2000, statuând de principiu că
ăreglementarea care formează obiectul excepției nu constituie

3

o incriminare prin analogie, așa cum greșit susțin autorii
acesteia, ci o legiferare a răspunderii penale printr-o normă
juridică explicativă, care nu încalcă prevederile art. 23 alin. (12)
din Legea fundamentală și ale art. 7 din Convenția pentru
apărarea drepturilor omului și a libertăților fundamentale. De
altfel, analogia, ca instituție juridică, se plasează în sfera aplicării
legii ca argument de interpretare, și nu în cea a procesului
legislativ. Folosirea acestei noțiuni pentru caracterizarea normei
instituite de legiuitor conduce la o contradicție în termeni, căci
analogia implică absența normei și, în consecință, libertatea
recunoscută unei autorități publice — în mod excepțional și nu
în materie penală — de a stabili ea însăși regula după care
urmează să rezolve un caz, luând ca model o altă soluție
pronunțată într-un alt cadru reglementat. Or, dispoziția legală
atacată prevede expres că infracțiunile nominalizate se
pedepsesc potrivit textelor din Codul penal în care sunt
incriminate.”
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului nr. 43/2002 privind Direcția Națională Anticorupție, a dispozițiilor
art. 6 din Legea nr. 78/2000 pentru prevenirea, descoperirea și sancționarea faptelor de corupție, precum și a dispozițiilor art. 2481
din Codul penal, excepție ridicată de Ioan Hoban în Dosarul nr. 2.112/100/2009 al Tribunalului Mureș — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 746
din 1 iunie 2010

referitoare la excepția de neconstituționalitate a dispozițiilor art. 11
din anexa VI și ale pct. 10 din anexa nr. VI/1 la Legea-cadru nr. 330/2009
privind salarizarea unitară a personalului plătit din fonduri publice
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1) și ale anexei, lit. A pct. 13 din

Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și altor
categorii de personal din sistemul justiției, excepție ridicată de
Vasile Bâc, Minodora Vladu, Mariana Boier, Gheorghe Pinteală,
Ion Retca, Petre Dungan, Elena Furdui, Valentin Românu,
Constanța Cârstea, Floarea Hodor, Mariana Ivaniuc, Angelina
Tufariu, Maria Hurdu și Marius Chiru în Dosarul
nr. 5.886.3/30/2007 al Curții de Apel Timișoara — Secția litigii
de muncă și asigurări sociale, cauză ce constituie obiectul
Dosarului nr. 8.302D/2009 al Curții Constituționale.

4

MONITORUL OFICIAL AL ROMÂNIEI, PARTEA I, Nr. 499/20.VII.2010

La apelul nominal răspunde partea Ministerul Public —
Parchetul de pe lângă Înalta Curte de Casație și Justiție, prin
consilier juridic cu delegație depusă la dosar, lipsind celelalte
părți, față de care procedura de citare este legal îndeplinită.
Președintele dispune a se face apelul și în Dosarul
nr. 8.717D/2009, având ca obiect aceeași excepție de
neconstituționalitate, ridicată de Vasile Bâc, Minodora Vladu,
Mariana Boier, Ion Retca, Angelian Tufariu, Floarea Hodor,
Mariana Ivaniuc și Marius Chiru în Dosarul nr. 2.078/30/2009 al
aceleiași instanțe de judecată.
La apelul nominal răspunde același consilier juridic pentru
partea Ministerul Public — Parchetul de pe lângă Înalta Curte de
Casație și Justiție, lipsind celelalte părți, față de care procedura
de citare este legal îndeplinită.
Președintele, din oficiu, văzând identitatea de obiect a
acestor cauze, pune în discuție problema conexării lor.
Reprezentantul părții prezente și al Ministerului Public sunt
de acord cu propunerea de conexare a celor două cauze.
Președintele Curții, în temeiul art. 14 și al art. 53 alin. (5) din
Legea nr. 47/1992, dispune conexarea Dosarului
nr. 8.717D/2009 la Dosarul nr. 8.302D/2009, care a fost primul
înregistrat.
Cauza fiind în stare de judecată, președintele Curții acordă
cuvântul părții Ministerul Public — Parchetul de pe lângă Înalta
Curte de Casație și Justiție, care, prin consilierul juridic, solicită
respingerea excepției ca inadmisibilă, deoarece dispozițiile de
lege criticate au fost abrogate expres prin Legea-cadru
nr. 330/2009 privind salarizarea unitară a personalului plătit din
fonduri publice. Depune note de ședință.
Reprezentantul Ministerului Public pune concluzii de
respingere a excepției ca devenită inadmisibilă, având în vedere
împrejurarea că, ulterior ridicării acesteia, Legea nr. 330/2009 a
abrogat expres prevederile legale atacate.
C U R T E A,

având în vedere actele și lucrările dosarelor, reține următoarele:
Prin încheierile din 25 noiembrie 2009 și din 18 noiembrie
2009, pronunțate în dosarele nr. 5.886.3/30/2007 și
nr. 2.078/30/2009, Curtea de Apel Timișoara — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 11 alin. (1) și ale lit. A pct. 13 din anexa la
Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și
altor categorii de personal din sistemul justiției.
Excepția de neconstituționalitate a fost ridicată de Vasile Bâc,
Minodora Vladu, Mariana Boier, Gheorghe Pinteală, Ion Retca,
Petre Dungan, Elena Furdui, Valentin Românu, Constanța
Cârstea, Floarea Hodor, Mariana Ivanciuc, Angelina Tufariu,
Maria Hurdu și Marius Chiru, respectiv de Vasile Bâc, Minodora
Vladu, Mariana Boier, Ion Retca, Angelian Tufariu, Floarea
Hodor, Mariana Ivaniuc și Marius Chiru în cauze având ca obiect
soluționarea unor recursuri formulate în acțiuni judecătorești
privind drepturi bănești.
În motivarea excepției de neconstituționalitate, având un
conținut identic, autorii acesteia arată că textele de lege criticate
creează discriminări și limitări ale exercițiului unor drepturi,
deoarece, în cadrul aceleiași categorii profesionale, cea a
magistraților, se face distincție sub aspectul salarizării. Astfel,
procurorii din structurile Direcției Naționale Anticorupție (D.N.A.)
și ale Direcției de Investigare a Infracțiunilor de Criminalitate
Organizată și Terorism (D.I.I.C.O.T.) beneficiază de indemnizații
mai mari (prin multiplicarea indicelui de referință sectorială cu
coeficientul 19), în timp ce procurorii de la parchetele de pe
lângă instanțele judecătorești ordinare, care participă la
soluționarea unor cauze similare ca obiect și complexitate, au
indemnizații mai mici, stabilite prin același act normativ
(deoarece indicele de referință sectorială este multiplicat cu
coeficientul 17 sau mai mic decât 17). Criteriul nivelului
instanțelor sau parchetelor își pierde orice relevanță fără criteriul

vechimii în magistratură, care reprezintă condiția sine qua non
pentru promovarea sau numirea într-o funcție judiciară la o
instanță sau un parchet de un anumit nivel. Criteriul vechimii în
magistratură a fost însă în mod privilegiat eliminat în cazul
procurorilor D.N.A. și D.I.I.C.O.T., aceștia fiind salarizați la
nivelul Parchetului de pe lângă Înalta Curte de Casație și
Justiție, fără a avea însă vechimea minimă de 8 ani
corespunzătoare acestui nivel, ci doar o vechime cerută de 5 ani
în magistratură. Discriminarea apare, așadar, atât în raport cu
personalul din interiorul aceluiași nivel al Parchetului de pe lângă
Înalta Curte de Casație și Justiție, cât și în raport cu personalul
de la celelalte nivele. Totodată, Înalta Curte de Casație și Justiție
a arătat prin Decizia nr. VI/2007 că sunt discriminatorii criteriile
de diferențiere de tratament salarial constând în apartenența la
categoria celor implicați în soluționarea unor cazuri de o anumită
natură (cum sunt cauzele privind faptele de corupție sau de
criminalitate organizată și terorism). Așadar, se ajunge la
rațiunea ca unul și același element, constând în obligația de
îndeplinire a sarcinilor de serviciu, să producă efecte juridice
diferențiate, inegale și privilegiate în sistemul de salarizare a
acestora, în funcție de apartenența la o anumită unitate din
sistemul justiției și de locul de muncă.
Curtea de Apel Timișoara — Secția litigii de muncă și
asigurări sociale apreciază că dispozițiile art. 11 alin. (1),
coroborate cu cele ale lit. A pct. 13 din anexa la Ordonanța de
urgență a Guvernului nr. 27/2006, sunt neconstituționale prin
raportare la art. 16 alin. (1) din Constituție, deoarece instituie,
sub aspectul criteriilor de salarizare, un dublu sistem de
salarizare, discriminatoriu și privilegiat atât în raport cu
personalul din interiorul aceluiași nivel al Parchetului de pe lângă
Înalta Curte de Casație și Justiție, cât și în raport cu personalul
de la celelalte nivele.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, consideră că excepția
de neconstituționalitate este neîntemeiată, deoarece D.N.A. și
D.I.I.C.O.T. sunt structuri în cadrul Parchetului de pe lângă Înalta
Curte de Casație și Justiție, astfel că acordarea coeficienților de
multiplicare referitoare la salarizarea procurorilor este făcută în
considerarea nivelului parchetului unde aceștia funcționează.
Faptul că judecătorul de tribunal sau de curte de apel
soluționează dosare de competența D.N.A. sau D.I.I.C.O.T. nu
este un argument pentru schimbarea salarizării acestora,
întrucât și până în prezent dosare de competența Parchetului
de pe lângă Înalta Curte de Casație și Justiție puteau fi
soluționate de instanțe cum sunt tribunalele sau curțile de apel.
În plus, procurorii din aceste structuri sunt numiți, și nu
promovați, pe o durată temporară, la expirarea căreia aceștia
revin pe postul deținut anterior.
Avocatul Poporului, în punctul său de vedere, consideră că
excepția de neconstituționalitate este inadmisibilă, deoarece
dispozițiile de lege criticate au fost abrogate prin art. 48 alin. (1)
pct. 7 din cap. VI al părții a III-a din Legea-cadru nr. 330/2009
privind salarizarea unitară a personalului plătit din fonduri
publice.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 499/20.VII.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 11 alin. (1) și ale lit. A pct. 13 din anexa la
Ordonanța de urgență a Guvernului nr. 27/2006 privind
salarizarea și alte drepturi ale judecătorilor, procurorilor și altor
categorii de personal din sistemul justiției, publicată în Monitorul
Oficial al României, Partea I, nr. 314 din 7 aprilie 2006, cu
următorul conținut:
— Art. 11 alin. (1): ă Procurorii din cadrul Direcției Naționale
Anticorupție și cei din cadrul Direcției de Investigare a
Infracțiunilor de Criminalitate Organizată și Terorism sunt
salarizați potrivit nr. crt. 6—13 de la lit. A din anexă, în raport cu
funcțiile pe care le dețin sau cu care sunt asimilați potrivit legii.”
Pct. 6—13 ale lit. A din anexa la Ordonanța de urgență a
Guvernului nr. 27/2006, la care face referire textul legal citat,
privesc salarizarea procurorilor de la Parchetul de pe lângă
Înalta Curte de Casație și Justiție.
Pct. 13, criticat în mod distinct, reglementează coeficientul
de multiplicare corespunzător funcției de procuror la Parchetul
de pe lângă Înalta Curte de Casație și Justiție.
Curtea constată că, ulterior ridicării excepției de
neconstituționalitate, dispozițiile de lege criticate au fost abrogate
expres prin art. 48 alin. (1) pct. 7 din cap. VI al părții a III-a din
Legea-cadru nr. 330/2009 privind salarizarea unitară a
personalului plătit din fonduri publice, publicată în Monitorul Oficial
al României, Partea I, nr. 762 din 9 noiembrie 2009.
Soluțiile legislative criticate au fost preluate însă în dispozițiile
art. 11 din anexa nr. VI și ale pct. 10 din anexa nr. VI/1 la Legeacadru nr. 330/2009, astfel că acestea urmează a constitui obiect
al controlului de constituționalitate.
Textele de lege criticate au următoarea redactare:
— Art. 11: ăPe durata exercitării funcției, procurorii din cadrul
Direcției Naționale Anticorupție și cei din cadrul Direcției de
Investigare a Infracțiunilor de Criminalitate Organizată și
Terorism beneficiază de o indemnizație de încadrare brută
lunară stabilită pe baza coeficienților de ierarhizare prevăzuți la
nr. crt. 3, 4 și 6—10 din anexa nr. VI/1, în raport cu funcțiile pe
care le dețin sau cu care sunt asimilați potrivit legii.”
Pct. 10 din anexa nr. VI/1 reglementează coeficienții de
ierarhizare, majorarea la indemnizație și gradația
corespunzătoare tranșelor de vechime în muncă pentru funcțiile
de judecător la Înalta Curte de Casație și Justiție, procuror cu
grad de Parchet de pe lângă Înalta Curte de Casație și Justiție,
procuror în cadrul Direcției Naționale Anticorupție și în cadrul
Direcției de Investigare a Infracțiunilor de Criminalitate

5

Organizată și Terorism și personal de specialitate juridică
asimilat judecătorilor și procurorilor cu peste 8 ani vechime.
Textele din Constituție pretins încălcate sunt cele ale art. 16
alin. (1) referitoare la principiul egalității cetățenilor în fața legii
și a autorităților publice, fără privilegii și fără discriminări, și ale
art. 53 — Restrângerea exercițiului unor drepturi sau al unor
libertăți.
Analizând excepția de neconstituționalitate, Curtea
Constituțională constată că asupra dispozițiilor art. 11 din anexa
nr. VI din Legea-cadru nr. 330/2009 privind salarizarea unitară a
personalului plătit din fonduri publice s-a mai pronunțat, un
exemplu în acest sens fiind Decizia nr. 242 din 16 martie 2010,
publicată în Monitorul Oficial al României, Partea I, nr. 328 din
18 mai 2010.
De altfel, cu privire la criticile de neconstituționalitate
formulate de autorii excepției, referitoare la crearea unei
discriminări, sub aspectul salarizării, în cadrul aceleiași categorii
profesionale a procurorilor, Curtea a mai pronunțat, de pildă,
Decizia nr. 861 din 16 iunie 2009, publicată în Monitorul Oficial
al României, Partea I, nr. 517 din 28 iulie 2009. Cu acel prilej,
respingând ca neîntemeiată critica de neconstituționalitate,
Curtea a reținut, în esență, că ăatât Direcția Națională
Anticorupție, cât și Direcția de Investigare a Infracțiunilor de
Criminalitate Organizată și Terorism funcționează în cadrul
Parchetului de pe lângă Înalta Curte de Casație și Justiție, pe
când instanțele care judecă cauzele instrumentate de aceste
structuri nu sunt întotdeauna la nivelul Înaltei Curți de Casație și
Justiție (spre exemplu, competența de judecată în cazul
infracțiunilor împotriva intereselor financiare ale Uniunii
Europene aparține judecătoriilor, iar cea de urmărire penală
Direcției Naționale Anticorupție). Conferirea acestei poziții
superioare în ierarhia parchetelor a celor două structuri
legitimează din punct de vedere constituțional salarizarea
diferită a procurorilor care le compun în raport cu alți magistrați
aflați la parchete sau instanțe superioare, chiar dacă, în fapt,
aceștia au aceeași vechime în funcția de judecător sau procuror.
Rezultă că aceste categorii de magistrați nu se află în aceeași
situație juridică, astfel încât tratamentul juridic aplicat acestora
din punct de vedere al salarizării nu poate fi decât diferit.”
Întrucât, față de aspectele deja analizate în jurisprudența
indicată, în cauza de față nu au intervenit elemente noi, de
natură să justifice reconsiderarea acesteia, soluția și
considerentele deciziei amintite își păstrează valabilitatea.
Cât privește invocarea art. 53 din Constituție, care
reglementează condițiile în care este permisă restrângerea
exercițiului unor drepturi sau al unor libertăți, Curtea constată
că nu poate fi reținută încălcarea acestei norme fundamentale,
de vreme ce nici pretinsa contradicție față de principiul egalității
și al nediscriminării nu a fost reținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 11 din anexa nr. VI și ale pct. 10 din anexa
nr. VI/1 la Legea-cadru nr. 330/2009 privind salarizarea unitară a personalului plătit din fonduri publice, excepție ridicată de Vasile
Bâc, Minodora Vladu, Mariana Boier, Gheorghe Pinteală, Ion Retca, Petre Dungan, Elena Furdui, Valentin Românu, Constanța
Cârstea, Floarea Hodor, Mariana Ivaniuc, Angelina Tufariu, Maria Hurdu și Marius Chiru în dosarele nr. 5.886.3/30/2007 și
nr. 2.078/30/2009 ale Curții de Apel Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Claudia-Margareta Krupenschi

6

MONITORUL OFICIAL AL ROMÂNIEI, PARTEA I, Nr. 499/20.VII.2010
CURTEA CONSTITUȚIONALĂ

D E C I Z I A Nr. 778
din 3 iunie 2010

referitoare la excepția de neconstituționalitate a dispozițiilor art. 17
din Ordonanța Guvernului nr. 2/2001 privind regimul juridic al contravențiilor
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— procuror
— magistrat-asistent

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

Pe rol se află soluționarea excepției de neconstituționalitate
a dispozițiilor art. 17 din Ordonanța Guvernului nr. 2/2001 privind
regimul juridic al contravențiilor, excepție ridicată de
Tudor-Gabriel Bohălțeanu în Dosarul nr. 7.938/94/2007 al
Tribunalului București — Secția a IX-a contencios administrativ
și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 5 octombrie 2009, pronunțată în Dosarul
nr. 7.938/94/2007, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 17 din Ordonanța Guvernului nr. 2/2001
privind regimul juridic al contravențiilor. Excepția a fost
ridicată de Tudor-Gabriel Bohălțeanu cu ocazia soluționării
recursului împotriva unei sentințe civile având ca obiect anularea
unui proces-verbal de constatare a unei contravenții.
În motivarea excepției de neconstituționalitate autorul
acesteia susține că art. 17 din Ordonanța Guvernului nr. 2/2001
încalcă dispozițiile constituționale ale art. 1 alin. (5) referitoare la
obligativitatea respectării Constituției, a supremației sale și a
legilor, întrucât, prin nesancționarea cu nulitatea absolută a
lipsei temeiului de drept sau a indicării greșite a temeiului de
drept în baza căruia contravenientul a fost sancționat, legiuitorul
acordă procesului-verbal de constatare a contravenției o
prezumție de adevăr bazată pe încălcarea legii.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 17 din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, având următorul
cuprins: ăArt. 17. — Lipsa mențiunilor privind numele, prenumele
și calitatea agentului constatator, numele și prenumele
contravenientului, iar în cazul persoanei juridice lipsa denumirii
și a sediului acesteia, a faptei săvârșite și a datei comiterii
acesteia sau a semnăturii agentului constatator atrage nulitatea
procesului-verbal. Nulitatea se constată și din oficiu.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (5) referitoare la obligativitatea respectării
Constituției, a supremației sale și a legilor.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a prevedea nulitatea
absolută a procesului-verbal de constatare a contravenției în
situația lipsei temeiului de drept sau a indicării greșite a temeiului
de drept în baza căruia contravenientul a fost sancționat. O
asemenea solicitare nu intră însă în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 17 din Ordonanța Guvernului nr. 2/2001
privind regimul juridic al contravențiilor, excepție ridicată de Tudor-Gabriel Bohălțeanu în Dosarul nr. 7.938/94/2007 al Tribunalului
București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 499/20.VII.2010

7

CURTEA CONSTITUȚIONALĂ

D E C I Z I A Nr. 782
din 3 iunie 2010

referitoare la excepția de neconstituționalitate a dispozițiilor art. 182 alin. 2 din Codul penal
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Oana Cristina Puică

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 182 alin. 2 din Codul penal, excepție ridicată
de Zabar Ciuraru în Dosarul nr. 14.830/301/2008 (număr în
format vechi 2.148/2009) al Curții de Apel București — Secția
a II-a penală și pentru cauze cu minori și de familie.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 2 noiembrie 2009, pronunțată în Dosarul
nr. 14.830/301/2008 (număr în format vechi 2.148/2009), Curtea
de Apel București — Secția a II-a penală și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. 182
alin. 2 din Codul penal. Excepția a fost ridicată de Zabar
Ciuraru cu ocazia soluționării unei cauze penale având ca obiect
săvârșirea infracțiunii prevăzute și pedepsite de art. 182 alin. 2
din Codul penal.
În motivarea excepției de neconstituționalitate autorul
acesteia susține că art. 182 din Codul penal încalcă valorile
supreme ale statului român și dreptul la un proces echitabil,
întrucât, spre deosebire de reglementarea cuprinsă în art. 181
din Codul penal, nu prevede posibilitatea înlăturării răspunderii
penale prin împăcarea părților.
Curtea de Apel București — Secția a II-a penală și pentru
cauze cu minori și de familie consideră că excepția de
neconstituționalitate este neîntemeiată.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 182 alin. 2 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, având următorul cuprins: ăDacă fapta a produs vreuna din
următoarele consecințe: pierderea unui simț sau organ,
încetarea funcționării acestora, o infirmitate permanentă fizică
ori psihică, sluțirea, avortul, ori punerea în primejdie a vieții
persoanei, pedeapsa este închisoarea de la 2 la 10 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 alin. (3) referitoare la statul român și valorile sale
supreme și ale art. 21 alin. (3) privind dreptul la un proces
echitabil.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a prevedea posibilitatea
înlăturării răspunderii penale prin împăcarea părților. O
asemenea solicitare nu intră însă în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 182 alin. 2 din Codul penal, excepție
ridicată de Zabar Ciuraru în Dosarul nr. 14.830/301/2008 (număr în format vechi 2.148/2009) al Curții de Apel București — Secția
a II-a penală și pentru cauze cu minori și de familie.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Oana Cristina Puică

8

MONITORUL OFICIAL AL ROMÂNIEI, PARTEA I, Nr. 499/20.VII.2010
CURTEA CONSTITUȚIONALĂ

D E C I Z I A Nr. 783
din 3 iunie 2010

referitoare la excepția de neconstituționalitate a dispozițiilor art. 862 alin. 31 și 5
cu referire la art. 172 din Codul de procedură penală
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 862 alin. 31 și 5 cu referire la art. 172 din Codul
de procedură penală, excepție ridicată de Călin-Iulian Boca în
Dosarul nr. 2.633/86/2009 al Tribunalului Suceava — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă în ceea ce privește dispozițiile art. 172 din Codul
de procedură penală, respectiv ca fiind neîntemeiată cu privire
la art. 862 alin. 31 și 5 din același cod.
C U R T E A,

având în vedere actele și lucrările dosarului, reține următoarele:
Prin Încheierea din 23 octombrie 2009, pronunțată în Dosarul
nr. 2.633/86/2009, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 862 alin. 31 și 5 cu
referire la art. 172 din Codul de procedură penală. Excepția
a fost ridicată de Călin-Iulian Boca cu ocazia soluționării unei
cauze penale.
În motivarea excepției de neconstituționalitate autorul
acesteia susține că prevederile de lege criticate, care vizează
procedura ascultării martorilor cu datele de identificare protejate,
încalcă dreptul la un proces echitabil și dreptul la apărare,
precum și prevederile art. 171 referitoare la asistența învinuitului
sau a inculpatului și ale art. 172 privind drepturile apărătorului
din Codul de procedură penală, întrucât împiedică apărătorul să
participe la audierea martorului sub acoperire.
Tribunalul Suceava — Secția penală apreciază că excepția
de neconstituționalitate este neîntemeiată, întrucât textul de lege
criticat nu încalcă prevederile din Constituție invocate de autorul
excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 862 alin. 31 și 5 cu referire la art. 172 din Codul
de procedură penală, având următorul cuprins:
— Art. 862 alin. 31 și 5: ăÎn cazul judecății, părțile și apărătorii
acestora pot adresa întrebări, în mod nemijlocit, martorului
ascultat în condițiile alin. 1—3. Întrebările se pun în ordinea
prevăzută în art. 323 alin. 2. Președintele completului respinge
întrebările care nu sunt utile și concludente judecării cauzei sau
pot conduce la identificarea martorului.
[...] În cursul urmăririi penale, se întocmește un proces-verbal
în care se redă cu exactitate declarația martorului și acesta se
semnează de procurorul care a fost prezent la ascultarea
martorului și de organul de urmărire penală și se depune la
dosarul cauzei. [...]”;
— Art. 172: ăÎn cursul urmăririi penale, apărătorul învinuitului
sau inculpatului are dreptul să asiste la efectuarea oricărui act
de urmărire penală și poate formula cereri și depune memorii.
Lipsa apărătorului nu împiedică efectuarea actului de urmărire
penală, dacă există dovada că apărătorul a fost încunoștințat de
data și ora efectuării actului. Încunoștințarea se face prin
notificare telefonică, fax, internet sau prin alte asemenea
mijloace, încheindu-se în acest sens un proces-verbal.
Când asistența juridică este obligatorie, organul de urmărire
penală va asigura prezența apărătorului la ascultarea învinuitului
sau inculpatului.
În cazul în care apărătorul învinuitului sau inculpatului este
prezent la efectuarea unui act de urmărire penală, se face
mențiune despre aceasta, iar actul este semnat și de apărător.
Persoana reținută sau arestată are dreptul să ia contact cu
apărătorul, asigurându-i-se confidențialitatea convorbirilor.
Abrogat.
Apărătorul are dreptul de a se plânge, potrivit art. 275, dacă
cererile sale nu au fost acceptate; în situațiile prevăzute în alin. 2
și 4, procurorul este obligat să rezolve plângerea în cel mult
48 de ore.
În cursul judecății, apărătorul are dreptul să asiste pe
inculpat, să exercite drepturile procesuale ale acestuia, iar în
cazul când inculpatul este arestat, să ia contact cu acesta.
Apărătorul ales sau desemnat din oficiu este obligat să
asigure asistența juridică a învinuitului sau inculpatului. Pentru
nerespectarea acestei obligații, organul de urmărire penală sau
instanța de judecată poate sesiza conducerea baroului de
avocați, spre a lua măsuri.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil și ale
art. 24 referitoare la dreptul la apărare, precum și a prevederilor
art. 171 referitoare la asistența învinuitului sau a inculpatului și
ale art. 172 privind drepturile apărătorului din Codul de
procedură penală.

MONITORUL OFICIAL AL ROMÂNIEI, PARTEA I, Nr. 499/20.VII.2010
Examinând excepția de neconstituționalitate, Curtea
constată următoarele:
I. Autorul excepției nu formulează, de fapt, nicio critică de
neconstituționalitate cu privire la dispozițiile art. 172 din Codul de
procedură penală. Or, potrivit art. 10 alin. (2) din Legea
nr. 47/1992, sesizările adresate Curții Constituționale trebuie
motivate, aceasta neputând să se substituie autorului excepției
în ceea ce privește invocarea unor texte constituționale pretins
încălcate și a unor motive de neconstituționalitate. Astfel,
excepția de neconstituționalitate a art. 172 din Codul de
procedură penală este inadmisibilă.
II. Referitor la dispozițiile art. 862 din Codul de procedură
penală, acestea au mai fost supuse controlului de
constituționalitate, prin raportare la aceleași prevederi din Legea
fundamentală invocate și în prezenta cauză și față de critici
similare. În acest sens sunt, de exemplu, Decizia nr. 193 din
27 aprilie 2004, publicată în Monitorul Oficial al României,

9

Partea I, nr. 461 din 24 mai 2004, și Decizia nr. 11 din 9 ianuarie
2007, publicată în Monitorul Oficial al României, Partea I, nr. 89
din 5 februarie 2007, prin care Curtea Constituțională a respins
ca neîntemeiată excepția de neconstituționalitate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
În plus, în cauza de față, prevederile art. 862 alin. 31 și 5 din
Codul de procedură penală sunt criticate și prin raportare la
dispozițiile art. 171 și 172 din același cod, critică ce nu poate fi
reținută, întrucât examinarea constituționalității unui text de lege
are în vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar rezulta
din această comparație la dispoziții ori principii ale Constituției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 172 din Codul de procedură penală,
excepție ridicată de Călin-Iulian Boca în Dosarul nr. 2.633/86/2009 al Tribunalului Suceava — Secția penală.
II. Respinge, ca fiind neîntemeiată, excepția de neconstituționalitate a dispozițiilor art. 862 alin. 31 și 5 din Codul de
procedură penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 794
din 3 iunie 2010

referitoare la excepția de neconstituționalitate a prevederilor art. 14 alin. (1) teza întâi
coroborate cu cele ale art. 1 alin. (2) din Legea contenciosului administrativ nr. 554/2004
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 14 alin. (1) teza întâi coroborate cu cele ale
art. 1 alin. (2) din Legea contenciosului administrativ
nr. 554/2004, excepție ridicată de Mărioara Micșunescu în
Dosarul nr. 27.836/3/CA/2009 al Tribunalului București — Secția
a IX-a de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.

Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2009, pronunțată în Dosarul
nr. 27.836/3/CA/2009, Tribunalul București — Secția a IX-a
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 14 alin. (1) teza întâi coroborate cu cele ale
art. 1 alin. (2) din Legea contenciosului administrativ
nr. 554/2004. Excepția de neconstituționalitate a fost ridicată de
Mărioara Micșunescu într-o cauză având ca obiect soluționarea
cererii de suspendare a executării unui act administrativ.

10

MONITORUL OFICIAL AL ROMÂNIEI, PARTEA I, Nr. 499/20.VII.2010

În motivarea excepției de neconstituționalitate se arată
că orice persoană, terță față de un act administrativ unilateral,
are posibilitatea ca, exercitându-și în mod abuziv dreptul de
acces la justiție, să solicite instanței și să obțină suspendarea
executării acestuia, fără să fie început un proces care să vizeze
legalitatea însăși a actului administrativ. Date fiind efectele
suspendării acestuia și durata mare a procedurilor, titularul
dreptului de proprietate este împiedicat să își exercite acest
drept în plenitudinea atributelor sale. Se susține că ăorice
întârziere în exercitarea atributelor dreptului de proprietate
constituie în fapt o expropriere, injustă, fără dreaptă și prealabilă
despăgubire, chiar dacă exproprierea are numai un caracter
temporar”. Se mai arată că textele de lege contestate sunt
neconstituționale, întrucât ele nu condiționează posibilitatea
introducerii unei cereri de suspendare a executării unui act
administrativ de producerea unei pagube, ci doar de iminența
unei pagube pentru prevenirea căreia o asemenea cerere ar fi
introdusă. Or, ăsimpla eventualitate sau chiar iminența unei
pagube nu se circumscrie în ocrotirea constituțională a dreptului
persoanei vătămate de o autoritate publică”.
Tribunalul București — Secția a IX-a de contencios
administrativ și fiscal precizează că opinia sa concordă cu cea
exprimată de Curtea Constituțională în jurisprudența dezvoltată
în analizarea unor excepții având același obiect, în sensul
conformității textelor de lege criticate cu prevederile
constituționale
invocate
de
autorul
excepției
de
neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 alin. (1) teza întâi coroborate cu cele ale art. 1
alin. (2) din Legea contenciosului administrativ nr. 554/2004,
publicată în Monitorul Oficial al României, Partea I, nr. 1.154 din
7 decembrie 2004, modificată prin Legea nr. 262/2007 pentru
modificarea și completarea Legii contenciosului administrativ
nr. 554/2004, publicată în Monitorul Oficial al României, Partea I,
nr. 510 din 30 iulie 2007, care au următorul cuprins:
— Art. 14 alin. (1) teza întâi: ă(1) În cazuri bine justificate și
pentru prevenirea unei pagube iminente, după sesizarea, în
condițiile art. 7, a autorității publice care a emis actul sau a
autorității ierarhic superioare, persoana vătămată poate să
ceară instanței competente să dispună suspendarea executării
actului administrativ unilateral până la pronunțarea instanței de
fond. (...)”;
— Art. 1 alin. (2): ăSe poate adresa instanței de contencios
administrativ și persoana vătămată într-un drept al său sau
într-un interes legitim printr-un act administrativ cu caracter
individual, adresat altui subiect de drept.”
În opinia autorului excepției de neconstituționalitate, textele
de lege criticate contravin dispozițiilor din Legea fundamentală
cuprinse la art. 44 alin. (2) și (3) care garantează și ocrotește în

mod egal proprietatea privată și care stabilește condițiile în care
se poate face exproprierea și la art. 52 alin. (1) privind dreptul pe
care îl are persoana vătămată de o autoritate publică.
Examinând excepția de neconstituționalitate, Curtea observă
că autorul excepției este nemulțumit de faptul că art. 1 alin. (2)
coroborat cu art. 14 alin. (1) teza întâi din Legea nr. 554/2004
oferă și persoanelor care sunt terți față de un act administrativ
unilateral posibilitatea de a solicita instanței și de a obține
suspendarea executării acestuia, opinând că ar putea să
exercite acest drept în mod abuziv. În jurisprudența sa,
concretizată în Decizia nr. 788 din 3 iulie 2008, publicată în
Monitorul Oficial al României, Partea I, nr. 587 din 5 august
2008, Curtea a constatat că art. 1 alin. (2) din Legea
contenciosului administrativ nr. 554/2004, care oferă și terților
dreptul de a se adresa instanței de contencios administrativ
pentru anularea actelor administrative cu caracter individual al
căror beneficiar este o altă persoană, în măsura în care acestea
le afectează drepturi sau interese legitime, reprezintă expresia
principiului constituțional al liberului acces la justiție, lărgind
sfera persoanelor care, prin intermediul instanțelor de judecată,
pot să conteste legalitatea unui act administrativ vătămător.
Curtea a reținut că nu se poate pleca de la premisa că,
invariabil, persoanele străine de raportul juridic stabilit între
beneficiarul actului administrativ cu caracter individual și
autoritatea emitentă își vor exercita cu rea-credință dreptul
conferit de art. 1 alin. (2) din lege și a observat că atitudinea
subiectivă a reclamantului și maniera de exercitare a acestui
drept urmează să fie calificată de instanța de contencios
administrativ sesizată, care va face propriile aprecieri, aplicând
legea, potrivit competenței sale.
De asemenea, Curtea a reținut în mod constant că
suspendarea prin hotărâre judecătorească a executării actului
administrativ unilateral, reglementată prin art. 14 alin. (1),
reprezintă o excepție de la regula executării din oficiu a actului
administrativ. Pentru ca instanța să poată dispune suspendarea,
legea impune întrunirea a trei condiții: existența cazului bine
justificat, prevenirea unei pagube iminente și dovada că
persoana vătămată a formulat recursul prealabil la autoritatea
emitentă a actului respectiv. Dintre acestea, autorul excepției de
față este nemulțumit de modalitatea de reglementare a condiției
referitoare la caracterul iminent al pagubei, susținând că o
asemenea formulare este de natură să conducă la încălcarea
dreptului de proprietate, întrucât condiționează posibilitatea
introducerii cererii de suspendare a executării unui act
administrativ doar de iminența producerii unei pagube. Curtea
observă că Legea contenciosului administrativ nr. 554/2004
definește noțiunea de pagubă iminentă, care, potrivit
prevederilor art. 2 alin. (1) lit. ș), semnifică prejudiciul material
viitor și previzibil sau, după caz, perturbarea previzibilă gravă a
funcționării unei autorități publice sau a unui serviciu public. Prin
urmare, legiuitorul a conferit reglementării un caracter preventiv,
în scopul evitării efectelor vătămătoare ale actului a cărui
legalitate este pusă în discuție, scop care nu ar fi putut fi atins
în ipoteza în care norma s-ar fi referit doar la o pagubă actuală.
De altfel, iminența pagubei nu se prezumă, ci trebuie dovedită
de către persoana care a solicitat suspendarea executării actului
administrativ, instanța de judecată urmând să aprecieze cu
privire la aceasta.
Totodată, Curtea reține că suspendarea prin hotărâre
judecătorească a executării actului administrativ unilateral,
reglementată prin art. 14 alin. (1) din Legea nr. 554/2004, are
caracter provizoriu, măsura fiind dispusă doar până la
pronunțarea instanței de fond. În plus, cererea de suspendare
are un regim special, caracterizat de celeritate, soluționându-se
de urgență și cu precădere. În aceste condiții, Curtea constată
că nu se pune problema încălcării dreptului de proprietate și, în
special, a prevederilor art. 44 alin. (3) din Constituție referitoare

MONITORUL OFICIAL AL ROMÂNIEI, PARTEA I, Nr. 499/20.VII.2010
la interzicerea exproprierii. Aceasta, deoarece suspendarea
efectelor actului administrativ individual nu este de natură să
conducă la o trecere a bunului vizat de actul administrativ din
patrimoniul unei persoane private în proprietatea statului.

11

Așadar, Curtea reține că posibilitatea suspendării executării
actului administrativ se încadrează în sfera limitelor dreptului de
proprietate, stabilite prin lege, conform art. 44 alin. (1) teza finală
din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14 alin. (1) teza întâi coroborate cu cele ale art. 1 alin. (2)
din Legea contenciosului administrativ nr. 554/2004, excepție ridicată de Mărioara Micșunescu în Dosarul nr. 27.836/3/CA/2009
al Tribunalului București — Secția a IX-a de contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 825
din 22 iunie 2010

referitoare la excepția de neconstituționalitate a dispozițiilor art. 215 alin. 2, art. 289 alin. 1
și ale art. 290 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 1 și 2, art. 289 alin. 1 și ale art. 290
din Codul penal, excepție ridicată de Alin-Cosmin Ardelean în
Dosarul nr. 5.553/100/2007 al Înaltei Curți de Casație și Justiție —
Secția penală.
La apelul nominal lipsește autorul excepției, față de care
procedura de citare este legal îndeplinită.
Magistratul-asistent referă Curții că apărătorul ales al
autorului excepției a transmis o cerere de amânare a cauzei,
întrucât nu se poate prezenta la acest termen din cauza
volumului mare de activitate.
Reprezentantul Ministerului Public se opune cererii de
amânare a judecării cauzei.
Curtea, deliberând, respinge cererea de acordare a unui nou
termen.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 4 noiembrie 2009, pronunțată în Dosarul
nr. 5.553/100/2007, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 215 alin. 1 și 2,
art. 289 alin. 1 și ale art. 290 din Codul penal. Excepția a fost
ridicată de Alin-Cosmin Ardelean cu ocazia soluționării
recursului împotriva unei decizii penale prin care a fost respins
ca nefondat apelul formulat de autorul excepției împotriva unei
sentințe penale de condamnare pentru săvârșirea infracțiunilor
prevăzute și pedepsite de art. 215 alin. 1 și 2, art. 289 alin. 1 și
art. 290 din Codul penal.
În motivarea excepției de neconstituționalitate autorul
acesteia susține că prevederile art. 215 alin. 2 din Codul penal
aduc atingere dreptului la un proces echitabil și dreptului de a nu
fi judecat sau pedepsit de două ori, întrucât instituie o dublă
incriminare și, drept consecință, o dublă sancționare a unei
singure acțiuni materiale, parte componentă a laturii obiective a
infracțiunii.
Consideră că art. 289 alin. 1 din Codul penal încalcă
egalitatea în fața legii și a autorităților publice și dreptul la un
proces echitabil, deoarece instituie privilegii în favoarea
funcționarilor publici față de cetățenii de rând.
De asemenea, arată că art. 290 din Codul penal aduce
atingere condițiilor și limitelor restrângerii exercițiului unor

12

MONITORUL OFICIAL AL ROMÂNIEI, PARTEA I, Nr. 499/20.VII.2010

drepturi sau al unor libertăți, întrucât infracțiunea de fals în
înscrisuri sub semnătură privată ar trebui să fie cercetată doar
la plângerea prealabilă a persoanei vătămate, și nu din oficiu.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit Încheierii de sesizare, obiectul excepției de
neconstituționalitate îl constituie dispozițiile art. 215 alin. 1 și 2,
art. 289 alin. 1 și ale art. 290 din Codul penal. Din notele scrise
ale autorului excepției reiese, însă, că acesta critică doar
prevederile art. 215 alin. 2, art. 289 alin. 1 și ale art. 290 din
Codul penal. Prin urmare, Curtea se va pronunța numai asupra
constituționalității acestor din urmă texte de lege, având
următorul cuprins:
— Art. 215 alin. 2 (ăÎnșelăciunea”): ăÎnșelăciunea săvârșită
prin folosire de nume sau calități mincinoase ori de alte mijloace
frauduloase se pedepsește cu închisoare de la 3 la 15 ani. Dacă
mijlocul fraudulos constituie prin el însuși o infracțiune, se aplică
regulile privind concursul de infracțiuni.”;
— Art. 289 alin. 1 (ăFalsul intelectual”): ăFalsificarea unui
înscris oficial cu prilejul întocmirii acestuia, de către un
funcționar aflat în exercițiul atribuțiilor de serviciu, prin atestarea
unor fapte sau împrejurări necorespunzătoare adevărului ori prin
omisiunea cu știință de a insera unele date sau împrejurări, se
pedepsește cu închisoare de la 6 luni la 5 ani.”;

— Art. 290 (ăFalsul în înscrisuri sub semnătură privată”):
ăFalsificarea unui înscris sub semnătură privată prin vreunul din
modurile arătate în art. 288, dacă făptuitorul folosește înscrisul
falsificat ori îl încredințează altei persoane spre folosire, în
vederea producerii unei consecințe juridice, se pedepsește cu
închisoare de la 3 luni la 2 ani sau cu amendă.
Tentativa se pedepsește.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) și (2) privind egalitatea în drepturi și ale
art. 53 referitoare la condițiile și limitele restrângerii exercițiului
unor drepturi sau al unor libertăți, precum și ale art. 11 privind
raportul dintre dreptul internațional și dreptul intern și ale art. 20
referitoare la preeminența tratatelor internaționale privind
drepturile omului, raportate la prevederile art. 6 privind dreptul la
un proces echitabil din Convenția pentru apărarea drepturilor
omului și a libertăților fundamentale, ale art. 4 paragraful 1
referitoare la dreptul de a nu fi judecat sau pedepsit de două ori
din Protocolul nr. 7 la Convenție, ale art. 10 privind dreptul la un
proces echitabil din Declarația Universală a Drepturilor Omului
și ale art. 14 referitoare la dreptul la un proces echitabil din
Pactul internațional cu privire la drepturile civile și politice.
Examinând excepția de neconstituționalitate, Curtea
constată că prevederile art. 215 alin. 2, art. 289 alin. 1 și ale
art. 290 din Codul penal au mai fost supuse controlului de
constituționalitate prin raportare la aceleași dispoziții din Legea
fundamentală și din actele normative internaționale, invocate și
în prezenta cauză și față de critici similare. Astfel, prin Decizia
nr. 505 din 15 iunie 2006, publicată în Monitorul Oficial al
României, Partea I, nr. 606 din 13 iulie 2006, prin Decizia nr. 709
din 19 octombrie 2006, publicată în Monitorul Oficial al
României, Partea I, nr. 905 din 7 noiembrie 2006, și prin Decizia
nr. 1.086 din 14 octombrie 2008, publicată în Monitorul Oficial al
României, Partea I, nr. 786 din 25 noiembrie 2008, Curtea a
respins ca neîntemeiată excepția de neconstituționalitate a
dispozițiilor de lege criticate în prezenta cauză, pentru motivele
acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 2, art. 289 alin. 1 și ale art. 290 din Codul penal,
excepție ridicată de Alin-Cosmin Ardelean în Dosarul nr. 5.553/100/2007 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 499/20.VII.2010

13

CURTEA CONSTITUȚIONALĂ

D E C I Z I A Nr. 826
din 22 iunie 2010

referitoare la excepția de neconstituționalitate a dispozițiilor art. 47 și art. 224 alin. 3
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 47 și art. 224 alin. 3 din Codul de procedură
penală, excepție ridicată de Ioan Ardelean în Dosarul
nr. 546/111/2009 al Curții de Apel Oradea — Secția penală și
pentru cauze cu minori.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă în ceea ce privește dispozițiile art. 47 din Codul de
procedură penală, respectiv ca fiind neîntemeiată cu privire la
art. 224 alin. 3 din același cod.
C U R T E A,

având în vedere actele și lucrările dosarului, reține următoarele:
Prin Încheierea din 10 noiembrie 2009, pronunțată în Dosarul
nr. 546/111/2009, Curtea de Apel Oradea — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 47 și
art. 224 alin. 3 din Codul de procedură penală. Excepția a
fost ridicată de Ioan Ardelean cu ocazia soluționării dosarului
mai sus menționat.
În motivarea excepției de neconstituționalitate autorul
acesteia susține că prevederile art. 224 alin. 3 din Codul de
procedură penală încalcă accesul liber la justiție, dreptul la un
proces echitabil, legalitatea pedepsei și dreptul la apărare,
întrucât permit preluarea în procesul penal a unor mijloace de
probă obținute în proceduri preliminare procesului penal. Mai
arată că art. 47 din Codul de procedură penală aduce atingere
dreptului la apărare și prevederilor constituționale referitoare la
exercitarea căilor de atac, deoarece permite judecătorului care
a respins prin încheieri cereri esențiale pentru acuzat, dar nu a
pronunțat o hotărâre pe fond, să participe la soluționarea
aceleiași cauze într-o cale de atac.
Curtea de Apel Oradea — Secția penală și pentru cauze
cu minori apreciază că excepția de neconstituționalitate a
dispozițiilor art. 47 și art. 224 alin. 3 din Codul de procedură
penală este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 47 și art. 224 alin. 3 din Codul de procedură
penală, având următorul cuprins:
— Art. 47: ăJudecătorul care a luat parte la soluționarea unei
cauze nu mai poate participa la judecarea aceleiași cauze într-o
cale de atac sau la judecarea cauzei după desființarea hotărârii
cu trimitere în apel sau după casarea cu trimitere în recurs.
De asemenea, nu mai poate participa la judecarea cauzei
judecătorul care și-a exprimat anterior părerea cu privire la
soluția care ar putea fi dată în acea cauză.”;
— Art. 224 alin. 3: ăProcesul-verbal prin care se constată
efectuarea unor acte premergătoare poate constitui mijloc de
probă.”
În susținerea neconstituționalității acestor prevederi de lege
autorul excepției invocă încălcarea dispozițiilor constituționale
ale art. 21 alin. (1) privind accesul liber la justiție, ale art. 23
alin. (12) referitoare la legalitatea pedepsei, ale art. 24 alin. (1)
privind dreptul la apărare, ale art. 124 alin. (1) referitoare la
înfăptuirea justiției în numele legii, ale art. 129 privind
exercitarea căilor de atac, precum și ale art. 20 alin. (2)
referitoare la preeminența tratatelor internaționale privind
drepturile omului raportate la prevederile art. 6 referitoare la
dreptul la un proces echitabil din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată următoarele:
I. În ceea ce privește dispozițiile art. 47 din Codul de
procedură penală, autorul excepției solicită, în realitate,
completarea textului de lege criticat, în sensul de a interzice
judecătorului care a respins prin încheieri cereri esențiale pentru
acuzat, dar nu a pronunțat o hotărâre pe fond, să participe la
soluționarea aceleiași cauze într-o cale de atac. O asemenea
solicitare nu intră însă în competența de soluționare a Curții
Constituționale, care, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului. Astfel, excepția de
neconstituționalitate a dispozițiilor art. 47 din Codul de
procedură penală urmează a fi respinsă ca inadmisibilă.
II. Referitor la prevederile art. 224 alin. 3 din Codul de
procedură penală, acestea au mai fost supuse controlului de
constituționalitate prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale, invocate și în prezenta cauză, și
față de critici similare. În acest sens este Decizia nr. 385 din
13 aprilie 2010, publicată în Monitorul Oficial al României,
Partea I, nr. 317 din 14 mai 2010, prin care Curtea a respins ca

14

MONITORUL OFICIAL AL ROMÂNIEI, PARTEA I, Nr. 499/20.VII.2010

neîntemeiată excepția de neconstituționalitate a dispozițiilor
art. 224 alin. 3 din Codul de procedură penală prin raportare la
art. 6 din Convenția pentru apărarea drepturilor omului și a
libertăților fundamentale, pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și

considerentele deciziei menționate își păstrează valabilitatea și
în prezenta cauză.
Pentru aceleași motive, dispozițiile de lege criticate nu aduc
nicio atingere nici prevederilor art. 21 alin. (1), art. 24 alin. (1) și
art. 124 alin. (1) din Constituție. Totodată, prevederile art. 23
alin. (12) din Legea fundamentală nu sunt aplicabile în cauza de
față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 47 din Codul de procedură penală,
excepție ridicată de Ioan Ardelean în Dosarul nr. 546/111/2009 al Curții de Apel Oradea — Secția penală și pentru cauze cu minori.
II. Respinge, ca fiind neîntemeiată, excepția de neconstituționalitate a dispozițiilor art. 224 alin. 3 din Codul de procedură
penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 828
din 22 iunie 2010

referitoare la excepția de neconstituționalitate a dispozițiilor art. 228 alin. 6
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 228 alin. 6 din Codul de procedură penală,
excepție ridicată de Vasile Coroamă și Radu-Florin Popescu în
Dosarul nr. 3.447/285/2009 al Judecătoriei Rădăuți.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 24 noiembrie 2009, pronunțată în Dosarul
nr. 3.447/285/2009, Judecătoria Rădăuți a sesizat Curtea
Constituțională cu excepția de neconstituționalitate a
dispozițiilor art. 228 alin. 6 din Codul de procedură penală.

Excepția a fost ridicată de Vasile Coroamă și Radu-Florin
Popescu cu ocazia soluționării dosarului mai sus menționat.
În motivarea excepției de neconstituționalitate autorii
acesteia susțin că art. 228 alin. 6 din Codul de procedură
penală, care prevede obligativitatea comunicării rezoluției de
neîncepere a urmăririi penale, încalcă accesul liber la justiție,
dreptul la un proces echitabil, dreptul celui reținut sau arestat
de a i se aduce la cunoștință învinuirea în cel mai scurt termen
și dreptul la apărare, întrucât nu stipulează și obligativitatea
comunicării rezoluției de începere a urmăririi penale față de
învinuit. Consideră că textul de lege criticat aduce atingere și
dispozițiilor art. 2 din Codul penal privind legalitatea incriminării.
Judecătoria Rădăuți apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor
din Legea fundamentală invocate. Arată că dispozițiile art. 23
alin. (8) din Constituție nu au incidență în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 499/20.VII.2010
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 228 alin. 6 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăÎn cazul în care procurorul este de acord cu propunerea, o
confirmă prin rezoluție motivată. Copie de pe rezoluție se
comunică persoanei care a făcut sesizarea, precum și, după
caz, persoanei față de care s-au efectuat acte premergătoare.
Dispozițiile art. 245 alin. 1 lit. c1) se aplică în mod
corespunzător.”

15

În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (2) și (3) privind accesul liber la justiție și dreptul
la un proces echitabil, ale art. 23 alin. (8) referitoare la dreptul
celui reținut sau arestat de a i se aduce la cunoștință învinuirea
în cel mai scurt termen și ale art. 24 privind dreptul la apărare,
precum și a prevederilor art. 5 paragraful 2 referitoare la dreptul
persoanei arestate de a fi informată, în termenul cel mai scurt,
asupra motivelor arestării sale și asupra oricărei acuzații aduse
împotriva sa, respectiv ale art. 6 paragraful 3 privind dreptul la
un proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că autorul excepției solicită, în realitate, completarea
dispozițiilor art. 228 alin. 6 din Codul de procedură penală, în
sensul de a prevedea obligativitatea comunicării rezoluției de
începere a urmăririi penale față de învinuit. O asemenea
solicitare nu intră însă în competența de soluționare a Curții
Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 228 alin. 6 din Codul de procedură
penală, excepție ridicată de Vasile Coroamă și Radu-Florin Popescu în Dosarul nr. 3.447/285/2009 al Judecătoriei Rădăuți.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 833
din 22 iunie 2010

referitoare la excepția de neconstituționalitate a dispozițiilor art. 2 pct. 18 și art. 3 alin. 1 lit. b)
din Legea nr. 61/1991 pentru sancționarea faptelor de încălcare a unor norme de conviețuire
socială, a ordinii și liniștii publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 pct. 18 și art. 3 alin. 1 lit. b) din Legea
nr. 61/1991 pentru sancționarea faptelor de încălcare a unor

norme de conviețuire socială, a ordinii și liniștii publice, excepție
ridicată de Sabin-Ioan Tălvan în Dosarul nr. 1.132/220/2008 al
Tribunalului Timiș — Secția comercială și de contencios
administrativ.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 25 noiembrie 2009, pronunțată în Dosarul
nr. 1.132/220/2008, Tribunalul Timiș — Secția comercială și
de
contencios
administrativ
a
sesizat
Curtea

16

MONITORUL OFICIAL AL ROMÂNIEI, PARTEA I, Nr. 499/20.VII.2010

Constituțională cu excepția de neconstituționalitate a
dispozițiilor art. 2 pct. 18 și art. 3 alin. 1 lit. b) din Legea
nr. 61/1991 pentru sancționarea faptelor de încălcare a unor
norme de conviețuire socială, a ordinii și liniștii publice.
Excepția a fost ridicată de Sabin-Ioan Tălvan cu ocazia
soluționării dosarului mai sus menționat, având ca obiect
anularea unui proces-verbal de contravenție.
În motivarea excepției de neconstituționalitate autorul
acesteia susține că prevederile art. 2 pct. 18 și art. 3 alin. 1 lit. b)
din Legea nr. 61/1991 încalcă dreptul de proprietate privată,
întrucât, prin montarea de pancarte care semnalează existența
unui pericol, primăria a interzis accesul pe o proprietate privată.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, întrucât nu încalcă prevederile din
Legea fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale

art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 2 pct. 18 și art. 3 alin. 1 lit. b) din Legea
nr. 61/1991 pentru sancționarea faptelor de încălcare a unor
norme de conviețuire socială, a ordinii și liniștii publice, publicată
în Monitorul Oficial al României, Partea I, nr. 387 din 18 august
2000. Textele de lege criticate au următorul cuprins:
— Art. 2 pct. 18: ăConstituie contravenție săvârșirea oricăreia
dintre următoarele fapte, dacă nu sunt comise în astfel de
condiții încât, potrivit legii penale, să fie considerate infracțiuni:
[...] 18. deteriorarea, ridicarea sau mutarea, fără drept, a
semnelor sau indicatoarelor de orientare turistică și rutieră ori a
celor care semnalează existența unui pericol pentru viața
persoanelor;”;
— Art. 3 alin. 1 lit. b), modificat prin Legea nr. 265/2004
privind modificarea Legii nr. 61/1991 (publicată în Monitorul
Oficial al României, Partea I, nr. 603 din 5 iulie 2004):
ăContravențiile prevăzute la art. 2 se sancționează după cum
urmează: [...] b) cu amendă de la 2.000.000 lei la 10.000.000 lei,
cele prevăzute la pct. 1), 14), 18), 26), 28) și 30).”
În susținerea neconstituționalității acestor prevederi de lege,
autorul excepției invocă încălcarea dispozițiilor cu privire la
dreptul de proprietate privată din art. 44 alin. (2) și art. 136
alin. (1) din Constituție.
Examinând excepția de neconstituționalitate, Curtea
constată că autorul excepției critică în realitate modul de aplicare
a dispozițiilor de lege atacate. Eventualele abuzuri ale
autorităților administrației publice locale, la care face referire în
motivarea excepției și care constituie în realitate cauza
nemulțumirii autorului excepției, nu pot constitui însă motive de
neconstituționalitate a dispozițiilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2 pct. 18 și art. 3 alin. 1 lit. b) din Legea
nr. 61/1991 pentru sancționarea faptelor de încălcare a unor norme de conviețuire socială, a ordinii și liniștii publice, excepție
ridicată de Sabin-Ioan Tălvan în Dosarul nr. 1.132/220/2008 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 22 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 499/20.VII.2010 conține 16 pagini.

Prețul: 3,20 lei

&JUYDGY|444850]
ISSN 1453—4495

