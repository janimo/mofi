Anul 178 (XXII) — Nr. 743

PARTEA I

Luni, 8 noiembrie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.202 din 5 octombrie 2010 referitoare la excepția
de neconstituționalitate a dispozițiilor art. 3 lit. c) și j),
art. 31 alin. (2)—(4) și art. 81 din Legea nr. 146/1997
privind taxele judiciare de timbru................................

2–6

Opinie separată ....................................................................

6–7

Decizia nr. 1.244 din 7 octombrie 2010 referitoare la excepția
de neconstituționalitate a prevederilor art. 494 din
Codul civil ..................................................................

7–9

Decizia nr. 1.291 din 14 octombrie 2010 referitoare la excepția
de neconstituționalitate a dispozițiilor art. 22 alin. (2)
din Legea nr. 275/2006 privind executarea pedepselor
și a măsurilor dispuse de organele judiciare în cursul
procesului penal ........................................................

9–11

Decizia nr. 1.292 din 14 octombrie 2010 referitoare la excepția
de neconstituționalitate a dispozițiilor art. 171 alin. 3
din Codul de procedură penală ..................................

11–13

Decizia nr. 1.299 din 14 octombrie 2010 referitoare la excepția
de neconstituționalitate a dispozițiilor art. 59 din Codul
penal ..........................................................................

13–14

Decizia nr. 1.306 din 14 octombrie 2010 referitoare la excepția
de neconstituționalitate a dispozițiilor art. 327 alin. 3
din Codul de procedură penală ................................

14–16

2

MONITORUL OFICIAL AL ROMÂNIEI, PARTEA I, Nr. 743/8.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.202
din 5 octombrie 2010

referitoare la excepția de neconstituționalitate a dispozițiilor art. 3 lit. c) și j), art. 31 alin. (2)—(4)
și art. 81 din Legea nr. 146/1997 privind taxele judiciare de timbru
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Benke Károly
— magistrat-asistent
Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 3 lit. c) și j), art. 31 alin. (2)—(4) și art. 81 din
Legea nr. 146/1997 privind taxele judiciare de timbru, excepție
ridicată de Savel Boaru în Dosarul nr. 1.653/259/2009 al
Judecătoriei Mizil, respectiv, în mod direct, de Avocatul
Poporului. Cauza a fost repusă pe rol prin încheierea din data de
16 septembrie 2010, întrucât nu s-a putut obține numărul de
voturi necesar pentru luarea unei decizii potrivit art. 51 alin. (1)
teza a doua din Legea nr. 47/1992; cu aceeași ocazie Curtea, în
temeiul art. 53 alin. (5) din Legea nr. 47/1992, a dispus și
conexarea Dosarului nr. 12D/2010 la Dosarul nr. 8.067D/2009,
care este primul înregistrat.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția de
neconstituționalitate a dispozițiilor art. 3 lit. c) și j), art. 31
alin. (2)—(4) din Legea nr. 146/1997 este neîntemeiată,
invocând în acest sens Decizia Curții Constituționale nr. 948 din
6 iulie 2010, dar și jurisprudența Curții Europene a Drepturilor
Omului în materia taxării la valoare — cauza Daniel Ionel
Constantin împotriva României, 2009. Cu privire la excepția care
vizează art. 81 din lege, se apreciază că aceasta este
întemeiată. În esență, se arată că taxa judiciară de timbru
stabilită potrivit acestei din urmă prevederi legale este excesivă,
depășește cu mult valoarea serviciului public prestat, fiind
superioară chiar celorlalte cheltuieli efectuate în cursul
procesului. În fine, se arată că textul legal criticat este retroactiv,
întrucât se aplică și cauzelor succesorale începute sub legea
anterioară, ceea ce contravine principiului tempus regit actum.
Astfel, se susține că sunt încălcate prevederile art. 15 alin. (2),
art. 21, art. 44, art. 46 și art. 56 alin. (2) din Constituție.
C U R T E A,

având în vedere actele și lucrările dosarelor, constată
următoarele:
Prin Încheierea din 6 noiembrie 2009, pronunțată în Dosarul
nr. 1.653/259/2009, Judecătoria Mizil a sesizat Curtea
Constituțională cu excepția de neconstituționalitate a
dispozițiilor art. 3 lit. c) și art. 31 alin. (2) și (3) din Legea
nr. 146/1997 privind taxele judiciare de timbru, excepție
ridicată de Savel Boaru într-o cauză având ca obiect un partaj
succesoral. De asemenea, prin adresa nr. 4 din 4 ianuarie 2010,
Avocatul Poporului a sesizat Curtea Constituțională, în
temeiul art. 146 lit. d) teza finală din Constituție și art. 11

alin. (1) lit. Ad) din Legea nr. 47/1992, cu excepția de
neconstituționalitate a dispozițiilor art. 3 lit. c) și j), art. 31
alin. (2)—(4) și art. 81 din Legea nr. 146/1997 privind taxele
judiciare de timbru.
În motivarea excepției de neconstituționalitate se arată
că prin stabilirea unor taxe judiciare de timbru extrem de
oneroase, în plină criză economică, este limitat accesul
cetățenilor la justiție. Este invocată și hotărârea pronunțată de
Curtea Europeană a Drepturilor Omului în cauza Weissman și
alții împotriva României, 2006. Totodată, prin valoarea excesivă
a taxei judiciare de timbru se încalcă și dreptul la moștenire.
În motivarea excepției, pe lângă cele mai sus arătate,
Avocatul Poporului susține că prevederile legale criticate încalcă
accesul liber la justiție, întrucât cetățeanul este pus în situația de
a nu mai putea beneficia de serviciile publice oferite de
instanțele judecătorești, ceea ce face ca acest drept
fundamental, prevăzut de Constituție, să devină unul iluzoriu.
Se arată că o atare măsură, apreciată în lumina circumstanțelor
unei anumite cauze, inclusiv solvabilitatea reclamantului și faza
procedurii în care este impusă restricția respectivă, nu este
proporțională cu scopul urmărit. Mai mult, există posibilitatea ca
valoarea taxei judiciare de timbru să depășească valoarea
emolumentului, ceea ce este contrar dreptului la acces liber la
justiție. De asemenea, se mai consideră că un atare cuantum nu
urmărește un scop legitim, întrucât taxa judiciară de timbru nu se
face venit la prestatorul serviciului taxabil — sistemul justiției, ci
se face venit la bugetul local al unității administrativ-teritoriale
în raza căreia debitorul își are domiciliul sau, după caz, sediul
fiscal.
Prin urmare, se constată că statul nu a păstrat ăun echilibru
just între interesul său de a percepe cheltuieli de judecată, pe de
o parte, și interesul reclamanților de a-și expune pretențiile în
fața unei instanțe și de a avea posibilitatea valorificării drepturilor
lor, pe de altă parte”.
Se arată că stabilirea taxei judiciare de timbru pentru
obținerea unei copii legalizate de pe hotărârea judecătorească
se face prin raportare la noile dispoziții legale aplicabile în
materie și pentru procesele declanșate anterior intrării în vigoare
a Legii nr. 276/2009, ceea ce încalcă art. 6 din Convenția pentru
apărarea drepturilor omului și a libertăților fundamentale.
Se mai apreciază că un cuantum excesiv al taxei judiciare
de timbru împiedică apărarea corespunzătoare a dreptului de
proprietate în condițiile în care nu există mijloace financiare
suficiente pentru a achita taxa de timbru datorată. Totodată,
justițiabilul este împiedicat din motive financiare să-și exercite
dreptul de acces la instanță. În fine, scutirea sau eșalonarea de
la plata taxelor judiciare de timbru nu constituie un remediu
eficient pentru limitarea accesului liber la justiție din moment ce
această măsură este lăsată la dispoziția instanțelor de judecată.
Totodată, măsura legală criticată încalcă și dreptul la
moștenire; se constată că legiuitorul, prin cuantumul taxei
judiciare de timbru stabilite, și-a încălcat obligația constituțională
de a adopta măsuri legislative de natură a asigura exercitarea
dreptului constituțional la moștenire.

MONITORUL OFICIAL AL ROMÂNIEI, PARTEA I, Nr. 743/8.XI.2010
În final, Avocatul Poporului susține că textul legal criticat nu
asigură o așezare justă a sarcinilor fiscale, întrucât nu ține cont
de posibilitățile de plată ale contribuabililor.
Judecătoria
Mizil
apreciază
că
excepția
de
neconstituționalitate este neîntemeiată. Se arată că este firesc
și legal ca justițiabilii care trag un folos nemijlocit din activitatea
de judecată să contribuie la acoperirea cheltuielilor acesteia. Mai
mult, echivalentul taxei judiciare de timbru este inclus în
valoarea cheltuielilor de judecată, iar plata acestora va reveni
părții care cade în pretenții. Totodată, se arată că, în condițiile
Ordonanței de urgență a Guvernului nr. 51/2008, părțile au la
îndemână posibilitatea de a cere scutiri, reduceri, eșalonări sau
amânări pentru plata taxelor judiciare de timbru.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului, în punctul său de vedere solicitat în
Dosarul Curții Constituționale nr. 8.067D/2009, conform art. 30
alin. (1) din Legea nr. 47/1992, consideră că dispozițiile legale
criticate sunt neconstituționale. Se apreciază că prin stabilirea
unui cuantum excesiv al taxei judiciare de timbru pentru
obținerea unei copii legalizate de pe hotărârea de expedient, se
încalcă dreptul la un proces echitabil al părților interesate, acest
drept devenind unul teoretic și iluzoriu. Se arată că o atare
măsură, apreciată în lumina circumstanțelor unei anumite
cauze, inclusiv solvabilitatea reclamantului și faza procedurii în
care este impusă restricția respectivă, nu este proporțională cu
scopul urmărit. Mai mult, există posibilitatea ca valoarea taxei
judiciare de timbru să depășească valoarea emolumentului,
ceea ce este contrar dreptului la acces liber la justiție.
Prin urmare, se constată că statul nu a păstrat ăun echilibru
just între interesul său de a percepe cheltuieli de judecată, pe de
o parte, și interesul reclamanților de a-și expune pretențiile în
fața unei instanțe și de a avea posibilitatea valorificării drepturilor
lor, pe de altă parte”.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, sesizarea Avocatului
Poporului, punctul de vedere al Avocatului Poporului, rapoartele
întocmite de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 3 lit. c) și j), art. 31 alin. (2)—(4) și art. 81 din
Legea nr. 146/1997 privind taxele judiciare de timbru, publicată
în Monitorul Oficial al României, Partea I, nr. 173 din 29 iulie
1997, astfel cum au fost modificate prin Legea nr. 276/2009,
publicată în Monitorul Oficial al României, Partea I, nr. 482 din
13 iulie 2009, și care au următorul cuprins:
— Art. 3 lit. c) și j): ăAcțiunile și cererile neevaluabile în bani
se taxează astfel: [...]
c) cereri pentru:
— stabilirea calității de moștenitor — 50 lei/moștenitor —
stabilirea masei succesorale — 3% la valoarea masei
succesorale;
— cereri de raport — 3% la valoarea bunurilor a căror
raportare se solicită;

3

— cereri de reducțiune a liberalităților — 3% la valoarea
rezervei care urmează a fi reîntregită prin reducțiunea
liberalităților;
— cereri de partaj — 3% la valoarea masei partajabile.
Separat de această taxă, dacă părțile contestă bunurile de
împărțit, valoarea acestora sau drepturile ori mărimea drepturilor
coproprietarilor în cadrul cererilor de mai sus, taxa judiciară de
timbru se datorează de titularul cererii la valoarea contestată în
condițiile art. 2 alin. (1); [...]
j) acțiuni posesorii și cereri care au ca obiect servituți — taxa
se va calcula în condițiile art. 2 alin. (1), la o valoare stabilită la
20% din valoarea bunului a cărui posesie se solicită sau asupra
căruia se solicită constituirea unei servituți;”;
— Art. 31 alin. (2)—(4): ă(2) Taxarea cererilor prevăzute la
alin. (1) se face la valoarea imobilului declarat de părți. În cazul
în care valoarea declarată de părți este inferioară valorii
orientative stabilite prin expertiza întocmită de camerele notarilor
publici, taxarea cererilor se va face la această din urmă valoare.
(3) Dispozițiile alin. (1) și (2) se aplică în mod corespunzător
și la taxarea cererilor în materie de moștenire.
(4) Instanțele de judecată vor solicita la începutul fiecărui an
camerelor notarilor publici expertizele privind stabilirea valorilor
orientative ale bunurilor imobile din circumscripția teritorială a
instanței.”;
— Art. 81: ă(1) Cererile pentru eliberarea de către instanțele
judecătorești de copii de pe hotărârile judecătorești, cu
mențiunea că sunt definitive și irevocabile, prin care se stabilesc
calitatea de moștenitor, masa succesorală, cotele și bunurile ce
revin fiecărui moștenitor, dacă nu s-a plătit taxa de timbru pentru
efectuarea procedurii succesorale notariale, se taxează potrivit
dispozițiilor art. 3 lit. c).
(2) După plata taxelor succesorale, eliberarea de noi copii
de pe hotărârile judecătorești prevăzute la alin. (1) se taxează cu
2 lei.”
Textele constituționale invocate în susținerea excepției sunt
cele ale art. 21 privind accesul liber la justiție, art. 44 privind
dreptul de proprietate privată, art. 46 privind dreptul la moștenire
și art. 56 privind contribuțiile financiare. Totodată, se consideră
a fi încălcate și prevederile art. 6 paragraful 1 din Convenția
pentru apărarea drepturilor omului și a libertăților fundamentale
privind dreptul la un proces echitabil, art. 1 din Protocolul
adițional la Convenție privind protecția proprietății. În fine, în
susținerea excepției, sunt invocate și considerentele de principiu
care au stat la baza hotărârilor pronunțate de Curtea Europeană
a Drepturilor Omului în cauzele Weissman și alții împotriva
României, 2006, și Iosif și alții împotriva României, 2007.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
I. Prevederile art. 3 lit. c) din Legea nr. 146/1997 au mai
format obiect al controlului de constituționalitate în raport cu
critici similare. Astfel, Curtea, prin Decizia nr. 504 din 20 aprilie
2010, publicată în Monitorul Oficial al României, Partea I, nr. 377
din 8 iunie 2010, și Decizia nr. 948 din 6 iulie 2010, publicată în
Monitorul Oficial al României, Partea I, nr. 546 din 4 august
2010, a statuat că ăaccesul liber la justiție nu interzice stabilirea
taxelor de timbru în justiție, fiind justificat ca persoanele care se
adresează autorităților judecătorești să contribuie la acoperirea
cheltuielilor prilejuite de realizarea actului de justiție. În virtutea
dispozițiilor constituționale ale art. 56 alin. (1), potrivit cărora
«Cetățenii au obligația să contribuie, prin impozite și prin taxe,
la cheltuielile publice», plata taxelor și a impozitelor reprezintă o
obligație constituțională a cetățenilor. Echivalentul taxelor
judiciare de timbru este integrat în valoarea cheltuielilor stabilite
de instanța de judecată prin hotărârea pe care o pronunță în
cauză, plata acestora revenind părții care cade în pretenții. În
același sens este, de altfel, și jurisprudența Curții Europene a

4

MONITORUL OFICIAL AL ROMÂNIEI, PARTEA I, Nr. 743/8.XI.2010

Drepturilor Omului, în care s-a statuat că o caracteristică a
principiului liberului acces la justiție este aceea că nu este un
drept absolut (Cauza Ashingdane împotriva Regatului Unit al
Marii Britanii, 1985). Astfel, acest drept, care cere prin însăși
natura sa o reglementare din partea statului, poate fi subiectul
unor limitări, atât timp cât nu este atinsă însăși substanța sa.
De asemenea, Curtea a mai reținut că, pentru aceleași
considerente, textul de lege criticat nu cuprinde prevederi de
natură să aducă atingere principiului potrivit căruia justiția este
unică, imparțială și egală pentru toți, consacrat de art. 124
alin. (2) din Legea fundamentală”.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi de natură a determina o reconsiderare a jurisprudenței
acesteia.
II. Curtea, prin Decizia nr. 948 din 6 iulie 2010, precizată, tot
pentru motivele mai sus arătate, a mai constatat că și dispozițiile
art. 81 din Legea nr. 146/1997 sunt constituționale. Cu privire la
acest aspect, Curtea urmează să își reconsidere jurisprudența
pentru cele ce vor fi mai jos arătate.
1. Curtea, în analiza sa cu privire la încălcarea art. 21 din
Constituție, va porni de la considerentele de principiu reținute în
Decizia nr. 458 din 31 martie 2009, publicată în Monitorul Oficial
al României, Partea I, nr. 256 din 17 aprilie 2009, potrivit căreia
ăprocesul civil parcurge două faze: judecata și executarea silită,
aceasta din urmă intervenind în cazul hotărârilor susceptibile de
a fi puse în executare cu ajutorul forței de constrângere a statului
sau a altor titluri executorii, în măsura în care debitorul nu își
execută de bunăvoie obligația.
Caracterul unitar al procesului civil impune respectarea
garanțiilor ce caracterizează dreptul la un proces echitabil atât
în faza judecății, cât și a executării silite, cea mai importantă
dintre aceste garanții fiind ădreptul la un tribunal” în sensul
art. 21 din Constituție și al art. 6 din Convenția pentru apărarea
drepturilor omului și a libertăților fundamentale, adică liberul
acces la o instanță independentă și imparțială, stabilită prin lege,
și controlul actelor efectuate în ambele faze ale procesului de
către instanțele judecătorești”.
În cauza de față, se constată că art. 81 alin. (1) din Legea
nr. 146/1997 prevede că cererile pentru eliberarea de către
instanțele judecătorești de copii de pe hotărârile judecătorești,
cu mențiunea că sunt definitive și irevocabile, prin care se
stabilesc calitatea de moștenitor, masa succesorală, cotele și
bunurile ce revin fiecărui moștenitor, dacă nu s-a plătit taxa de
timbru pentru efectuarea procedurii succesorale notariale, se
taxează potrivit dispozițiilor art. 3 lit. c) din Legea nr. 146/1997,
astfel cum au fost modificate prin Legea nr. 276/2009.
Curtea observă că textul legal criticat, prin conținutul său
normativ, condiționează eliberarea unor copii de pe hotărârile
judecătorești, cu mențiunea că sunt definitive și irevocabile, prin
care se stabilesc calitatea de moștenitor, masa succesorală,
cotele și bunurile ce revin fiecărui moștenitor, de plata taxelor
de timbru prevăzute de art. 3 lit. c) din lege, în cazul în care nu
s-a plătit anterior taxa de timbru pentru efectuarea procedurii
succesorale notariale, ceea ce echivalează în fapt cu plata unor
taxe de timbru noi, altele decât cele notariale, chiar și în situația
în care, prin procedura prevăzută de lege la momentul judecării
cauzei, astfel de taxe nu erau prevăzute de lege.
Astfel, în procedura notarială, moștenitorii erau ținuți de plata
unor taxe notariale, precis determinate prin lege, atât pentru
stabilirea masei succesorale, cât și pentru stabilirea cotei
fiecăruia, plată care, odată efectuată, conducea nemijlocit la
obținerea certificatului de moștenitor, cu toate consecințele
juridice ce decurgeau din acest act.
Prin urmare, se constată că parcurgerea procedurii notariale
exclude din start parcurgerea procedurii judiciare, iar sub acest
aspect textul art. 81 din lege nici nu poate fi aplicat decât

moștenitorilor care, din varii motive, nu au parcurs procedura
notarială. A lega plata unor taxe judiciare de timbru de plata
taxelor notariale ar echivala cu obligarea moștenitorilor de a
parcurge mai întâi procedura succesorală notarială, ceea ce
evident ar fi o sarcină excesivă.
Pe de altă parte, nu poate fi neglijat nici faptul că la apariția
Legii nr. 276/2009, care instituie o atare obligație, moștenitorii
deja au parcurs de mult întreaga procedură judiciară, fără ca
legea să le fi impus această taxă și, prin urmare, s-au văzut
obligați ca, deși judecarea cererilor să se fi încheiat, la
executarea hotărârii să fie obligați retroactiv la plata acestor noi
taxe.
Atât jurisprudența Curții Constituționale, cât și cea a Curții
Europene a Drepturilor Omului au recunoscut posibilitatea
statului de a impune anumite restricții legitime cu privire la
accesul liber la justiție în vederea asigurării unui climat de
ordine, indispensabil exercitării în condiții optime a acestui drept
constituțional. Însă, în cauza de față, textul legal criticat
constituie o opreliște de natură pecuniară menită să îl
descurajeze pe justițiabil în formularea unei acțiuni direct în fața
unei instanțe judecătorești. Finalitatea unei atari măsuri nu
vizează asigurarea unui climat de ordine, ci mai degrabă dorința
legiuitorului de a-l obliga pe justițiabil să își rezolve problemele
legate de succesiune pe calea necontencioasă notarială și de
a-l sancționa dacă nu a urmat această cale. O asemenea
justificare a acestei măsuri nu este nici obiectivă sau rațională și
nici serioasă.
Astfel, Curtea constată că o procedură esențialmente
grațioasă, necontencioasă și facultativă devine, fără o justificare
obiectivă sau rațională, una obligatorie în calea introducerii unei
acțiuni direct în fața instanțelor judecătorești, încălcându-se
astfel prevederile art. 21 alin. (1)—(3) din Constituție.
Totodată, Curtea reține că textul legal criticat, prin cuantumul
ridicat al taxei judiciare de timbru, împiedică executarea hotărârii
judecătorești, întrucât:
— în cazul cererilor pentru dezbaterea succesiunii pe cale
judiciară introduse înainte de intrarea în vigoare a Legii
nr. 276/2009 și care nu au urmat și procedura notarială, taxa
judiciară de timbru necesară eliberării copiei prevăzute de art. 81
din Legea nr. 146/1997 este disproporționat de mare în raport cu
taxa judiciară de timbru plătită pentru derularea întregii proceduri
succesorale judiciare;
— în cazul cererilor pentru dezbaterea succesiunii pe cale
judiciară introduse după intrarea în vigoare a Legii nr. 276/2009
și care nu au urmat și procedura notarială, partea este nevoită
să plătească o taxă judiciară de timbru pentru operațiunea
prevăzută de art. 81 din Legea nr. 146/1997 egală ca și cuantum
cu cel al taxei judiciare de timbru care a fost plătită pentru
dezbaterea succesiunii în condițiile art. 3 lit. c) din Legea
nr. 146/1997.
Din cele de mai sus rezultă că textul legal criticat impune
condiționări nejustificate în calea executării hotărârii
judecătorești, fază componentă a procesului civil. Astfel, fiind
încălcate în mod direct prevederile constituționale referitoare la
dreptul la un proces echitabil, Curtea reține că textul în cauză
contravine art. 21 alin. (1)—(3) din Constituție.
În consecință, Curtea constată că art. 81 din Legea
nr. 276/2009, fiind contrar art. 21 alin. (1)—(3) din Constituție,
aduce o gravă atingere dreptului la un proces echitabil, afectând
ambele faze pe care le parcurge un proces civil, și anume
judecata propriu-zisă a cauzei și executarea hotărârii
judecătorești obținute.
2. Curtea observă că textul legal criticat încalcă și prevederile
art. 56 alin. (2) coroborate cu cele ale art. 44 și art. 46 din
Constituție.
Curtea, în jurisprudența sa, spre exemplu Decizia nr. 176 din
6 mai 2003, publicată în Monitorul Oficial al României, Partea I,

MONITORUL OFICIAL AL ROMÂNIEI, PARTEA I, Nr. 743/8.XI.2010
nr. 400 din 9 iunie 2003, a precizat faptul că, ăîn conformitate cu
principiile generale ale fiscalității, orice taxă instituită pentru
persoane fizice sau juridice trebuie să fie urmată de un serviciu
sau o lucrare efectuată în mod direct și imediat de către organe
sau instituții publice”. Rezultă că, în condițiile în care ar exista o
vădită disproporție între taxa datorată și serviciul public efectiv
prestat, taxa nu a fost instituită în considerarea contraprestației
datorate de stat, ceea ce ar fi contrar art. 56 alin. (2) din
Constituție, potrivit căruia ăSistemul legal de impuneri trebuie să
asigure așezarea justă a sarcinilor fiscale”.
În cauza de față, Curtea constată că taxa judiciară de timbru
prevăzută de art. 81 din Legea nr. 276/2009 se datorează pentru
ăeliberarea de către instanțele judecătorești de copii de pe
hotărârile judecătorești, cu mențiunea că sunt definitive și
irevocabile, prin care se stabilesc calitatea de moștenitor, masa
succesorală, cotele și bunurile ce revin fiecărui moștenitor”.
Această prestație din partea statului este mai degrabă o
operațiune tehnico-materială, fără a implica în sine costuri foarte
ridicate. Dovadă în acest sens stă reglementarea legală
anterioară adoptării Legii nr. 276/2009, și anume art. 3 lit. t) din
Legea nr. 146/1997, în temeiul căreia taxa judiciară de timbru
datorată operațiunii tehnico-materiale menționate era egală cu
2 RON.
În consecință, Curtea constată că, prin prisma cuantumului
ridicat al taxei, aceasta nu reprezintă o contraprestație în raport
cu serviciul public ce urmează a fi prestat, ci dobândește
caracterul unei sancțiuni care nu are nicio legătură cu pretinsul
serviciu prestat de către stat.
Ca rezultat al nerespectării art. 56 alin. (2) din Constituție,
Curtea constată că este încălcat dreptul de proprietate privată al
celor ce vin la moștenire, precum și dreptul la moștenire al
acestora.
Astfel, Curtea constată că, datorită faptului că taxa se
plătește cu titlu anticipat, deci înainte de a fi prestat serviciul
public și înainte ca moștenitorul să intre în posesia moștenirii,
este diminuat în mod direct patrimoniul moștenitorilor. Prin
instituirea unui cuantum atât de ridicat al taxei judiciare de timbru
se realizează un transfer injust de proprietate care operează din
patrimoniul moștenitorilor în contul bugetului local al unității
administrativ-teritoriale în a cărei rază își are domiciliul sau,
după caz, sediul fiscal debitorul, potrivit art. 19 din Legea nr.
146/1997.
Totodată, Curtea reține încălcarea și a prevederilor art. 46
din Constituție, întrucât, deși moștenitorul a obținut o hotărâre
judecătorească prin care se consacră dreptul său de a beneficia
de cota sa parte din masa succesorală, i se obstrucționează
accesul la emolumentul concret al moștenirii prin instituirea unei
taxe judiciare de timbru pentru o simplă formalitate juridică. De
aceea, Curtea constată că o atare măsură atinge chiar
substanța dreptului la moștenire.
3. Pe lângă încălcarea textelor constituționale mai sus
amintite și invocate de autorii excepției, Curtea constată că
art. 81 din Legea nr. 146/1997 contravine și art. 15 alin. (2) din
Constituție.
Astfel, din conținutul normativ al acestei prevederi legale
rezultă, fără dubiu, că aplicabilitatea sa vizează atât procedurile
succesorale judiciare începute după intrarea în vigoare a Legii
nr. 276/2009, cât și pe cele începute înainte de intrarea în
vigoare a Legii nr. 276/2009. În aceste condiții, acelor
moștenitori care nu au urmat procedura necontencioasă
notarială din diverse motive li se va impune plata unei taxe
judiciare de timbru atunci când vor solicita eliberarea unei copii
de pe hotărârea judecătorească, cu mențiunea definitivă și
irevocabilă, prin care se stabilesc calitatea de moștenitor, masa
succesorală, cotele și bunurile ce revin fiecărui moștenitor.
Curtea constată că procedura succesorală notarială nu este
una obligatorie și nu condiționează accesul la procedura
contencioasă din fața instanțelor judecătorești, ceea ce

5

determină concluzia irefragabilă că este o procedură grațioasă,
necontencioasă și facultativă, aflată la îndemâna părților. De
asemenea, Curtea reține că, până la momentul intrării în vigoare
a Legii nr. 276/2009, parcurgerea sau nu a procedurii
succesorale notariale nu condiționa nici faptul datorării taxelor
judiciare de timbru în materie succesorală și nici cuantumul sau
întinderea acestora. În lipsa unei atari condiționări și având în
vedere că textul de lege criticat impune plata unei taxe judiciare
de timbru ca urmare a neparcurgerii procedurii succesorale
notariale, Curtea constată că, în privința procedurilor
succesorale judiciare începute înainte de intrarea în vigoare a
Legii nr. 276/2009, legiuitorul, în mod indubitabil, a schimbat
efectele susceptibile a se produce din parcurgerea sau nu a
procedurii succesorale notariale existente la momentul
introducerii acțiunii succesorale în fața instanțelor judecătorești.
Or, Curtea, prin Decizia nr. 812 din 9 noiembrie 2006, publicată
în Monitorul Oficial al României, Partea I, nr. 985 din
11 decembrie 2006, sau Decizia nr. 830 din 8 iulie 2008,
publicată în Monitorul Oficial al României, Partea I, nr. 559 din
24 iulie 2008, a statuat că, ăori de câte ori o lege nouă modifică
starea legală anterioară cu privire la anumite raporturi, toate
efectele susceptibile a se produce din raportul anterior, dacă
s-au realizat înainte de intrarea în vigoare a legii noi, nu mai pot
fi modificate ca urmare a adoptării noii reglementări, care trebuie
să respecte suveranitatea legii anterioare”.
În consecință, raportat la situația de față, Curtea constată că
în cazul cererilor în materie succesorală introduse în fața
instanțelor judecătorești înainte de intrarea în vigoare a Legii
nr. 276/2009, indiferent de parcurgerea sau nu a procedurii
succesorale notariale, prevederile art. 81 din Legea nr. 146/1997
nu s-ar putea aplica decât cu încălcarea principiului
neretroactivității legii, contrar art. 15 alin. (2) din Constituție.
Astfel, aceste cereri urmează să fie guvernate, în materia taxelor
judiciare de timbru, de cele aplicabile la momentul introducerii
lor, pentru că, în caz contrar, prin schimbarea eficienței juridice
a actelor juridice realizate în antecedența intrării în vigoare a
Legii nr. 276/2009, ar fi nesocotit principiul constituțional al
neretroactivității legii. În aceste condiții, Curtea constată că
operațiunea tehnico-materială prevăzută de art. 81 din Legea
nr. 276/2009, ca accesoriu al procedurii succesorale
judecătorești, este guvernată de legea în vigoare la data
introducerii în fața instanțelor judecătorești a cererii de
dezbatere a succesiunii.
4. Totodată, Curtea observă că textul legal criticat încalcă și
principiul egalității în drepturi, întrucât instituie posibilitatea ca, în
situația unei hotărâri judecătorești care a consfințit procedura
succesorală anterior intrării în vigoare a Legii nr. 276/2009, un
moștenitor, solicitând mai repede o copie legalizată de pe
hotărârea judecătorească, să plătească o taxă modică, în timp
ce celălalt moștenitor, aflat prin ipoteză în aceeași situație
juridică, acționând după intrarea în vigoare a legii menționate, să
mai fie nevoit să plătească o taxă judiciară de timbru ce
depășește cu mult atât valoarea taxei judiciare de timbru plătite
în cursului procesului, cât și valoarea taxei judiciare de timbru
plătite de celălalt moștenitor cu aceeași ocazie.
5. În fine, Curtea constată că prevederile art. 81 alin. (2) din
Legea nr. 146/1997 sunt lipsite de previzibilitate, întrucât
Hotărârea Guvernului nr. 1.514/2006, care stabilea valoarea
taxei judiciare de timbru la nivelul anului 2007, a fost abrogată
prin Hotărârea Guvernului nr. 956/2009, fără a se stabili vreo
altă valoare a taxei judiciare de timbru. Astfel, existența
normativă a textului este compromisă, nici justițiabilul și nici
instanțele judecătorești neputând avea reprezentarea clară a
efectelor pe care trebuie să le producă textul în cauză. În
consecință, Curtea constată că art. 81 alin. (2) din Legea
nr. 146/1997 contravine prevederilor art. 1 alin. (5) din
Constituție.

6

MONITORUL OFICIAL AL ROMÂNIEI, PARTEA I, Nr. 743/8.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi în privința art. 3 lit. c) din Legea nr. 146/1997 privind taxele
judiciare de timbru și cu unanimitate de voturi în privința art. 3 lit. j), art. 31 alin. (2)—(4) și art. 81 din Legea nr. 146/1997 privind
taxele judiciare de timbru,
CURTEA CONSTITUȚIONALĂ

În numele legii
D E C I D E:

1. Admite excepția de neconstituționalitate a dispozițiilor art. 81 din Legea nr. 146/1997 privind taxele judiciare de timbru,
excepție ridicată, în mod direct, de Avocatul Poporului, și constată că dispozițiile art. 81 din Legea nr. 146/1997 privind taxele
judiciare de timbru sunt neconstituționale.
2. Respinge ca neîntemeiată excepția de neconstituționalitate a dispozițiilor art. 3 lit. c), precum și ale art. 31 alin. (2) și (3)
din Legea nr. 146/1997 privind taxele judiciare de timbru, excepție ridicată de Savel Boaru în Dosarul nr. 1.653/259/2009 al
Judecătoriei Mizil, respectiv excepția de neconstituționalitate a dispozițiilor art. 3 lit. c) și j), precum și ale art. 31 alin. (2)—(4) din
Legea nr. 146/1997 privind taxele judiciare de timbru, excepție ridicată, în mod direct, de Avocatul Poporului.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

O P I N I E S E PA R AT Ă

Argumentele prezentate în opinia separată care a însoțit
Decizia Curții Constituționale nr. 948 din 6 iulie 2010, publicată
în Monitorul Oficial al României, Partea I, nr. 546 din 4 august 2010,
își păstrează în continuare valabilitatea, astfel încât, în prezenta
opinie separată vom încerca să aducem și alte argumente în
sprijinul opiniei susținute anterior, în sensul că dispozițiile art. 3
lit. c) din Legea nr. 146/1997 sunt neconstituționale.
În opinia noastră, dispozițiile art. 3 lit. c) din Legea
nr. 146/1997 încalcă prevederile constituționale ale art. 21
privind accesul liber la justiție, ale art. 44 privind dreptul de
proprietate privată și ale art. 56 alin. (1) și (2) privind așezarea
justă a sarcinilor fiscale, pentru considerentele pe care le vom
arăta în continuare, astfel:
1. Curtea s-a pronunțat în repetate rânduri asupra
compatibilității art. 3 lit. c) din Legea nr. 146/1997 cu prevederile
art. 21 din Constituție în raport cu critici similare, statuând că
accesul liber la justiție prevăzut de art. 21 din Legea
fundamentală nu presupune gratuitatea acestuia (a se vedea
Decizia nr. 82 din 25 mai 1999, publicată în Monitorul Oficial al
României, Partea I, nr. 307 din 30 iunie 1999, Decizia nr. 47 din
4 februarie 2003, publicată în Monitorul Oficial al României,
Partea I, nr. 131 din 28 februarie 2003, Decizia nr. 343 din
18 septembrie 2003, publicată în Monitorul Oficial al României,
Partea I, nr. 774 din 5 noiembrie 2003, Decizia nr. 423 din
21 octombrie 2004, publicată în Monitorul Oficial al României,
Partea I, nr. 51 din 14 ianuarie 2005, Decizia nr. 453 din
20 septembrie 2005, publicată în Monitorul Oficial al României,
Partea I, nr. 943 din 21 octombrie 2005, Decizia nr. 494 din
6 mai 2008, publicată în Monitorul Oficial al României, Partea I,
nr. 378 din 19 mai 2008 și altele).
Numai că, pentru a ajunge la o astfel de soluție, Curtea a
avut în vedere caracterul modic al taxelor de timbru prevăzute

de lege la acea dată, în speță chiar de art. 3 lit. c) din lege,
dovadă fiind chiar motivarea unora dintre decizii.
Astfel, prin Decizia nr. 183 din 16 noiembrie 1999, Decizia
nr. 82 din 25 mai 1999, Decizia nr. 30 din 23 februarie 1999,
Curtea a arătat că, ăavând în vedere caracterul modic al sumei
stabilite ca taxă de timbru pentru exercitarea căii de atac, nu
s-ar putea susține că prin cuantumul fixat s-a determinat
îngrădirea accesului liber la justiție prevăzut de art. 21 din
Constituție”.
Iată, așadar, că elementul determinant în luarea acestor
decizii a fost tocmai nivelul scăzut al taxelor judiciare de timbru
prevăzut de Legea nr. 146/1997, așa încât, la momentul actual,
un astfel de argument nu mai subzistă.
2. Privită tot prin prisma limitării accesului la justiție, ținem să
precizăm că și în condițiile în care cheltuielile de judecată se
stabilesc în sarcina celui căzut în pretenții, dat fiind caracterul
anticipativ al taxei, cel ce o plătește este reclamantul care se
vede obligat să achite și taxele datorate de ceilalți moștenitori,
instanța neputându-i sancționa pentru refuzul de a-și plăti cotaparte din taxele ce le incumbă.
Prin urmare, moștenitorul care dorește să intre în posesia
cotei sale de moștenire se vede blocat și de poziția subiectivă a
celorlalți moștenitori care nu pot fi obligați să plătească anticipat
taxa pe care o datorează.
3. Art. 3 lit. c) din Legea nr. 146/1997 încalcă și art. 44 din
Constituție.
Este incontestabil faptul că justiția este un serviciu public, iar
de esența serviciului public este tocmai gratuitatea.
Firește că nu vom avea pretenția să considerăm că accesul
liber la justiție presupune gratuitate, însă trebuie să acceptăm,
sub aspectul proporționalității, că între mărimea taxei de timbru
și costul real al serviciului public trebuie să existe un anumit
echilibru, chiar dacă legea nu dispune în mod expres acest
lucru.

MONITORUL OFICIAL AL ROMÂNIEI, PARTEA I, Nr. 743/8.XI.2010
Astfel, în acord și cu doctrina juridică, taxele reprezintă acele
sume de bani datorate bugetului public de persoanele fizice sau
juridice care solicită și beneficiază de un serviciu public din
partea anumitor instituții publice. Acest serviciu nu reprezintă
însă, de plano, o contraprestație a sumei de bani plătite.
În doctrină chiar s-a cristalizat ideea potrivit căreia nu trebuie
să existe un raport de proporționalitate între cuantumul taxei
datorate și întinderea serviciului prestat de autoritatea publică,
justificarea instituirii taxelor fiind tocmai aceea de a acoperi o
parte din cheltuielile efectuate de autoritățile care prestează
servicii publice.
Dacă însă cuantumul taxei datorate este disproporționat de
mare față de cheltuielile ocazionate de prestarea respectivului
serviciu, cum este în cazul de față, când minimul de taxă
datorată este de 6% din moștenire (3% pentru stabilirea masei
succesorale și 3% pentru partajul bunurilor), atunci această taxă
își pierde caracterul său de contribuție financiară în înțelesul
art. 56 alin. (1) și (2) din Constituție, cu consecința imposibilității
moștenitorilor de a o achita, devenind astfel o piedică în calea
accesului liber la justiție, și chiar cu consecința diminuării
drastice a patrimoniilor moștenitorilor și încălcarea implicită a
art. 44 din Constituție.
4. Art. 3 lit. c) din Legea nr. 146/1997 încalcă și art. 56 din
Constituție.
Prin Decizia nr. 176 din 6 mai 2003, publicată în Monitorul
Oficial al României, Partea I, nr. 400 din 9 iunie 2003, invocată
și în Decizia nr. 1.202 din 5 octombrie 2010, la care se atașează
prezenta opinie separată, Curtea a statuat că, ăîn conformitate
cu principiile generale ale fiscalității, orice taxă instituită pentru
persoane fizice sau juridice trebuie să fie urmată de un serviciu
sau o lucrare efectuată în mod direct și imediat de către organe
sau instituții publice”, ceea ce a condus la concluzia din prezenta
decizie că, ăîn condițiile în care ar exista o vădită disproporție
între taxa datorată și serviciul public efectiv prestat, taxa nu a
fost instituită în considerarea contraprestației datorate de stat,
ceea ce ar fi contrar art. 56 alin. (2) din Constituție, potrivit căruia
«Sistemul legal de impuneri trebuie să asigure așezarea justă a
sarcinilor fiscale»”.
Numai că această concluzie a Curții a operat doar în ceea ce
privește dispozițiile art. 81 din Legea nr. 146/1997, apreciindu-se
că eliberarea unor copii de pe hotărârile judecătorești, cu
mențiunea că sunt definitive și irevocabile, nu reprezintă în fapt
decât simple operațiuni tehnico-materiale care nu implică în sine
costuri foarte ridicate.
Raționamentul Curții, corect de această dată, trebuia dus mai
departe, pentru că, în realitate, dezbaterea succesorală în fața
instanței impune aceleași costuri, indiferent de întinderea masei

7

succesorale, și, prin urmare, dacă la un anumit cuantum al
masei succesorale s-ar putea justifica o taxă minimă de 6%, la
un cuantum al masei succesorale de zeci sau sute de ori mai
mare, o asemenea taxă nu se mai justifică.
5. Motivarea din expunerea de motive a legii, în sensul că
taxele astfel instituite trebuie să descurajeze dezbaterea
succesiunilor în fața instanțelor de judecată, nu se susține din
mai multe motive, astfel:
a) un prim motiv și poate cel mai important este acela că
moștenitorii, nu de puține ori, nu se pot înțelege în fața notarului,
mai ales că acesta nu are la îndemână instrumente juridice cu
care să îi convingă pe moștenitori să se înțeleagă (procedura
fiind esențialmente grațioasă, necontencioasă și facultativă);
b) dacă legiuitorul a ajuns la concluzia că datorită
cuantumului scăzut al taxei pentru cererile introduse la
instanțele judecătorești (mai mic decât al taxelor notariale) s-a
ajuns la o migrațiune a solicitanților de la notariate către instanțe,
ar fi fost suficient să urce nivelul taxelor pentru cererile introduse
în fața instanțelor la nivelul taxelor notariale;
c) tot pentru a descuraja migrația de la notariate către
instanțe, legiuitorul avea și posibilitatea egalizării acestor taxe cu
taxele datorate pentru acțiuni și cereri evaluabile în bani, cele
două tipuri de cereri fiind de altfel apropiate în ceea ce privește
procedura de urmat, cu administrare de probe, dezbateri
contradictorii etc.
Numai că legiuitorul a optat pentru instituirea unor taxe în
cote procentuale care depășesc cu mult cotele stabilite prin
aceeași lege pentru acțiunile și cererile evaluabile în bani.
Astfel, pentru o acțiune în justiție al cărei obiect nu depășește
250.000 lei, taxa este de 6.611 lei, ceea ce echivalează cu o
cotă de 2,64%, pentru ca orice depășire a sumei de 250.000 lei
să fie taxată cu 1%, diferența de taxă fiind evidentă.
În atare situație se pune întrebarea, retorică, firește, dacă nu
există o disproporție vădită între taxa datorată și serviciul efectiv
prestat de către autoritate pentru a fi aplicabil raționamentul
Curții exprimat prin Decizia nr. 1.202 din 5 octombrie 2010.
Răspunsul nu poate fi decât afirmativ; astfel, pentru
judecarea unei cereri evaluabile în bani cuantumul taxei este de
cel puțin 6 ori mai mic decât pentru o cerere privind dezbaterea
succesorală, așa încât putem raționa că există o vădită
disproporție între cuantumul taxei datorate și întinderea
serviciului astfel prestat.
Pentru aceste motive ne menținem punctul de vedere potrivit
căruia art. 3 lit. c) din Legea nr. 146/1997 încalcă prevederile
art. 21, 44 și 56 din Constituție, astfel încât ar fi trebuit declarat
neconstituțional.

Judecători,
Petre Lăzăroiu

Acsinte Gaspar

CURTEA CONSTITUȚIONALĂ

D E C I Z I A Nr. 1.244
din 7 octombrie 2010

referitoare la excepția de neconstituționalitate a prevederilor art. 494 din Codul civil
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Ingrid Alina Tudora

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

8

MONITORUL OFICIAL AL ROMÂNIEI, PARTEA I, Nr. 743/8.XI.2010

Pe rol se află soluționarea excepției de neconstituționalitate
a prevederilor art. 494 din Codul civil, excepție ridicată de
Societatea Comercială ăDanubium Trans Com” — S.R.L. din
Craiova în Dosarul nr. 5.900/63/2008 al Curții de Apel Craiova —
Secția comercială.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens invocă jurisprudența în materie a
Curții Constituționale, și anume Decizia nr. 1.306 din
13 octombrie 2009.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2010, pronunțată în Dosarul
nr. 5.900/63/2008, Curtea de Apel Craiova — Secția
comercială a sesizat Curtea Constituțională cu excepția de
neconstituționalitate a prevederilor art. 494 din Codul civil,
excepție ridicată de Societatea Comercială ăDanubium Trans
Com” — S.R.L. din Craiova într-o cauză având ca obiect
soluționarea apelului declarat împotriva unei sentințe comerciale
pronunțate de Tribunalul Dolj — Secția comercială.
În motivarea excepției de neconstituționalitate autorul
acesteia susține, în esență, că prevederile criticate sunt
discriminatorii, în condițiile în care instituie un regim distinct,
incluzând drepturi și despăgubiri diferite, în cazul constructorului
de bună-credință față de constructorul de rea-credință. Totodată,
consideră că art. 494 din Codul civil contravine atât principiului
ocrotirii în mod egal a proprietății, cât și principiului inviolabilității
proprietății private, în condițiile în care, pe de o parte,
proprietarul construcției edificate, chiar cu rea-credință, pe
terenul altuia poate fi obligat la ridicarea acesteia fără a
beneficia de despăgubiri pentru valoarea corespunzătoare a
construcției și, pe de altă parte, este afectată însăși substanța
proprietății private a constructorului de rea-credință.
Curtea de Apel Craiova — Secția comercială consideră că
excepția de neconstituționalitate invocată este neîntemeiată.
Totodată, apreciază că aceasta nu constituie în sine o veritabilă
excepție, ci are drept scop tergiversarea soluționării cauzei.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 494 din Codul civil, care prevăd că:
ăDacă plantațiile, construcțiile și lucrările au fost făcute de
către o a treia persoană cu materialele ei, proprietarul
pământului are dreptul de a le ține pentru dânsul sau de a
îndatora pe acea persoană să le ridice.

Dacă proprietarul pământului cere ridicarea plantațiilor și a
construcțiilor, ridicarea va urma cu cheltuiala celui ce le-a făcut;
el poate chiar, după împrejurări, fi condamnat la daune-interese
pentru prejudiciile sau vătămările ce a putut suferi proprietarul
locului.
Dacă proprietarul voiește a păstra pentru dânsul acele
plantații și clădiri, el este dator a plăti valoarea materialelor și
prețul muncii, fără ca să se ia în considerație sporirea valorii
fondului, ocazionată prin facerea unor asemenea plantații și
construcții. Cu toate acestea, dacă plantațiile, clădirile și operele
au fost făcute de către o a treia persoană de bună-credință,
proprietarul pământului nu va putea cere ridicarea sus-ziselor
plantații, clădiri și lucrări, dar va avea dreptul său de a înapoia
valoarea materialelor și prețul muncii, sau de a plăti o sumă de
bani egală cu aceea a creșterii valorii fondului.”
Autorul excepției susține că prevederile legale criticate
contravin dispozițiilor constituționale ale art. 16 privind egalitatea
în drepturi, art. 44 alin. (2) referitoare la garantarea și ocrotirea
proprietății private, indiferent de titular, și art. 136 alin. (5) care
prevăd că proprietatea privată este inviolabilă, în condițiile legii
organice.
Examinând excepția de neconstituționalitate, Curtea
constată că reglementarea criticată a mai făcut obiect al
controlului de constituționalitate, prin raportare la aceleași norme
constituționale și având o motivare similară.
În acest sens sunt Decizia nr. 456 din 20 aprilie 2010,
publicată în Monitorul Oficial al României, Partea I, nr. 334 din
20 mai 2010, Decizia nr. 1.306 din 13 octombrie 2009, publicată
în Monitorul Oficial al României, Partea I, nr. 769 din
11 noiembrie 2009, și Decizia nr. 395 din 24 aprilie 2007,
publicată în Monitorul Oficial al României, Partea I, nr. 330 din
16 mai 2007, prin care Curtea a statuat că prevederile art. 494
din Codul civil sunt constituționale.
Astfel, prin aceste decizii Curtea a reținut că ăprevederile
art. 494 din Codul civil, reglementând accesiunea imobiliară
artificială, ca mod de dobândire a proprietății în favoarea
proprietarului bunului principal, atunci când o plantație,
construcție sau orice lucrare este edificată de un terț, cu
materiale proprii, pe terenul altei persoane, sunt constituționale.
Proprietarul terenului beneficiază de o prezumție legală relativă
de a fi și proprietarul construcțiilor sau plantațiilor, în temeiul
dispozițiilor art. 492 din Codul civil, potrivit căruia accesiunea
imobiliară artificială se realizează întotdeauna în folosul
proprietarului terenului, ca bun principal (superficies solo cedit),
oricare ar fi valoarea construcțiilor sau plantațiilor edificate.
Totodată, Curtea a constatat că o persoană care a construit cu
rea-credință pe terenul proprietatea altei persoane nu are decât
un drept de creanță asupra materialelor și lucrărilor edificate, iar
nu un drept real, în speță un drept de proprietate, astfel încât
invocarea încălcării dispozițiilor constituționale referitoare la
dreptul de proprietate privată nu poate fi primită.”
Curtea nu a reținut nici critica de neconstituționalitate potrivit
căreia ăprevederile art. 494 din Codul civil creează o
discriminare evidentă între constructor și proprietarul terenului
pe care este edificată construcția, de vreme ce acestea se aplică
în mod egal tuturor persoanelor aflate în situația reglementată
de ipoteza normei juridice, fără nicio discriminare pe criterii
arbitrare”.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 743/8.XI.2010

9

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 494 din Codul civil, excepție ridicată de
Societatea Comercială ăDanubium Trans Com” — S.R.L. din Craiova în Dosarul nr. 5.900/63/2008 al Curții de Apel Craiova —
Secția comercială.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 1.291
din 14 octombrie 2010

referitoare la excepția de neconstituționalitate a dispozițiilor art. 22 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Acsinte Gaspar
— președinte
Aspazia Cojocaru
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Afrodita Laura Tutunaru
— magistrat-asistent
Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de Ionuț
Stoian în Dosarul nr. 16.798/302/2009, de Gheorghe Laurențiu
Bălănescu în Dosarul nr. 16.807/302/2009, de Gheorghe Ștefan
Marian în Dosarul nr. 16.801/302/2009, de Radu Marian în
Dosarul nr. 16.797/302/2009, de Constantin Mogoșanu în
Dosarul nr. 15.216/302/2009, de Cătălin Virgil Ciuparu în
Dosarul nr. 1.059/302/2010 și de Andrei Cătălin Valeriu în
Dosarul nr. 1.061/302/2010 ale Judecătoriei Sectorului 5
București — Secția I penală.
La apelul nominal răspund personal autorii Gheorghe Ștefan
Marian, Radu Marian, Cătălin Virgil Ciuparu și Andrei Cătălin
Valeriu și se constată lipsa celorlalte părți, față de care
procedura de citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 430D/2010, nr. 432D/2010,
nr. 433D/2010, nr. 434D/2010, nr. 442D/2010, nr. 3.738D/2010
și nr. 3.739D/2010 au obiect identic, pune în discuție, din oficiu,
problema conexării cauzelor.

Autorii excepției prezenți în fața Curții nu se opun conexării
dosarelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 432D/2010,
nr. 433D/2010, nr. 434D/2010, nr. 442D/2010, nr. 3.738D/2010
și nr. 3.739D/2010 la Dosarul nr. 430D/2010, care este primul
înregistrat.
Cauza fiind în stare de judecată, președintele acordă
cuvântul autorilor excepției Gheorghe Ștefan Marian, Radu
Marian, Cătălin Virgil Ciuparu și Andrei Cătălin Valeriu, care pun
concluzii de admitere, arătând Curții că doresc să execute
pedeapsa într-un regim de detenție mai blând.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
deoarece textul legal criticat nu afectează prevederile
constituționale invocate.
C U R T E A,

având în vedere actele și lucrările dosarelor, constată
următoarele:
Prin încheierile din 16 februarie 2010, 3 februarie 2010,
29 aprilie 2010 și 20 mai 2010, pronunțate în dosarele
nr. 16.798/302/2009, nr. 16.807/302/2009, nr. 16.801/302/2009,
nr. 16.797/302/2009, nr. 15.216/302/2009, nr. 1.059/302/2010
și nr. 1.061/302/2010, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a prevederilor art. 22 alin. (2) din

10

MONITORUL OFICIAL AL ROMÂNIEI, PARTEA I, Nr. 743/8.XI.2010

Legea nr. 275/2006 privind executarea pedepselor și a
măsurilor dispuse de organele judiciare în cursul
procesului penal.
Excepția a fost ridicată, în dosarele de mai sus, de Ionuț
Stoian, Gheorghe Laurențiu Bălănescu, Gheorghe Ștefan
Marian, Radu Marian, Constantin Mogoșanu, Cătălin Virgil
Ciuparu și de Andrei Cătălin Valeriu.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 1 alin. (4) referitoare la
principiul separației și echilibrului puterilor în stat, ale art. 16
alin. (1) referitoare la egalitatea cetățenilor în fața legii și ale
art. 22 alin. (1) referitoare la dreptul la viață și la integritate fizică
și psihică, deoarece sintagma ăîn mod excepțional” cuprinsă în
textul de lege criticat lasă loc arbitrarului și determină o
inegalitate a cetățenilor, prin aceea că lasă interpretarea legii la
latitudinea unui organ de autoritate publică, respectiv Comisia
de individualizare a regimului pedepsei din cadrul
penitenciarului. Se încalcă în acest mod și dreptul la integritate
psihică al persoanei, deoarece decizia judecătorului delegat se
ia pe baza raportului comisiei, care poate dispune în mod
excepțional, fără stabilirea unor limite, ce înseamnă regimul pe
care urmează să îl suporte condamnatul analizat. În plus,
analiza de către aceeași comisie a naturii și modului de
săvârșire a infracțiunii, fără ca deținutul să aibă posibilitatea
depunerii de probatorii, comisia urmând să aibă în vedere
situația reținută de instanța care a pronunțat condamnarea,
reprezintă un act de ingerință în actul autorității judiciare, care nu
este permis într-o ordine constituțională guvernată de principiul
separației puterilor în stat.
Judecătoria Sectorului 5 București — Secția I penală
opinează că excepția de neconstituționalitate este neîntemeiată
și reprezintă expresia unui abuz de drept.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părților, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 22 alin. (2) din Legea nr. 275/2006, publicată în
Monitorul Oficial al României, Partea I, nr. 627 din 20 iulie 2006,
care au următorul conținut: ă(2) În mod excepțional, natura și
modul de săvârșire a infracțiunii, precum și persoana
condamnatului pot determina includerea persoanei condamnate
în regimul de executare imediat inferior ca grad de severitate.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 1.308 din 2 decembrie 2008,
publicată în Monitorul Oficial al României, Partea I, nr. 871 din

23 decembrie 2008, Curtea Constituțională a respins ca
nefondată excepția de neconstituționalitate a dispozițiilor art. 22
alin. (2) din Legea nr. 275/2006, statuând că scopul Legii
nr. 275/2006 constă tocmai în stabilirea unui sistem de reguli și
criterii care stau la baza executării pedepselor privative de
libertate. Potrivit prevederilor art. 18 alin. (2) din acest act
normativ, ă(2) Regimurile de executare a pedepselor privative
de libertate sunt bazate pe sistemele progresiv și regresiv,
persoanele condamnate trecând dintr-un regim în altul, în
condițiile prevăzute de prezenta lege”.
Dispozițiile legale criticate, care reglementează posibilitatea
ca persoanele condamnate la pedeapsa închisorii mai mare de
5 ani, dar care nu depășește 15 ani, să fie incluse, în mod
excepțional, în anumite condiții, în regimul de executare a
pedepsei imediat inferior ca grad de severitate regimului închis,
constituie o aplicare a principiului mai sus menționat și nu aduc
nicio atingere prevederilor constituționale invocate.
Astfel, nu se poate reține încălcarea principiului separației
puterilor în stat, deoarece activitatea Comisiei pentru
individualizarea regimului de executare a pedepselor privative
de libertate, constituită în penitenciar în temeiul art. 14 din Legea
nr. 275/2006, nu constituie o imixtiune în activitatea instanțelor
judecătorești sau o încălcare a competențelor constituționale ale
acestora. În plus, potrivit art. 25 din Legea nr. 275/2006,
împotriva modului de stabilire a regimului de executare de către
Comisia pentru individualizarea regimului de executare a
pedepselor privative de libertate persoana condamnată poate
formula plângere la judecătorul delegat pentru executarea
pedepselor privative de libertate. De asemenea, împotriva
încheierii judecătorului delegat pentru executarea pedepselor
privative de libertate persoana condamnată poate introduce
contestație la judecătoria în a cărei circumscripție se află
penitenciarul, astfel încât instanța de judecată decide asupra
legalității măsurii contestate.
În legătură cu încălcarea dispozițiilor art. 16 din Constituție,
Curtea constată că individualizarea regimului de executare a
pedepsei prin stabilirea unor criterii ce țin de natura și modul de
săvârșire a infracțiunii, precum și de persoana condamnatului
este justificată de situația diferită în care se află fiecare persoană
condamnată. Prin urmare, textul de lege criticat este în
concordanță cu principiul constituțional al egalității în drepturi,
care, așa cum s-a statuat în mod constant în jurisprudența Curții
Constituționale, nu presupune uniformitate, astfel că situații
obiectiv diferite justifică instituirea unui tratament juridic diferit.
Nu poate fi reținută nici critica referitoare la lipsa de claritate
a sintagmei ăîn mod excepțional”, cuprinsă în textul de lege ce
face obiectul excepției. Interpretarea sistematică a textului de
lege criticat în ansamblul actului normativ din care face parte,
precum și interpretarea sa teleologică relevă cu claritate sensul
acestei sintagme, fără a lăsa vreun dubiu cu privire la voința
legiuitorului. Problema aplicării în concret a acestui text de lege,
invocată de autorii excepției, care susțin că, în practică,
individualizarea regimului de executare a pedepsei s-ar realiza
discreționar, excedează competenței Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 743/8.XI.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 22 alin. (2) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Ionuț Stoian în
Dosarul nr. 16.798/302/2009, de Gheorghe Laurențiu Bălănescu în Dosarul nr. 16.807/302/2009, de Gheorghe Ștefan Marian în
Dosarul nr. 16.801/302/2009, de Radu Marian în Dosarul nr. 16.797/302/2009, de Constantin Mogoșanu în Dosarul
nr. 15.216/302/2009, de Cătălin Virgil Ciuparu în Dosarul nr. 1.059/302/2010 și de Andrei Cătălin Valeriu în Dosarul
nr. 1.061/302/2010 ale Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.292
din 14 octombrie 2010

referitoare la excepția de neconstituționalitate a dispozițiilor art. 171 alin. 3
din Codul de procedură penală
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 171 alin. 3 din Codul de procedură penală,
excepție ridicată de Nicolae Stănișor în Dosarul
nr. 1.994/241/2007 al Curții de Apel București — Secția a II-a
penală și pentru cauze cu minori și de familie, de Adrian Lupu în
Dosarul nr. 9.988/271/2008 al Tribunalului Bihor — Secția
penală, de Tudor Dumitru în Dosarul nr. 5.289/236/2007 al
Tribunalului Giurgiu — Secția penală și de Adrian Lupu în
Dosarul nr. 255/177/2007 al Curții de Apel Oradea — Secția
penală și pentru cauze cu minori.
La apelul nominal răspunde personal autorul excepției,
Nicolae Stănișor, și asistat de apărătorul ales, domnul avocat
Mihai Ghiță, din cadrul Baroului Vâlcea, cu delegație la dosar, iar
pentru partea Nicolae Năpruiu Boiangiu răspunde apărătorul
ales, domnul avocat Alecu Sichitiu, din cadrul Baroului
București, cu delegație la dosar. Se constată lipsa celorlalte
părți, față de care procedura de citare a fost legal îndeplinită.
La Dosarul nr. 1.529D/2010, autorul excepției Dumitru Tudor
a depus o cerere prin care solicită acordarea unui nou termen de
judecată, motivat de împrejurarea că nu se poate prezenta în
fața Curții Constituționale din motive medicale. Depune în acest
sens o seamă de înscrisuri care atestă un diagnostic de

nefropatie diabetică și risc foarte înalt de hepatită cronică și care
atestă faptul că în lunile mai și iulie 2010 a fost internat în spital.
Reprezentantul Ministerului Public se opune cererii
formulate.
Curtea, deliberând, în temeiul art. 14 din Legea nr. 47/1992
și al art. 156 din Codul de procedură civilă, respinge cererea
formulată, motivat de împrejurarea că nu se poate stabili o dată
previzibilă care să permită autorului deplasarea în fața Curții.
Curtea, având în vedere că excepțiile de neconstituționalitate
ridicate în dosarele nr. 463D/2010, nr. 1.362D/2010,
nr. 1.529D/2010 și nr. 2.359D/2010 au obiect identic, pune în
discuție, din oficiu, problema conexării cauzelor.
Reprezentantul autorului excepției Nicolae Stănișor este de
acord cu conexarea dosarelor.
Reprezentantul părții Nicolae Năpruiu Boiangiu nu se opune
conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, este de acord
cu conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 1.362D/2010,
nr. 1.529D/2010 și nr. 2.359D/2010 la Dosarul nr. 463D/2010,
care este primul înregistrat.
Cauza fiind în stare de judecată, președintele acordă
cuvântul reprezentantului autorului excepției Nicolae Stănișor,
care pune concluzii de admitere a acesteia, arătând că este
nemulțumit de împrejurarea că nu a avut cunoștință că este
cercetat și pentru alte infracțiuni. Or, dacă și în cursul urmăririi
penale ar fi fost obligatorie asistența juridică pentru infracțiunile
pentru care legea prevede pedeapsa închisorii de 5 ani sau mai
mare, ar fi putut cunoaște toate învinuirile ce i se aduc.

12

MONITORUL OFICIAL AL ROMÂNIEI, PARTEA I, Nr. 743/8.XI.2010

Autorul excepției Nicolae Stănișor nu mai are nimic de
adăugat.
Reprezentantul părții Nicolae Năpruiu Boiangiu pune
concluzii de respingere a excepției de neconstituționalitate ca
neîntemeiată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.

neîntemeiată, sens în care face trimitere la jurisprudența în
materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, susținerile părților, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 171 alin. 3 din Codul de procedură penală, cu
denumirea marginală Asistența învinuitului sau a inculpatului,
care au următorul conținut: ăÎn cursul judecății, asistența juridică
este obligatorie și în cauzele în care legea prevede pentru
infracțiunea săvârșită pedeapsa detențiunii pe viață sau
pedeapsa închisorii de 5 ani sau mai mare.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.202 din 24 septembrie 2009,
publicată în Monitorul Oficial al României, Partea I, nr. 700 din
19 octombrie 2009, Curtea Constituțională a respins ca
neîntemeiată excepția de neconstituționalitate a dispozițiilor
art. 171 alin. 3 din Codul de procedură penală, statuând că
dreptul la apărare nu poate fi confundat cu dreptul la asistență
juridică obligatorie, primul fiind garantat în toate cazurile, iar cel
de-al doilea fiind instituit de legiuitor numai în anumite situații.
Întrucât Legea fundamentală garantează dreptul la apărare, iar
nu și pe cel la asistență juridică obligatorie, Curtea a considerat
că stabilirea cazurilor în care aceasta din urmă este obligatorie
constituie atributul exclusiv al legiuitorului. Așa fiind, nu se poate
susține că dispozițiile art. 171 alin. 3 din Codul de procedură
penală sunt neconstituționale numai pentru că nu prevăd că
asistența juridică este obligatorie și în cursul urmăririi penale
atunci când legea prevede pentru infracțiunea săvârșită
pedeapsa detențiunii pe viață sau pedeapsa închisorii de 5 ani
sau mai mare.
Deoarece până în prezent nu au intervenit elemente noi de
natură a determina schimbarea jurisprudenței Curții,
considerentele deciziei mai sus menționate își păstrează
valabilitatea și în cauza de față.
Distinct de acestea, Curtea mai constată că prevederile
contestate nu afectează nici liberul acces la justiție, părțile
interesate beneficiind în mod nestingherit de toate garanțiile unui
proces echitabil. Astfel, atât în faza de urmărire penală, cât și în
faza de judecată, partea interesată este liberă să își angajeze un
apărător care la nevoie să-l îndrume pe tot parcursul procesului
pentru a da eficiență drepturilor pretins încălcate. În acest sens
poate da declarații, poate solicita confruntări, expertize ori
suplimente ale acestora, poate propune noi probatorii etc. și, în
ceea ce îl privește pe învinuit/inculpat, la terminarea urmăririi
penale este chemat pentru a i se prezenta materialul, prilej cu
care poate contesta o parte din probe ori solicita administrarea
altora și poate face declarații suplimentare.

având în vedere actele și lucrările dosarelor, constată
următoarele:
Prin încheierile din 3 februarie 2010, 14 aprilie 2010,
30 noiembrie 2009 și 11 mai 2010, pronunțate în dosarele
nr. 1.994/241/2007, nr. 9.988/271/2008, nr. 5.289/236/2007 și
nr. 255/177/2007, Curtea de Apel București — Secția a II-a
penală și pentru cauze cu minori și de familie, Tribunalul
Bihor — Secția penală, Tribunalul Giurgiu — Secția penală
și Curtea de Apel Oradea — Secția penală și pentru cauze
cu minori au sesizat Curtea Constituțională cu excepția de
neconstituționalitate a prevederilor art. 171 alin. 3 din Codul
de procedură penală.
Excepția a fost ridicată, în dosarele de mai sus, de Nicolae
Stănișor, Adrian Lupu, Tudor Dumitru și Adrian Lupu.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 21 alin. (3) referitoare la
dreptul la un proces echitabil și art. 24 referitoare la Dreptul la
apărare, precum și ale art. 6 referitoare la Dreptul la un proces
echitabil din Convenția pentru apărarea drepturilor omului și a
libertăților fundamentale, deoarece limitează dreptul la apărare
și nu îl garantează pe parcursul urmăririi penale. Diferența
creată în cadrul aceluiași proces între faza de urmărire penală
și cea de judecată este arbitrară, de vreme ce gravitatea
infracțiunii dedusă judecății este aceeași.
Curtea de Apel București — Secția a II-a penală și pentru
cauze cu minori și de familie opinează că excepția de
neconstituționalitate este neîntemeiată.
Tribunalul Bihor — Secția penală opinează că excepția
este întemeiată și se justifică schimbarea jurisprudenței Curții
Constituționale în materie. Astfel, tratamentul diferit care se
aplică aceluiași inculpat/învinuit pe parcursul aceluiași proces
penal, referitor la aceeași infracțiune și la aceeași stare de fapt
nu are o justificare obiectivă și rezonabilă, în condițiile în care pe
parcursul cercetării judecătorești nu intervine schimbarea
încadrării juridice într-o infracțiune sancționată mai sever.
Tribunalul Giurgiu — Secția penală opinează că excepția
este neîntemeiată.
Curtea de Apel Oradea — Secția penală și pentru cauze
cu minori opinează că excepția este inadmisibilă, deoarece
vizează o propunere de complinire a textului legal în sensul de
a se stipula expres faptul că asistența juridică se impune a fi
obligatorie și în faza de urmărire penală, nu doar în faza de
judecată, atunci când legea prevede pentru infracțiunea
săvârșită pedeapsa detențiunii pe viață sau pedeapsa închisorii
mai mare de 5 ani. Or, numai puterea legiuitoare este singura
competentă să modifice și să completeze textele de lege în
vigoare, judecătorului constituțional revenindu-i doar rolul de a
veghea la respectarea conformității actelor legale cu exigențele
Legii fundamentale.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului a transmis Curții Constituționale în
Dosarul nr. 1.362D/2010 punctul său de vedere asupra excepției
de neconstituționalitate, în care arată că aceasta este

C U R T E A,

MONITORUL OFICIAL AL ROMÂNIEI, PARTEA I, Nr. 743/8.XI.2010

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 171 alin. 3 din Codul de procedură penală,
excepție ridicată de Nicolae Stănișor în Dosarul nr. 1.994/241/2007 al Curții de Apel București — Secția a II-a penală și pentru cauze
cu minori și de familie, de Adrian Lupu în Dosarul nr. 9.988/271/2008 al Tribunalului Bihor — Secția penală, de Tudor Dumitru în
Dosarul nr. 5.289/236/2007 al Tribunalului Giurgiu — Secția penală și de Adrian Lupu în Dosarul nr. 255/177/2007 al Curții de
Apel Oradea — Secția penală și pentru cauze cu minori.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.299
din 14 octombrie 2010

referitoare la excepția de neconstituționalitate a dispozițiilor art. 59 din Codul penal
Acsinte Gaspar
— președinte
Aspazia Cojocaru
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Afrodita Laura Tutunaru
— magistrat-asistent
Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 59 din Codul penal, excepție ridicată din oficiu
de către instanța de judecată în Dosarul nr. 19.844/4/2009 al
Tribunalului București — Secția I penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 26 februarie 2010, pronunțată în Dosarul
nr. 19.844/4/2009, Tribunalul București — Secția I penală a
sesizat Curtea Constituțională cu excepția de
neconstituționalitate a prevederilor art. 59 din Codul penal,
excepție ridicată din oficiu de către instanță.
În motivarea excepției de neconstituționalitate Tribunalul
București — Secția I penală consideră că prevederile legale
menționate încalcă dispozițiile constituționale ale art. 23
alin. (12) referitoare la legalitatea pedepsei, deoarece se acordă
posibilitatea unor persoane care au funcții administrative să

procedeze la o modificare în fapt a duratei de executare a
pedepsei stabilite de magistrat.
Pe fond, condamnatul în cauză, deși a îndeplinit cerințele
referitoare la executarea corespunzătoare a fracțiunii de
pedeapsă, comisia de liberări din cadrul penitenciarului a arătat
că petentul a avut un comportament total necorespunzător, fiind
sancționat disciplinar de trei ori pentru nerespectarea
regulamentului și nu a fost recompensat.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 59 din Codul penal — Liberarea condiționată,
care au următorul conținut:
ăArt. 59. — După ce a executat cel puțin două treimi din
durata pedepsei în cazul închisorii care nu depășește 10 ani sau
cel puțin trei pătrimi în cazul închisorii mai mari de 10 ani,
condamnatul care este stăruitor în muncă, disciplinat și dă
dovezi temeinice de îndreptare, ținându-se seama și de

14

MONITORUL OFICIAL AL ROMÂNIEI, PARTEA I, Nr. 743/8.XI.2010

antecedentele sale penale, poate fi liberat condiționat înainte de
executarea în întregime a pedepsei.
În calculul fracțiunilor de pedeapsă prevăzute în alin. 1 se
ține seama de partea din durata pedepsei care poate fi
considerată, potrivit legii, ca executată pe baza muncii prestate.
În acest caz însă, liberarea condiționată nu poate fi acordată
înainte de executarea efectivă a cel puțin jumătate din durata
pedepsei când aceasta nu depășește 10 ani și a cel puțin două
treimi când pedeapsa este mai mare de 10 ani.
Când condamnatul execută mai multe pedepse cu
închisoare care nu se contopesc, fracțiunile de pedeapsă
arătate în alin. 1 se socotesc în raport cu totalul pedepselor.
În aplicarea dispozițiilor alineatelor precedente se are în
vedere durata pedepsei pe care o execută condamnatul.”
Examinând excepția de neconstituționalitate, Curtea
constată că dispozițiile Codului penal care formează obiectul
excepției stabilesc condițiile în care o persoană care execută o
pedeapsă privativă de libertate poate fi liberată condiționat.
Prevederile atacate nu contravin cu nimic normelor
constituționale referitoare la legalitatea pedepsei la care se
referă autorul excepției. Dimpotrivă, prin aceste dispoziții se
oferă condamnatului posibilitatea de a fi eliberat, în condițiile
legii, înainte de executarea integrală a pedepsei, pentru a se
reintegra social și a-și trăi viața în acord cu ordinea de drept.

De asemenea, Parlamentul este suveran în ceea ce privește
stabilirea condițiilor în care poate fi acordată liberarea
condiționată, aceasta nefiind un drept al condamnaților, ci doar
o vocație pe care o au aceștia, prin voința legiuitorului. Toți
condamnații care, în acord cu prevederile art. 23 alin. (12) din
Constituție, satisfac condițiile impuse de lege, fie sub aspectul
fracțiunilor de pedeapsă care trebuie executate, fie prin
încadrarea în unul dintre cazurile speciale prevăzute de lege,
se bucură de același tratament.
Curtea constată că decizia de a propune sau nu liberarea
condiționată este luată de toți membrii comisiei și nu are drept
consecință modificarea în fapt a duratei de executare a unei
pedepse stabilite prin hotărâre judecătorească, deoarece
aceasta este supusă cenzurii instanței de judecată în a cărei
circumscripție se află locul de deținere.
Prin urmare, propunerea de liberare condiționată avansată
de comisie trebuie supusă unei proceduri jurisdicționale, ca și
cererea condamnatului de liberare condiționată, judecătorul
având posibilitatea de a pronunța o soluție de admitere sau
respingere a propunerii sau cererii de liberare condiționată, după
analiza motivată a tuturor condițiilor de fond prevăzute de art. 59
alin. 1 din Codul penal, expresia ăpoate fi eliberat” neputând fi
echivalentă cu dreptul discreționar al unei autorități
administrative de a dispune în consecință.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 59 din Codul penal, excepție ridicată din
oficiu de către instanța de judecată în Dosarul nr. 19.844/4/2009 al Tribunalului București — Secția I penală.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.306
din 14 octombrie 2010

referitoare la excepția de neconstituționalitate a dispozițiilor art. 327 alin. 3
din Codul de procedură penală
Acsinte Gaspar
— președinte
Aspazia Cojocaru
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Afrodita Laura Tutunaru
— magistrat-asistent
Cu participarea reprezentantului Ministerului Public, procuror
Marinela Mincă.

Pe rol se află soluționarea excepției de neconstituționalitate
a dispozițiilor art. 327 alin. 3 din Codul de procedură penală,
excepție ridicată de Valentin Chivu și Mircea Darie în Dosarul
nr. 23.178/245/2007 al Judecătoriei Iași și de Relu Teodorescu
în Dosarul nr. 3.028/180/2006 al Curții de Apel Bacău — Secția
penală, cauze cu minori și de familie.
La apelul nominal lipsesc părțile, față de care procedura de
citare a fost legal îndeplinită.
În Dosarul nr. 910D/2010, autorul excepției Relu Teodorescu
a formulat o cerere prin care solicită acordarea unui nou termen
de judecată în vederea angajării unui apărător.

MONITORUL OFICIAL AL ROMÂNIEI, PARTEA I, Nr. 743/8.XI.2010
Reprezentantul Ministerului Public se opune cererii
formulate.
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, dispune respingerea cererii motivat de împrejurarea că
de la data emiterii încheierii de sesizare a instanței de
contencios constituțional, respectiv 15 decembrie 2009, și până
în prezent autorul excepției a beneficiat de un interval suficient
de mare pentru a face demersuri în vederea angajării unui
avocat.
Curtea, având în vedere că excepțiile de neconstituționalitate
ridicate în dosarele nr. 647D/2010 și nr. 910D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 910D/2010 la
Dosarul nr. 647D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarelor, constată
următoarele:
Prin Încheierea din 15 decembrie 2009 și Decizia nr. 145 din
4 martie 2010, pronunțate în dosarele nr. 23.178/245/2007 și
nr. 3.028/180/2006, Judecătoria Iași și Curtea de Apel Bacău —
Secția penală, cauze cu minori și de familie au sesizat
Curtea Constituțională cu excepția de neconstituționalitate
a prevederilor art. 327 alin. 3 din Codul de procedură
penală.
Excepția a fost ridicată în dosarele de mai sus de Valentin
Chivu, Mircea Darie și Relu Teodorescu.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 24 referitoare la Dreptul la
apărare, ale art. 21 alin (3) referitoare la dreptul la un proces
echitabil, ale art. 11 alin (2) referitoare la apartenența la dreptul
intern a tratatelor ratificate de Parlament și ale art. 20 referitoare
la Tratatele internaționale privind drepturile omului, precum și
dispozițiile art. 6 privind Dreptul la un proces echitabil din
Convenția pentru apărarea drepturilor omului și a libertăților
fundamentale, deoarece instanțele de judecată pot valorifica
probe obținute cu încălcarea dreptului la apărare și la un proces
echitabil, negând totodată rolul cercetării judecătorești
nemijlocite, care constituie garanția unui proces echitabil.
Judecătoria Iași și Curtea de Apel Bacău — Secția
penală, cauze cu minori și de familie opinează că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

15

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 327 alin. 3 din Codul de procedură penală, cu
denumirea marginală Ascultarea martorului, expertului sau
interpretului, care au următorul conținut: ăDacă ascultarea
vreunuia dintre martori nu mai este posibilă, instanța dispune
citirea depoziției date de acesta în cursul urmăririi penale și va
ține seama de ea la judecarea cauzei.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 275 din 26 iunie 2003, publicată
în Monitorul Oficial al României, Partea I, nr. 565 din 6 august
2003, și Decizia nr. 704 din 11 septembrie 2007, publicată în
Monitorul Oficial al României, Partea I, nr. 712 din 22 octombrie
2007, Curtea Constituțională a respins ca neîntemeiată excepția
de neconstituționalitate a dispozițiilor art. 327 alin. 3 din Codul
de procedură penală, statuând că, în pofida faptului că, în faza
de urmărire penală, apărătorul inculpatului nu mai poate fi
prezent la audierea martorului, aceasta nu înseamnă că
precizările date în cauză sunt valorificate tale quale. Probele în
procesul penal nu au, potrivit art. 63 din Codul de procedură
penală, o valoare dinainte stabilită și aprecierea lor se face de
organul de urmărire penală în urma examinării tuturor probelor
administrate și în scopul aflării adevărului. De aceste obligații
este ținută și instanța de judecată în faza de cercetare
judecătorească, care, după citirea depoziției martorului în
condițiile art. 327 alin. 3 din Codul de procedură penală, va
proceda în consecință.
Curtea mai constată că, în acord cu jurisprudența Curții
Europene a Drepturilor Omului, s-a cristalizat ideea potrivit
căreia utilizarea probelor obținute în faza instrucției penale nu
contravine art. 6 paragraful 3 lit. d) din Convenția pentru
apărarea drepturilor omului și a libertăților fundamentale, atât
timp cât dreptul la apărare a fost respectat. De aceea, citirea
declarațiilor unor martori care au refuzat să depună mărturie în
fața tribunalului nu poate fi luată în considerare dacă acuzatul nu
a avut posibilitatea, în niciun stadiu al procedurii anterioare, să
interogheze persoanele ale căror declarații sunt citite în ședința
de judecată. Prin urmare, nu se poate susține că prin dispozițiile
legale criticate este încălcat dreptul la un proces echitabil, atâta
vreme cât acuzatul a manifestat un dezinteres total față de
administrarea probelor atât în faza de urmărire penală, cât și în
faza de judecată. Aceasta deoarece, cu ocazia prezentării
materialului de urmărire penală, inculpatul, deși a avut
posibilitatea solicitării unei eventuale confruntări, nu s-a prevalat
de acest drept. A porni de la premisa administrării părtinitoare a
probelor, complinită de nepăsarea acuzatului, nu atrage
neconstituționalitatea unui text, deoarece, așa cum s-a arătat,
procesul penal are, între altele, ca scop numai pedepsirea
persoanei vinovate de comiterea unei infracțiuni, fiind guvernat
de principiul aflării adevărului.
Mai mult decât atât, Curtea mai constată că, în viziunea
instanței europene, art. 6 paragraful 3 lit. d) din Convenția pentru
apărarea drepturilor omului și a libertăților fundamentale
presupune asigurarea completă a egalității armelor în materie,
ceea ce înseamnă că, sub această rezervă, textul lasă
autorităților naționale competente facultatea de a aprecia
pertinența unei oferte de probă făcute de acuzat în măsura
compatibilității ei cu noțiunea de proces echitabil.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

16

MONITORUL OFICIAL AL ROMÂNIEI, PARTEA I, Nr. 743/8.XI.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 327 alin. 3 din Codul de procedură penală, excepție ridicată
de Valentin Chivu și Mircea Darie în Dosarul nr. 23.178/245/2007 al Judecătoriei Iași și de Relu Teodorescu în Dosarul
nr. 3.028/180/2006 al Curții de Apel Bacău — Secția penală, cauze cu minori și de familie.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 743/8.XI.2010 conține 16 pagini.

Prețul: 3,20 lei

&JUYDGY|447295]
ISSN 1453—4495

