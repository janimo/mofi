PARTEA I

Anul 178 (XXII) — Nr. 806

Joi, 2 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

248.

— Ordin al ministrului agriculturii și dezvoltării rurale
pentru aprobarea bugetelor de venituri și cheltuieli pe
anul 2010 ale institutelor naționale de cercetaredezvoltare care funcționează în subordinea
Ministerului Agriculturii și Dezvoltării Rurale ..............

2–6

939.

— Ordin al ministrului transporturilor și infrastructurii
privind publicarea acceptării amendamentelor la Codul
internațional din 2000 pentru siguranța navelor de
mare viteză (Codul HSC 2000), adoptate de
Organizația Maritimă Internațională prin Rezoluția
MSC. 271(85) a Comitetului securității maritime din
4 decembrie 2008 ......................................................

7–8

— Ordin al ministrului transporturilor și infrastructurii
privind publicarea acceptării amendamentelor la
Convenția internațională din 1974 pentru ocrotirea
vieții omenești pe mare, așa cum a fost amendată,
adoptate de Organizația Maritimă Internațională prin
anexa nr. 2 la Rezoluția MSC.269(85) a Comitetului
securității maritime din 4 decembrie 2008..................

9–12

2.748/2.545. — Ordin al ministrului finanțelor publice și al
ministrului dezvoltării regionale și turismului privind
aprobarea standardelor de cost aferente categoriilor
de construcții care fac obiectul finanțării în temeiul
Hotărârii Guvernului nr. 1.680/2008 pentru instituirea
unei scheme de ajutor de stat privind asigurarea
dezvoltării economice durabile ..................................

13–15

940.

ACTE ALE BĂNCII NAȚIONALE A ROMÂNIEI
40.

— Circulară privind nivelul ratei dobânzii de referință a
Băncii Naționale a României valabil în luna decembrie
2010 ..........................................................................

16

2

MONITORUL OFICIAL AL ROMÂNIEI, PARTEA I, Nr. 806/2.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru aprobarea bugetelor de venituri și cheltuieli
pe anul 2010 ale institutelor naționale de cercetare-dezvoltare
care funcționează în subordinea Ministerului Agriculturii
și Dezvoltării Rurale
Având în vedere Referatul Direcției generale buget-finanțe și fonduri
europene nr. 248 din 1 noiembrie 2010 de aprobare a bugetelor de venituri și
cheltuieli pe anul 2010 ale institutelor naționale de cercetare-dezvoltare care
funcționează în subordinea Ministerului Agriculturii și Dezvoltării Rurale, avizat de
Ministerul Muncii, Familiei și Protecției Sociale și de Ministerul Finanțelor Publice,
în conformitate cu prevederile art. 7 alin. (5) din Hotărârea Guvernului
nr. 725/2010 privind reorganizarea și funcționarea Ministerului Agriculturii și
Dezvoltării Rurale, precum și a unor structuri aflate în subordinea acestuia,
în temeiul prevederilor art. 24 alin. (2) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și
completări prin Legea nr. 324/2003, cu modificările și completările ulterioare,
ministrul agriculturii și dezvoltării rurale emite prezentul ordin.
Art. 1. — Se aprobă bugetele de venituri și cheltuieli pe anul 2010 ale
institutelor naționale de cercetare-dezvoltare care funcționează în subordinea
Ministerului Agriculturii și Dezvoltării Rurale, prevăzute în anexele nr. 1 și 2*), care
fac parte integrantă din prezentul ordin.
Art. 2. — (1) Cheltuielile totale aferente veniturilor înscrise în bugetele de
venituri și cheltuieli prevăzute la art. 1 reprezintă limite maxime ce nu pot fi
depășite.
(2) În cazul în care în execuție se înregistrează nerealizări ale veniturilor
aprobate, institutele naționale de cercetare-dezvoltare care funcționează în
subordinea Ministerului Agriculturii și Dezvoltării Rurale vor efectua cheltuieli în
funcție de realizarea veniturilor, cu încadrarea în indicatorii de eficiență aprobați.
Art. 3. — Institutele naționale de cercetare-dezvoltare care funcționează în
subordinea Ministerului Agriculturii și Dezvoltării Rurale vor duce la îndeplinire
prevederile prezentului ordin.
Art. 4. — Prezentul ordin se publică în Monitorul Oficial al României, Partea I.
Ministrul agriculturii și dezvoltării rurale,
Valeriu Tabără
București, 4 noiembrie 2010.
Nr. 248.

*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 806/2.XII.2010

3
ANEXA Nr. 1

MINISTERUL AGRICULTURII ȘI DEZVOLTĂRII RURALE
INSTITUTUL NAȚIONAL DE CERCETARE-DEZVOLTARE PENTRU PEDOLOGIE,
AGROCHIMIE ȘI PROTECȚIA MEDIULUI — ICPA BUCUREȘTI

B U G E T U L D E V E N I T U R I Ș I C H E LT U I E L I P E A N U L 2 0 1 0

— mii lei —

4

MONITORUL OFICIAL AL ROMÂNIEI, PARTEA I, Nr. 806/2.XII.2010

*) Veniturile realizate din contractele de cercetare încheiate cu Ministerul Educației, Cercetării, Tineretului și Sportului/Autoritatea Națională pentru
Cercetare Științifică, inclusiv cele din contracte de finanțare pe programe de nucleu, sunt în sumă de 5.108 mii lei, încheiate până la 18.06.2010, iar cele realizate
din contractele încheiate cu ordonatorii principali de credite care finanțează programe și proiecte din planurile sectoriale sunt în sumă de 1.116 mii lei.

MONITORUL OFICIAL AL ROMÂNIEI, PARTEA I, Nr. 806/2.XII.2010

5
ANEXA Nr. 2

MINISTERUL AGRICULTURII ȘI DEZVOLTĂRII RURALE
INSTITUTUL NAȚIONAL DE CERCETARE-DEZVOLTARE
PENTRU BIOTEHNOLOGII ÎN HORTICULTURĂ ȘTEFĂNEȘTI-ARGEȘ
B U G E T U L D E V E N I T U R I Ș I C H E LT U I E L I P E A N U L 2 0 1 0

— mii lei —

6

MONITORUL OFICIAL AL ROMÂNIEI, PARTEA I, Nr. 806/2.XII.2010

*) Veniturile realizate din contractele de cercetare încheiate cu Ministerul Educației și Cercetării/Autoritatea Națională pentru Cercetare Științifică, inclusiv
cele din contracte de finanțare pe programe-nucleu, sunt în sumă de 1.844 mii lei, încheiate până la data de 31.12.2009, iar cele realizate din contracte încheiate
cu ordonatorii principali de credite care finanțează programe și proiecte din planurile sectoriale sunt în sumă de 99 mii lei.

7

MONITORUL OFICIAL AL ROMÂNIEI, PARTEA I, Nr. 806/2.XII.2010
MINISTERUL TRANSPORTURILOR ȘI INFRASTRUCTURII

ORDIN
privind publicarea acceptării amendamentelor la Codul internațional din 2000
pentru siguranța navelor de mare viteză (Codul HSC 2000), adoptate de Organizația Maritimă
Internațională prin Rezoluția MSC.271(85) a Comitetului securității maritime din 4 decembrie 2008
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la Codul internațional
din 2000 pentru siguranța navelor de mare viteză (Codul HSC
2000), adoptate de Organizația Maritimă Internațională prin
Rezoluția MSC.271(85) a Comitetului securității maritime din
4 decembrie 2008, prevăzute în anexa care face parte
integrantă din prezentul ordin.

Art. 2. — Autoritatea Navală Română va lua măsurile
necesare pentru punerea în aplicare a prevederilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 22 noiembrie 2010.
Nr. 939.

ANEXĂ

R E Z O L U Ț I A MSC. 271(85)
(adoptată la 4 decembrie 2008)
Adoptarea amendamentelor la Codul internațional din 2000
pentru siguranța navelor de mare viteză
(Codul HSC 2000)
Comitetul securității maritime,
amintind art. 28(b) din Convenția privind crearea Organizației Maritime Internaționale referitor la
funcțiile Comitetului,
amintind, de asemenea, Rezoluția MSC.97(73) prin care s-a adoptat Codul internațional din 2000
pentru siguranța navelor de mare viteză (denumit în continuare Codul HSC 2000), care a devenit
obligatoriu conform cap. X din Convenția internațională din 1974 pentru ocrotirea vieții omenești pe mare
(SOLAS) (denumită în continuare Convenția),
notând și art. VIII(b) și regula X/1.1 din Convenție cu privire la procedura de amendare a Codului
HSC 1994,
luând în considerare, la cea de-a optzeci și cincea sesiune a sa, amendamentele la Codul HSC
2000 propuse și difuzate în conformitate cu art. VIII(b)(i) din Convenție,
1. adoptă, în conformitate cu art. VIII(b)(iv) din Convenție, amendamentele la Codul HSC 2000, al
căror text este prevăzut în anexa la prezenta rezoluție;
2. stabilește, în conformitate cu art. VIII(b)(v)(2)(bb) din Convenție, că amendamentele se vor
considera ca fiind acceptate la 1 iulie 2010, cu excepția cazului în care înainte de această dată mai mult
de o treime dintre guvernele contractante la Convenție sau guvernele contractante ale căror flote
comerciale reprezintă în total cel puțin 50% din tonajul brut al flotei comerciale mondiale vor fi notificat
obiecțiile lor la aceste amendamente;
3. invită guvernele contractante să noteze că, în conformitate cu art. VIII(b)(vii)(2) din Convenție,
amendamentele vor intra în vigoare la 1 ianuarie 2011 după acceptarea lor în conformitate cu paragraful 2
de mai sus;
4. solicită secretarului general, în conformitate cu art. VIII(b)(v) din Convenție, să transmită tuturor
guvernelor contractante la Convenție copii certificate ale prezentei rezoluții și ale textului amendamentelor
conținute în anexă;
5. solicită în plus secretarului general să transmită copii ale acestei rezoluții și ale anexei sale
membrilor Organizației care nu sunt guverne contractante la Convenție.

8

MONITORUL OFICIAL AL ROMÂNIEI, PARTEA I, Nr. 806/2.XII.2010
ANEXĂ
la Rezoluția MSC.271(85)

AMENDAMENTE

la Codul internațional din 2000 pentru siguranța navelor de mare viteză
(Codul HSC 2000)
CAPITOLUL 7
Protecția contra incendiului
1. La sfârșitul paragrafului 7.17.1 se adaugă o nouă frază:
ăNavele construite la 1 iulie 2002 sau după această dată, dar înainte de 1 ianuarie 2011, cu încăperi de marfă destinate
transportului de mărfuri periculoase ambalate, trebuie să îndeplinească cerințele de la 7.13.3, cu excepția cazului în care se
transportă mărfurile periculoase specificate la clasele 6.2 și 7 și mărfurile periculoase în cantități limitate* și cantitățile exceptate**
în conformitate cu tabelele 7.17-1 și 7.17-3, nu mai târziu de data primei inspecții de reînnoire la 1 ianuarie 2011 sau după această
dată.”
* Se face referire la cap. 3.4 din Codul IMDG.
** Se face referire la cap. 3.5 din Codul IMDG.

2. Nota 1 existentă la tabelul 7.17-1 se înlocuiește după cum urmează:
ă1 Aceste cerințe nu se aplică containerelor închise care transportă mărfuri solide din clasele 4 și 5.1. Pentru mărfurile din
clasele 2, 3, 6.1 și 8, care sunt transportate în containere închise, rata de împrospătare a aerului poate fi redusă la cel puțin două
schimburi de aer pe oră. Pentru mărfurile lichide din clasele 4 și 5.1, care sunt transportate în containere închise, rata de împrospătare
a aerului poate fi redusă la cel puțin două schimburi de aer pe oră. În sensul acestei cerințe, un recipient mobil este un container închis.”
3. Tabelul 7.17-3 existent se înlocuiește după cum urmează:
Tabelul*) 7.17-3
Aplicarea cerințelor de la 7.17.3 la diferite clase de mărfuri periculoase,
cu excepția mărfurilor solide periculoase în vrac

*) Tabelul este reprodus în facsimil.
8 Această prevedere se aplică dacă ăîncăperile ventilate mecanic” sunt cerute de Codul IMDG.
9 Mărfurile din această clasă trebuie să fie stivuite la o distanță de 3 m pe orizontală față de delimitările încăperii de mașini, pentru toate cazurile.
10 Se face referire la Codul IMDG.
11 După caz, pentru mărfurile ce urmează a fi transportate.
12 FP înseamnă punctul de aprindere.
13 Conform prevederilor Codului IMDG, se interzice stivuirea mărfurilor periculoase din clasa 5.2 sub punte sau în spațiile ro-ro închise.
14 Se aplică numai mărfurilor periculoase care degajă vapori inflamabili și care sunt incluse în Codul IMDG.
15 Se aplică numai mărfurilor periculoase cu un punct de aprindere mai mic de 23°C incluse în Codul IMDG.
16 Se aplică numai mărfurilor periculoase din categoria 6.1 cu un risc secundar.
17 Conform prevederilor Codului IMDG, se interzice stivuirea sub punte sau în spațiile ro-ro închise a mărfurilor din clasa 2.3 care au risc secundar din clasa 2.1.
18 Conform prevederilor Codului IMDG, se interzice stivuirea sub punte sau în spațiile ro-ro închise a lichidelor din clasa 4.3 cu un punct de aprindere
mai mic de 23°C.

4. La paragraful 7.17.1, după cuvintele ăcu excepția cazului în care transportă mărfuri periculoase în cantități limitate” se
adaugă următoarele cuvinte: ăși în cantitățile exceptate”*.
* Se face referire la cap. 3.5 din Codul IMDG.

9

MONITORUL OFICIAL AL ROMÂNIEI, PARTEA I, Nr. 806/2.XII.2010
MINISTERUL TRANSPORTURILOR ȘI INFRASTRUCTURII

ORDIN
privind publicarea acceptării amendamentelor la Convenția internațională din 1974
pentru ocrotirea vieții omenești pe mare, așa cum a fost amendată,
adoptate de Organizația Maritimă Internațională prin anexa nr. 2 la Rezoluția MSC.269(85)
a Comitetului securității maritime din 4 decembrie 2008
În temeiul prevederilor art. 2 pct. 18 și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se publică amendamentele la Convenția
internațională din 1974 pentru ocrotirea vieții omenești pe mare,
așa cum a fost amendată, adoptate de Organizația Maritimă
Internațională prin anexa nr. 2 la Rezoluția MSC.269(85) a
Comitetului securității maritime din 4 decembrie 2008, prevăzute
în anexa care face parte integrantă din prezentul ordin.

Art. 2. — Autoritatea Navală Română va lua măsurile
necesare pentru punerea în aplicare a prevederilor prezentului
ordin.
Art. 3. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 22 noiembrie 2010.
Nr. 940.

ANEXĂ

R E Z O L U Ț I A MSC.269(85)
(adoptată la 4 decembrie 2008)
Adoptarea amendamentelor la Convenția internațională din 1974
pentru ocrotirea vieții omenești pe mare, așa cum a fost amendată
Comitetul securității maritime,
amintind art. 28(b) din Convenția privind crearea Organizației Maritime Internaționale referitor la
funcțiile Comitetului,
amintind și art. VIII(b) din Convenția internațională din 1974 pentru ocrotirea vieții omenești pe mare
(SOLAS) (denumită în continuare Convenția) referitor la procedura de amendare aplicabilă anexei la
Convenție, cu excepția prevederilor cap. I al acesteia,
luând în considerare, la cea de-a optzeci și cincea sesiune a sa, amendamentele la Convenție,
propuse și difuzate în conformitate cu art. VIII(b)(i) al acesteia,
1. adoptă, în conformitate cu art. VIII(b)(iv) din Convenție, amendamentele la Convenție, al căror text
este prevăzut în anexele nr. 1 și 2 la prezenta rezoluție;
2. stabilește că, în conformitate cu art. VIII(b)(vi)(2)(bb) din Convenție:
a) amendamentele din anexa nr. 1 se vor considera ca fiind acceptate la 1 ianuarie 2010; și
b) amendamentele din anexa nr. 2 se vor considera ca fiind acceptate la 1 iulie 2010,
în afară de cazul în care înainte de aceste date mai mult de o treime dintre guvernele contractante la
Convenție sau guvernele contractante ale căror flote comerciale reprezintă în total cel puțin 50% din
tonajul brut al flotei comerciale mondiale vor fi notificat obiecțiile lor la aceste amendamente;
3. invită guvernele contractante la Convenție să noteze că, în conformitate cu art. VIII(b)(vii)(2) din
Convenție:
a) amendamentele din anexa nr. 1 vor intra în vigoare la 1 iulie 2010; și
b) amendamentele din anexa nr. 2 vor intra în vigoare la 1 ianuarie 2011,
după acceptarea lor în conformitate cu paragraful 2 de mai sus;
4. solicită secretarului general, în conformitate cu art. VIII(b)(v) din Convenție, să transmită tuturor
guvernelor contractante la Convenție copii certificate ale prezentei rezoluții și ale textului amendamentelor
prevăzute în anexele nr. 1 și 2;
5. solicită în plus secretarului general să transmită copii ale prezentei rezoluții și ale anexelor nr. 1
și 2 tuturor membrilor Organizației care nu sunt guverne contractante la Convenție.

10

MONITORUL OFICIAL AL ROMÂNIEI, PARTEA I, Nr. 806/2.XII.2010
ANEXA Nr. 2
la Rezoluția MSC.269(85)

AMENDAMENTE
la Convenția internațională din 1974 pentru ocrotirea vieții omenești pe mare,
așa cum a fost amendată
CAPITOLUL II-2
Construcție — protecția contra incendiului, detectarea și stingerea incendiului
PARTEA A
Generalități

Regula 1 — Aplicare
1. După paragraful 2.3 existent se adaugă un nou paragraf, paragraful 2.4:
ă2.4
Următoarele nave, cu încăperi de marfă pentru transportul mărfurilor periculoase ambalate, trebuie să respecte
prevederile regulii 19.3, cu excepția cazului în care se transportă mărfuri periculoase din clasele 6.2 și 7 și mărfuri periculoase în
cantitățile limitate* și cantitățile exceptate** în conformitate cu tabelele 19.1 și 19.3, nu mai târziu de data primei inspecții de
reînnoire efectuate la 1 ianuarie 2011 sau după această dată:
.1 navele de marfă cu un tonaj brut mai mare sau egal cu 500 și navele de pasageri construite la 1 septembrie 1984 sau
după această dată, dar înainte de 1 ianuarie 2011; și
.2 navele de marfă cu un tonaj brut mai mic de 500 construite la 1 februarie 1992 sau după această dată, dar înainte de
1 ianuarie 2011,
și fără a aduce atingere acestor prevederi:
.3 navele de marfă cu un tonaj brut mai mare sau egal cu 500 și navele de pasageri construite la 1 septembrie 1984 sau
după această dată, dar înainte de 1 iulie 1986, nu trebuie să respecte prevederile regulii 19.3.3 cu condiția ca acestea să respecte
prevederile regulii 54.2.3, așa cum s-au adoptat prin Rezoluția MSC.1(XLV);
.4 navele de marfă cu un tonaj brut mai mare sau egal cu 500 și navele de pasageri construite la 1 iulie 1986 sau după
această dată, dar înainte de 1 februarie 1992, nu trebuie să respecte prevederile regulii 19.3.3, cu condiția ca acestea să respecte
prevederile regulii 54.2.3, așa cum s-au adoptat prin Rezoluția MSC.6(48);
.5 navele de marfă cu un tonaj brut mai mare sau egal cu 500 și navele de pasageri construite la 1 septembrie 1984 sau
după această dată, dar înainte de 1 iulie 1998, nu trebuie să respecte prevederile regulilor 19.3.10.1 și 19.3.10.2; și
.6 navele de marfă cu un tonaj brut mai mic de 500 construite la 1 februarie 1992 sau după această dată, dar înainte de
1 iulie 1998, nu trebuie să respecte prevederile regulii 19.3.10.1 și 19.3.10.2.”
PARTEA E
Cerințe funcționale

Regula 16 — Operațiuni
2. În paragraful 2.1, referirea la ăCodul de reguli practice pentru transportul în siguranță al mărfurilor solide în vrac” se
înlocuiește cu referirea la ăCodul maritim internațional pentru mărfuri solide în vrac (Codul IMSBC)”.
PARTEA G
Cerințe speciale

Regula 19 — Transportul mărfurilor periculoase
3. Nota 1 de la tabelul 19.1 se înlocuiește după cum urmează:
ă1 Nu se aplică containerelor închise care transportă mărfuri solide din clasele 4 și 5.1. Pentru mărfurile din clasele 2, 3,
6.1 și 8 care sunt transportate în containere închise, viteza ventilației poate fi redusă până la cel puțin două schimburi de aer pe
oră. Pentru lichidele din clasele 4 și 5.1 care sunt transportate în containere închise, viteza ventilației poate fi redusă până la cel
puțin două schimburi de aer pe oră. În sensul acestei prevederi, prin tanc portabil se înțelege un container închis.”
4. La nota 10 de la tabelul 19.2, cuvintele ăCodul de reguli practice pentru transportul în siguranță al mărfurilor solide în
vrac, adoptat prin Rezoluția A.434(XI)” se înlocuiesc cu cuvintele ăCodul maritim internațional pentru mărfuri solide în vrac (Codul
IMSBC)”.

* Se face referire la cap. 3.4 din Codul IMDG.
** Se face referire la cap. 3.5 din Codul IMDG.

MONITORUL OFICIAL AL ROMÂNIEI, PARTEA I, Nr. 806/2.XII.2010

11

5. Tabelul 19.3 existent se înlocuiește după cum urmează:
Tabelul*) 19.3 — Aplicarea cerințelor pentru diferite clase de mărfuri periculoase
exceptând mărfurile periculoase solide în vrac

*) Tabelul este reprodus în facsimil.
11 Această prevedere se aplică dacă ăîncăperile ventilate mecanic” sunt cerute de Codul IMDG.
12 Mărfurile din această clasă trebuie să fie stivuite la o distanță de 3 m pe orizontală față de delimitările încăperii de mașini, pentru toate cazurile.
13 Se face referire la Codul IMDG.
14 După caz, pentru mărfurile ce urmează a fi transportate.
15 FP înseamnă punctul de aprindere.
16 Conform prevederilor Codului IMDG, se interzice stivuirea mărfurilor periculoase din clasa 5.2 sub punte sau în spațiile ro-ro închise.
17 Se aplică numai mărfurilor periculoase care degajă vapori inflamabili și care sunt incluse în Codul IMDG.
18 Se aplică numai mărfurilor periculoase cu un punct de aprindere mai mic de 23°C incluse în Codul IMDG.
19 Se aplică numai mărfurilor periculoase din categoria 6.1 cu un risc secundar.
20 Conform prevederilor Codului IMDG, se interzice stivuirea sub punte sau în spațiile ro-ro închise a mărfurilor din clasa 2.3 care au risc secundar din clasa 2.1.
21 Conform prevederilor Codului IMDG, se interzice stivuirea sub punte sau în spațiile ro-ro închise a lichidelor din clasa 4.3 cu un punct de aprindere
mai mic de 23°C.

6. În paragraful 2.1, după cuvintele ăcu excepția cazului în care se transportă mărfuri periculoase în cantități limitate” se
adaugă următoarele cuvinte: ăși cantitățile exceptate”*.
* Se face referire la cap. 3.5 din Codul IMDG.

7. În paragraful 3.4, titlul existent se înlocuiește după cum urmează: ă3.4 Instalația de ventilație”.
8. Următorul text se adaugă la sfârșitul primei fraze din paragraful 3.6.1:
ăși trebuie să fie selectate ținând seama de pericolele asociate substanțelor chimice ce urmează a fi transportate, precum
și de standardele elaborate de Organizație conform categoriei din care fac parte și stării lor fizice”*.
* Pentru mărfurile solide în vrac, îmbrăcămintea de protecție trebuie să respecte prevederile pentru echipament specificate în programele
corespunzătoare din Codul IMSBC pentru anumite substanțe. Pentru mărfurile ambalate, îmbrăcămintea de protecție trebuie să respecte prevederile pentru
echipament specificate în procedurile de urgență (MmS) din Suplimentul la Codul IMDG pentru anumite substanțe.”

9. La sfârșitul paragrafului 4 se adaugă cuvintele ăși cantitățile exceptate”.

12

MONITORUL OFICIAL AL ROMÂNIEI, PARTEA I, Nr. 806/2.XII.2010
CAPITOLUL VI
Transportul de mărfuri
PARTEA A
Prevederi generale

10. După regula 1 existentă se adaugă următoarele noi reguli, regulile 1-1 și 1-2:
ăRegula 1-1
Definiții
În sensul acestui capitol, în afara de cazul în care se prevede în mod expres altfel, se aplică următoarele definiții:
1. Codul IMSBC înseamnă Codul maritim internațional pentru mărfuri solide în vrac (Codul ISMBC) adoptat de Comitetul
securității maritime al Organizației prin Rezoluția MSC.268(85), așa cum poate fi amendat de Organizație, cu condiția ca aceste
amendamente să fie adoptate, puse în vigoare și să aibă efect în conformitate cu prevederile art. VIII din prezenta Convenție
privind procedurile de amendare aplicabile, cu excepția prevederilor cap. 1 al acesteia.
2. Marfa solidă în vrac înseamnă orice marfă, alta decât lichidele sau gazele, care se compune dintr-o combinație de
particule, granule sau orice alte bucăți mai mari de materie, în general cu o compoziție uniformă, care se încarcă direct în spațiile
de marfă ale unei nave fără vreo altă formă intermediară de ambalare.
Regula 1-2
Cerințele pentru transportul mărfurilor solide în vrac, altele decât cerealele
Transportul mărfurilor solide în vrac, altele decât cerealele, trebuie să respecte prevederile corespunzătoare din Codul
IMSBC.”
Regula 2 — Informații asupra mărfii
11. Alineatul .2 existent din paragraful 2 se înlocuiește după cum urmează:
ă.2 în cazul mărfii solide în vrac, informațiile prevăzute la secțiunea 4 din Codul IMSBC.”
12. Paragraful 2.3 existent se elimină.
Regula 3 — Echipamentul de detectare gaze și analiză a oxigenului
13. În paragraful 1, cuvântul ăsolide” se introduce în prima frază, după cuvintele ăAtunci când transportul unei încărcături...”.
PARTEA B
Prevederi speciale pentru mărfurile în vrac, altele decât cerealele

14. Titlul părții B se înlocuiește după cum urmează:
ăPrevederi speciale pentru mărfurile solide în vrac”
Regula 6 — Condiții de acceptare a mărfii pentru transport
15. În paragraful 1 existent, cuvântul ăsolide” se introduce în prima frază, după cuvintele ăÎnainte de încărcarea unei mărfi”.
16. Paragrafele 2 și 3 existente se elimină.
Regula 7 — Încărcarea, descărcarea și arimarea mărfurilor în vrac
17. În titlul regulii se introduce cuvântul ăsolide” după cuvântul ămărfurilor”.
18. Paragrafele 4 și 5 existente se elimină și paragrafele ulterioare se renumerotează în mod corespunzător.
CAPITOLUL VII
Transportul mărfurilor periculoase
PARTEA A-1
Transportul mărfurilor solide periculoase în vrac

Regula 7-1 — Aplicare
19. În paragraful 3 din regulă, cuvintele ădetaliate privind transportul în siguranță al mărfurilor periculoase solide în vrac
care trebuie să includă instrucțiunile” se elimină.
20. După regula 7-4 se introduce o nouă regulă, regula 7-5:
ăRegula 7-5
Cerințe pentru transportul mărfurilor solide periculoase în vrac
Transportul mărfurilor solide periculoase în vrac trebuie să respecte prevederile corespunzătoare din Codul IMSBC, așa
cum s-au definit în regula VI/1-1.1.”

13

MONITORUL OFICIAL AL ROMÂNIEI, PARTEA I, Nr. 806/2.XII.2010
MINISTERUL FINANȚELOR PUBLICE
Nr. 2.748 din 29 noiembrie 2010

MINISTERUL DEZVOLTĂRII REGIONALE ȘI TURISMULUI
Nr. 2.545 din 30 noiembrie 2010

ORDIN
privind aprobarea standardelor de cost aferente categoriilor de construcții
care fac obiectul finanțării în temeiul Hotărârii Guvernului nr. 1.680/2008
pentru instituirea unei scheme de ajutor de stat privind asigurarea dezvoltării economice durabile
Având în vedere prevederile art. II din Hotărârea Guvernului nr. 1.000/2010 privind modificarea Hotărârii Guvernului
nr. 1.680/2008 pentru instituirea unei scheme de ajutor de stat privind asigurarea dezvoltării economice durabile,
în temeiul art. 10 alin. (4) din Hotărârea Guvernului nr. 34/2009 privind organizarea și funcționarea Ministerului Finanțelor
Publice, cu modificările și completările ulterioare, și al art. 13, alin. (6) din Hotărârea Guvernului nr. 1.631/2009 privind organizarea
și funcționarea Ministerului Dezvoltării Regionale și Turismului, cu modificările și completările ulterioare,
ministrul finanțelor publice și ministrul dezvoltării regionale și turismului emit următorul ordin:
Art. 1. — Se aprobă standardele de cost aferente categoriilor
de construcții care fac obiectul finanțării, prevăzute la subpct. 2.1
din cap. I ăAcordarea ajutorului de stat regional pentru investiția
inițială” din anexa nr. 2 la Hotărârea Guvernului nr. 1.680/2008
pentru instituirea unei scheme de ajutor de stat privind
asigurarea dezvoltării economice durabile, cu modificările
ulterioare, cuprinse în anexa care face parte integrantă din
prezentul ordin.
Art. 2. — Standardele de cost, aprobate potrivit art. 1, stau la
baza stabilirii valorii maxime a costurilor eligibile aferente

categoriilor de construcții care fac obiectul acordării ajutorului
de stat.
Art. 3. — În cazul în care valoarea construcției prezentată în
proiect depășește valoarea calculată conform standardelor de
cost, aprobate potrivit art. 1, diferența este considerată cost
neeligibil.
Art. 4. — Ministerul Finanțelor Publice, prin Unitatea de
implementare a schemei de ajutor de stat, asigură îndeplinirea
prevederilor prezentului ordin.
Art. 5. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu

Ministrul dezvoltării regionale și turismului,
Elena Gabriela Udrea

ANEXĂ

Indicativ: SAS-01

Hală de producție
Standard de cost

I. Preambul
Standardul de cost constituie document de referință în
vederea stabilirii cheltuielilor eligibile aferente construcțiilor,
conform Hotărârii Guvernului nr. 1.680/2008 pentru instituirea
unei scheme de ajutor de stat privind asigurarea dezvoltării
economice durabile, cu modificările ulterioare.
Standardul de cost se referă la cheltuieli cuprinse în cap. 4
ăCheltuieli pentru investiția de bază”, subcap. 4.1 ăConstrucții și
instalații”, din anexa nr. 4 ăMetodologie privind elaborarea
devizului general pentru obiective de investiții și lucrări de
intervenții” la Hotărârea Guvernului nr. 28/2008 privind
aprobarea conținutului-cadru al documentației tehnicoeconomice aferente investițiilor publice, precum și a structurii și
metodologiei de elaborare a devizului general pentru obiective
de investiții și lucrări de intervenții.
II. Domeniu de aplicare
Prezentul standard de cost se adresează:
a) Ministerului Finanțelor Publice, în calitate de autoritate de
implementare a schemei de ajutor de stat având ca obiectiv
dezvoltarea regională prin stimularea realizării de investiții și
creării de noi locuri de muncă;
b) întreprinderilor care solicită ajutor de stat în temeiul
Hotărârii Guvernului nr. 1.680/2008, cu modificările ulterioare.
III. Obiectiv de referință
Obiectivul de referință îl constituie construcția ăHală de
producție”.

IV. Cost unitar
Valori de referință
Investiție de bază
ăHală de producție”

Construcții și instalații (C+I)

Cost unitar (exclusiv TVA)
euro/m2 Ad1)

370

4252)

1) A — arie desfășurată, definită ca sumă a ariilor tuturor nivelelor
d
construcției, conform STAS 4908-85 ăClădiri civile, industriale și agrozootehnice.
Arii și volume convenționale”.
2) Hală de producție amenajată pentru montare pod rulant.

N O T Ă:

Standardul de cost nu cuprinde cheltuielile aferente
următoarelor capitole din structura devizului general al
investiției, aprobată prin Hotărârea Guvernului nr. 28/2008:
— cap. 1 — Cheltuieli pentru obținerea și amenajarea
terenului;
— cap. 2 — Cheltuieli pentru asigurarea utilităților necesare
obiectivului;
— cap. 3 — Cheltuieli pentru proiectare și asistență tehnică;
— cap. 4 — Cheltuieli pentru investiția de bază,
subcap. 4.2—4.6;
— cap. 5 — Alte cheltuieli;
— cap. 6 — Cheltuieli pentru probe tehnologice și teste și
predare la beneficiar.

14

MONITORUL OFICIAL AL ROMÂNIEI, PARTEA I, Nr. 806/2.XII.2010
Indicativ: SAS-02

Structură de primire turistică, având în incintă funcțiuni integrate
de cazare turistică, alimentație publică și agrement
Standard de cost

I. Preambul
Standardul de cost constituie document de referință în
vederea stabilirii cheltuielilor eligibile aferente construcțiilor,
conform Hotărârii Guvernului nr. 1.680/2008 pentru instituirea
unei scheme de ajutor de stat privind asigurarea dezvoltării
economice durabile, cu modificările ulterioare.
Standardul de cost se referă la cheltuieli cuprinse în cap. 4
ăCheltuieli pentru investiția de bază”, subcap. 4.1 ăConstrucții și
instalații”, din anexa nr. 4 ăMetodologie privind elaborarea
devizului general pentru obiective de investiții și lucrări de
intervenții” la Hotărârea Guvernului nr. 28/2008 privind
aprobarea conținutului-cadru al documentației tehnicoeconomice aferente investițiilor publice, precum și a structurii și
metodologiei de elaborare a devizului general pentru obiective
de investiții și lucrări de intervenții.
II. Domeniu de aplicare
Prezentul standard se adresează:
a) Ministerului Finanțelor Publice, în calitate de autoritate de
implementare a schemei de ajutor de stat având ca obiectiv
dezvoltarea regională prin stimularea realizării de investiții și
creării de noi locuri de muncă;
b) întreprinderilor care solicită ajutor de stat în temeiul
Hotărârii Guvernului nr. 1.680/2008, cu modificările ulterioare.
III. Obiectiv de referință
Obiectivul de referință îl constituie construcția ăStructură de
primire turistică, având în incintă funcțiuni integrate de cazare
turistică, alimentație publică și agrement”, amplasate numai în
zonele de interes turistic prevăzute în anexa care face parte
integrantă din prezentul standard de cost.

IV. Cost unitar
Valori de referință
Investiție de bază
ăStructură de primire turistică, având în incintă
funcțiuni integrate de cazare turistică,
alimentație publică și agrement”2)

Cost unitar (exclusiv TVA)
euro/m2Ad1)

Construcții și instalații (C+I)

750

1) Ad — arie desfășurată, definită ca sumă a ariilor tuturor nivelelor
construcției, conform STAS 4908-85 ăClădiri civile, industriale și agrozootehnice.
Arii și volume convenționale”.
2) Prezentul standard de cost nu include următoarele categorii de
structuri de primire turistică:
— cu funcțiune de cazare turistică: hoteluri-apartament, moteluri,
hosteluri, bungalouri, cabane, sate de vacanță, campinguri, camere de închiriat
în locuințe familiale, pontoane plutitoare, nave fluviale și maritime, pensiuni
turistice urbane sau rurale, pensiuni agroturistice, case tradiționale, alte unități
cu funcțiuni de cazare turistică;
— cu funcțiune de agrement: cluburi, cazinouri și centre de închiriere.

N O T Ă:

Standardul de cost nu cuprinde cheltuielile aferente
următoarelor capitole din structura devizului general al
investiției, aprobată prin Hotărârea Guvernului nr. 28/2008:
— cap. 1 — Cheltuieli pentru obținerea și amenajarea
terenului;
— cap. 2 — Cheltuieli pentru asigurarea utilităților necesare
obiectivului;
— cap. 3 — Cheltuieli pentru proiectare și asistență tehnică;
— cap. 4 — Cheltuieli pentru investiția de bază,
subcap. 4.2—4.6;
— cap. 5 — Alte cheltuieli;
— cap. 6 — Cheltuieli pentru probe tehnologice și teste și
predare la beneficiar.
ANEXĂ
la standardul de cost aferent construcției
ăStructură de primire turistică, având în incintă funcțiuni integrate
de cazare turistică, alimentație publică și agrement”

L I S TA

zonelor de interes turistic
I. Zona de interes turistic București — Ilfov
II. Stațiuni turistice de interes național:
1. Amara
— județul Ialomița
2. Azuga
— județul Prahova
3. Bușteni
— județul Prahova
4. Buziaș
— județul Timiș
5. Băile Govora
— județul Vâlcea
6. Băile Felix
— județul Bihor
7. Băile Herculane
— județul Caraș-Severin
8. Băile Olănești
— județul Vâlcea
9. Băile Tușnad
— județul Harghita
10. Câmpulung Moldovenesc
— județul Suceava
11. Cap Aurora
— județul Constanța
12. Călimănești-Căciulata
— județul Vâlcea
13. Costinești
— județul Constanța
14. Covasna
— județul Covasna
15. Eforie Nord
— județul Constanța
16. Eforie Sud
— județul Constanța
17. Geoagiu-Băi
— județul Hunedoara
18. Gura Humorului
— județul Suceava
19. Jupiter
— județul Constanța

20. Mamaia
21. Mangalia
22. Moneasa
23. Neptun-Olimp
24. Poiana Brașov
25. Predeal
26. Pucioasa
27. Slănic
28. Saturn
29. Sinaia
30. Sângeorz-Băi
31. Slănic-Moldova
32. Sovata
33. Târgu Ocna
34. Târgu-Neamț
35. Techirghiol
36. Vatra Dornei
37. Venus
38. Voineasa
39. Zona Parâng—Petroșani
40. Zona turistică
a municipiului Piatra-Neamț

— județul Constanța
— județul Constanța
— județul Arad
— județul Constanța
— județul Brașov
— județul Brașov
— județul Dâmbovița
— județul Prahova
— județul Constanța
— județul Prahova
— județul Bistrița-Năsăud
— județul Bacău
— județul Mureș
— județul Bacău
— județul Neamț
— județul Constanța
— județul Suceava
— județul Constanța
— județul Vâlcea
— județul Hunedoara
— județul Neamț

15

MONITORUL OFICIAL AL ROMÂNIEI, PARTEA I, Nr. 806/2.XII.2010
III. Stațiuni turistice de interes local:
1. 1 Mai
— județul Bihor
2. Albac
— județul Alba
3. Albeștii de Muscel
— județul Argeș
(Bughea de Sus)
4. Arieșeni
— județul Alba
5. Balvanyos
— județul Covasna
6. Bazna
— județul Sibiu
7. Bălțătești
— județul Neamț
8. Băile Homorod
— județul Harghita
9. Băile Turda
— județul Cluj
10. Băile Băița
— județul Cluj
11. Borsec
— județul Harghita
12. Borșa
— județul Maramureș
13. Bran
— județul Brașov
14. Breaza
— județul Prahova
15. Călacea
— județul Timiș
16. Cheia
— județul Prahova
17. Crivaia
— județul Caraș-Severin
18. Durău
— județul Neamț
19. Harghita-Băi
— județul Harghita
20. Horezu
— județul Vâlcea
21. Izvoru Mureșului
— județul Harghita
22. Lacu Roșu
— județul Harghita
23. Lacu Sărat
— județul Brăila

Indicativ: SAS-03

24. Lipova

— județul Arad

25. Moieciu

— județul Brașov

26. Ocna Sibiului

— județul Sibiu

27. Ocna Șugatag

— județul Maramureș

28. Păltiniș

— județul Sibiu

29. Pârâul Rece

— județul Brașov

30. Praid

— județul Harghita

31. Săcelu

— județul Gorj

32. Sărata Monteoru

— județul Buzău

33. Secu

— județul Caraș-Severin

34. Semenic

— județul Caraș-Severin

35. Snagov

— județul Ilfov

36. Stâna de Vale

— județul Bihor

37. Straja

— județul Hunedoara

38. Soveja

— județul Vrancea

39. Tășnad

— județul Satu Mare

40. Timișu de Sus

— județul Brașov

41. Tinca

— județul Bihor

42. Trei Ape

— județul Caraș-Severin

43. Vălenii de Munte

— județul Prahova

44. Vața de Jos

— județul Hunedoara

45. Vișeu de Sus

— județul Maramureș

46. Zona Fântânele

— județul Cluj

47. Zona Muntele Băișorii

— județul Cluj

Unitate de specialitate pentru asistență medicală

I. Preambul
Standardul de cost constituie un document de referință în
vederea stabilirii cheltuielilor eligibile aferente construcțiilor
conform Hotărârii Guvernului nr. 1.680/2008 pentru instituirea
unei scheme de ajutor de stat privind asigurarea dezvoltării
economice durabile, cu modificările ulterioare.
Standardul de cost se referă la cheltuieli cuprinse în cap. 4
ăCheltuieli pentru investiția de bază”, subcap. 4.1 ăConstrucții și
instalații”, din anexa nr. 4 ăMetodologie privind elaborarea
devizului general pentru obiective de investiții și lucrări de
intervenții” la Hotărârea Guvernului nr. 28/2008 privind
aprobarea conținutului-cadru al documentației tehnicoeconomice aferente investițiilor publice, precum și a structurii și
metodologiei de elaborare a devizului general pentru obiective
de investiții și lucrări de intervenții.
II. Domeniu de aplicare
Prezentul standard se adresează:
a) Ministerului Finanțelor Publice, în calitate de autoritate de
implementare a schemei de ajutor de stat având ca obiectiv
dezvoltarea regională prin stimularea realizării de investiții și
creării de noi locuri de muncă;
b) întreprinderilor care solicită ajutor de stat în temeiul
Hotărârii Guvernului nr. 1.680/2008, cu modificările ulterioare.
III. Obiectiv de referință
Obiectivul de referință îl constituie construcția ăUnitate de
specialitate pentru asistență medicală”, definită potrivit legii.

Standard de cost
IV. Cost unitar
Valori de referință
Investiție de bază
Cost unitar (exclusiv TVA)
ăUnitate de specialitate pentru asistență medicală”
euro/m2 Ad1)

Construcții și instalații (C+I)

850

1) A — arie desfășurată, definită ca sumă a ariilor tuturor nivelelor
d
construcției, conform STAS 4908-85 ăClădiri civile, industriale și agrozootehnice.
Arii și volume convenționale”.

NOTĂ

Standardul de cost nu cuprinde cheltuielile aferente
următoarelor capitole din structura devizului general al
investiției, aprobată prin Hotărârea Guvernului nr. 28/2008:
— cap. 1 — Cheltuieli pentru obținerea și amenajarea
terenului;
— cap. 2 — Cheltuieli pentru asigurarea utilităților necesare
obiectivului;
— cap. 3 — Cheltuieli pentru proiectare și asistență tehnică;
— cap. 4 — Cheltuieli pentru investiția de bază,
subcap. 4.2—4.6.;
— cap. 5 — Alte cheltuieli;
— cap. 6 — Cheltuieli pentru probe tehnologice și teste și
predare la beneficiar.

16

MONITORUL OFICIAL AL ROMÂNIEI, PARTEA I, Nr. 806/2.XII.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna decembrie 2010
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna decembrie 2010, nivelul ratei dobânzii de referință a Băncii
Naționale a României este de 6,25% pe an.
p. Președintele Consiliului de administrație al Băncii Naționale a României,
Florin Georgescu

București, 2 decembrie 2010.
Nr. 40.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 806/2.XII.2010 conține 16 pagini.

Prețul: 3,20 lei

&JUYDGY|447929]
ISSN 1453—4495

