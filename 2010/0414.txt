Anul 178 (XXII) — Nr. 414

PARTEA I

LEGI, DECRETE, HOTĂRÂRI ȘI ALTE ACTE

Marți, 22 iunie 2010

SUMAR

Nr.

Pagina

Nr.

HOTĂRÂRI ALE GUVERNULUI ROMÂNIEI
533.

— Hotărâre pentru aprobarea Memorandumului de
înțelegere încheiat între Institutul Național de Statistică
al României și Agenția de Statistică a Republicii
Kazahstan privind cooperarea în domeniul statisticii,
semnat la Astana la 2 martie 2010 ............................

Memorandum de înțelegere între Institutul Național de
Statistică al României și Agenția de Statistică a
Republicii Kazahstan privind cooperarea în domeniul
statisticii......................................................................

Pagina
ACTE ALE ÎNALTEI CURȚI DE CASAȚIE
ȘI JUSTIȚIE

Decizia nr. 36 din 14 decembrie 2009 ..................................

3–4

Decizia nr. 2 din 15 martie 2010 ............................................

4–5

ACTE ALE OFICIULUI ROMÂN
PENTRU DREPTURILE DE AUTOR

2
201.
2

— Decizie privind modificarea formularelor de
înscriere a fonogramelor în Registrul național al
fonogramelor, respectiv a videogramelor în Registrul
național al videogramelor ..........................................

6–15

2

MONITORUL OFICIAL AL ROMÂNIEI, PARTEA I, Nr. 414/22.VI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Memorandumului de înțelegere încheiat între Institutul Național de Statistică
al României și Agenția de Statistică a Republicii Kazahstan privind cooperarea
în domeniul statisticii, semnat la Astana la 2 martie 2010
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de înțelegere
încheiat între Institutul Național de Statistică al României și

Agenția de Statistică a Republicii Kazahstan privind cooperarea
în domeniul statisticii, semnat la Astana la 2 martie 2010.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Președintele Institutului Național de Statistică,
Vergil Voineagu
p. Ministrul afacerilor externe,
Anton Niculescu,
secretar de stat
București, 2 iunie 2010.
Nr. 533.

MEMORANDUM DE ÎNȚELEGERE

între Institutul Național de Statistică al României și Agenția de Statistică a Republicii Kazahstan
privind cooperarea în domeniul statisticii
Institutul Național de Statistică al României și Agenția de Statistică a Republicii Kazahstan, denumite în continuare părți,
recunoscând dorința comună de dezvoltare și aprofundare a cooperării în domeniul statisticii, inclusiv pregătirea de mijloace pentru
dezvoltarea statisticii,
apreciind necesitatea creării unui cadru pentru pregătirea și realizarea comună de programe și proiecte de cooperare în
domeniul statisticii,
au ajuns la următoarea înțelegere:
1. Părțile își exprimă intenția de a promova și de a dezvolta
• informații cu privire la noile direcții de dezvoltare a oficiilor
cooperarea în sectoarele statistice relevante, pe baza statistice;
• schimbul de experiențe practice ale părților în ceea ce
avantajului și a ajutorului reciproc.
2. Sfera concretă a cooperării, lista acțiunilor care vor avea privește legislația națională referitoare la statistică;
• organizarea de sesiuni, seminarii și conferințe comune cu
loc și calendarul acestora vor fi stabilite periodic conform
interesului comun al ambelor părți și cu respectarea scopul de a studia ultimele evoluții și experiențele avansate ale
părților.
competențelor și capacităților lor.
4. Limba utilizată în timpul activităților care vor avea loc
3. Cooperarea dintre cele două părți poate fi desfășurată în
conform prezentului memorandum de înțelegere și în cadrul
numeroase modalități în cadrul competenței lor, inclusiv, însă
comunicării dintre părți poate fi limba engleză. Toată
fără a se limita la:
documentația oficială referitoare la proiecte, inclusiv toate
• schimbul de materiale metodologice și schimbul de rapoartele, va fi redactată în limba convenită.
informații cu privire la evoluțiile referitoare la observațiile
5. Cheltuielile pe care le implică aplicarea prezentului
statistice, recensăminte și sondaje;
memorandum de înțelegere vor fi acoperite de părțile respective,
• informații statistice publice, inclusiv publicații (anuare, în conformitate cu procedura convenită înaintea fiecărei
colecții, buletine, știri și analize) referitoare la evoluțiile privind activități.
datele sociale și economice ale țărilor și regiunilor lor;
Semnat la Astana la 2 martie 2010.
Pentru
Pentru
Agenția de Statistică a Republicii Kazahstan,
Institutul Național de Statistică al României,
Smailov Alikhan Askhanovich
Nicolae Cristian Stănică

MONITORUL OFICIAL AL ROMÂNIEI, PARTEA I, Nr. 414/22.VI.2010

3

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 36
din 14 decembrie 2009
Dosar nr. 26/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii declarat de procurorul
general al Parchetului de pe lângă Înalta Curte de Casație și Justiție și sesizarea Colegiului de conducere al Parchetului de pe lângă
Curtea de Apel București privind admisibilitatea cererilor de revizuire, respectiv de contestație la executare, în cazul incidenței
autorității de lucru judecat.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți
67 de judecători din 103 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Gabriela
Scutea — adjunct al procurorului general.
Reprezentanta procurorului general al Parchetului de pe lângă Înalta Curte de Casație și Justiție a precizat că obiectul
recursului în interesul legii a fost limitat numai la cererile de revizuire și contestație la executare, excluzând cererile de contopire
care nu pot intra sub incidența autorității de lucru judecat, deși sesizarea Colegiului de conducere al Parchetului de pe lângă
Curtea de Apel București le-a avut în vedere și pe acestea din urmă. A solicitat, în concluzie, admiterea recursului în interesul legii,
în sensul de a se stabili că, în cazul în care instanța învestită cu soluționarea unei cereri de revizuire ori a unei contestații la
executare constată existența autorității de lucru judecat, urmează să respingă respectiva cerere ca inadmisibilă.
S E C Ț I I L E U N I T E,

deliberând asupra recursului în interesul legii și sesizării
Colegiului de conducere al Parchetului de pe lângă Curtea de
Apel București, constată următoarele:
În practica instanțelor judecătorești s-a constatat că nu există
un punct de vedere unitar în legătură cu soluționarea cererilor de
revizuire și a contestațiilor la executare formulate succesiv, în
condițiile existenței identității de persoane, de temei legal, de
motive și apărări invocate în susținerea acestora.
Astfel, unele instanțe au considerat că asemenea cereri
trebuie soluționate pe fond chiar dacă există identitate de
persoane și s-au invocat, cu ocazia soluționării acestora,
aceleași temeiuri legale, motive și apărări.
Alte instanțe, dimpotrivă, s-au pronunțat în sensul că, în
cazul când se constată că există identitate de persoane, de
temei legal, de motive și apărări invocate în cuprinsul cererilor
de revizuire și al contestațiilor la executare formulate succesiv,
acestea trebuie respinse ca inadmisibile.
Aceste din urmă instanțe au interpretat și au aplicat corect
dispozițiile legii.
În adevăr, în cuprinsul art. 403 din Codul de procedură
penală, prin care s-a reglementat procedura admiterii în principiu
a cererii de revizuire, este instituită la alin. 1 obligația instanței
de a verifica, între altele, dacă această cerere este făcută în
condițiile prevăzute de lege.
O astfel de verificare presupune, mai întâi, să se aprecieze
asupra susceptibilității unei atare cereri de a fi examinată prin
prisma reglementărilor legale ce ar putea constitui impedimente
în exercitarea căii de atac a revizuirii.
În aceste condiții, limitarea exercitării și promovării în
continuare a unei cereri de revizuire, în cadrul procedurii
prealabile a admiterii în principiu, trebuie luată în considerare
atât timp cât anumite piedici legale, cum este și autoritatea de
lucru judecat, nu îngăduie compatibilitatea căii respective de
atac de a determina rejudecarea fondului cauzei.
Sub acest aspect, este unanim admis că situația juridică
stabilită prin soluționarea definitivă a unei cauze penale deduse
judecății reflectă adevărul impus de recunoașterea principiului
de drept ăres judicata pro veritate habetur”. De aceea, în măsura
în care rezolvarea dată asupra unei cereri de revizuire privește

persoane, temeiuri juridice, motive și apărări ce fac obiectul unei
cereri de revizuire ulterioare, cu conținut identic, această nouă
cerere de revizuire nu constituie decât o repetare a celei deja
soluționate, intrând în coliziune cu dispozițiile legale privind
autoritatea de lucru judecat.
De observat în această privință că față de dispozițiile art. 137
alin. 1 din Codul de procedură civilă, aplicabile și în procesul
penal potrivit art. 721 din același cod, instanța este obligată să
se pronunțe mai întâi asupra excepțiilor de procedură, precum
și asupra celor de fond, care fac de prisos să se mai procedeze
la cercetarea în fond a pricinii.
Ca urmare, în raport cu reglementarea de la art. 166 din
Codul de procedură civilă, aplicabil și în procesul penal, în care
se prevede că ăexcepția puterii lucrului judecat se poate ridica,
de părți sau de judecător, chiar înaintea instanței de recurs”,
adică oricând, este de la sine înțeles că instanța de revizuire nu
poate trece peste o asemenea excepție, ea trebuind să o
invoce, chiar din oficiu, înainte de a aborda examinarea în fond
a cererii de revizuire.
Evident, în lipsa unei reglementări adecvate în legislația
penală a conținutului autorității de lucru judecat, constatarea
existenței acesteia nu poate fi făcută decât în conformitate cu
reglementarea de principiu de la art. 1201 din Codul civil, potrivit
căreia ăeste lucru judecat atunci când a doua cerere în judecată
are același obiect, este întemeiată pe aceeași cauză și este între
aceleași părți, făcută de ele sau în contra lor în aceeași calitate”.
Reiese deci că, față de specificul cererii de revizuire din
procesul penal, condițiile instituite în reglementarea de principiu,
dată autorității de lucru judecat prin art. 1201 din Codul civil,
implică neîndoielnic existența identității de persoane, de temei
legal, de motive și apărări invocate cu ocazia soluționării noii
cereri în raport cu cererea anterioară de revizuire definitiv
judecată.
Pentru aceeași rațiune, față de specificul procedurii ce
trebuie parcursă în vederea soluționării contestației la executare,
astfel cum această procedură este reglementată în art. 462 cu
referire la art. 460 din Codul de procedură penală, o atare cale
de atac devine, de asemenea, inadmisibilă, operând efectele
autorității de lucru judecat, dacă există identitate de persoane,
de temei legal, de motive și apărări invocate în raport cu cererea

4

MONITORUL OFICIAL AL ROMÂNIEI, PARTEA I, Nr. 414/22.VI.2010

de contestație la executare rezolvată anterior, cu caracter
definitiv.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, precum
și ale art. 4142 din Codul de procedură penală, urmează a se

admite recursul în interesul legii și a se decide că sunt
inadmisibile cererile repetate de revizuire și, respectiv, de
contestație la executare, dacă există identitate de persoane, de
temei legal, de motive și apărări invocate în soluționarea
acestora.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și sesizarea Colegiului de conducere al Parchetului de pe lângă Curtea de Apel București.
Se stabilește că cererile repetate de revizuire și, respectiv, contestație la executare sunt inadmisibile, dacă există identitate
de persoane, de temei legal, de motive și apărări invocate în soluționarea acestora.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 14 decembrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

judecător LIDIA BĂRBULESCU
Prim-magistrat-asistent,
Adriana Daniela White

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 2
din 15 martie 2010
Dosar nr. 2/2010
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii privind stabilirea
calității de parte vătămată sau parte civilă în cazul infracțiunilor prevăzute de Legea nr. 46/2008 — Codul silvic, prin care se aduce
atingere fondului forestier proprietate privată a persoanelor fizice sau juridice.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți
83 de judecători din 107 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Iuliana
Nedelcu — procuror șef al Secției judiciare.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, punând concluzii pentru admiterea acestuia, în sensul de a se stabili că pot avea calitate de parte vătămată ori de
parte civilă atât ocolul silvic, cât și proprietarul fondului forestier, cu excepția situației în care acesta din urmă este subiect activ al
infracțiunii. A precizat că, deși prin recursul în interesul legii se arată că și autoritatea publică centrală pentru finanțe publice poate
avea calitate de parte vătămată, prevederile art. 105 alin. (3) din Legea nr. 46/2008 reglementează o situație particulară, și anume
în cazul în care prejudiciul evaluat potrivit legii nu a fost recuperat de ocolul silvic, acesta se recuperează de autoritatea menționată,
astfel încât, în principiu, o astfel de calitate procesuală o pot avea ocolul silvic și proprietarul fondului forestier.
S E C Ț I I L E U N I T E,

deliberând asupra recursului în interesul legii, constată
următoarele:
În practica instanțelor judecătorești s-a constatat că nu există
un punct de vedere unitar în aplicarea dispozițiilor art. 105, cu
referire la art. 10 din Legea nr. 46/2008 privind fondul forestier
proprietate privată a persoanelor fizice sau juridice.
Astfel, unele instanțe au considerat că, în cazul infracțiunilor
silvice având ca obiect fondul forestier proprietate privată a
persoanelor fizice sau juridice, poate avea calitate de parte
vătămată ori de parte civilă numai proprietarul fondului forestier
încălcat, pentru că prejudiciul a fost cauzat în patrimoniul acelui
proprietar.
Alte instanțe, dimpotrivă, s-au pronunțat în sensul că, în
asemenea ipoteză, au calitate procesuală de parte vătămată ori

de parte civilă atât proprietarul fondului forestier lezat, cu
excepția cazului când el însuși este autorul faptei cauzatoare de
prejudiciu, cât și ocolul silvic, respectiv direcția silvică ce asigură
serviciile silvice sau administrarea pădurii.
Aceste din urmă instanțe au interpretat și au aplicat corect
dispozițiile legii.
Acțiunea civilă exercitată în cadrul procesului penal, având
caracter accesoriu acțiunii penale, este supusă dispozițiilor ce
reglementează răspunderea civilă delictuală.
Ca urmare, pentru exercitarea acțiunii civile în procesul penal
trebuie îndeplinite, cumulativ, mai multe condiții, între care:
infracțiunea ce face obiectul acțiunii penale să fie generatoare
de prejudiciu material sau moral; să existe legătură de
cauzalitate între prejudiciu și infracțiune; prejudiciul să fie cert

MONITORUL OFICIAL AL ROMÂNIEI, PARTEA I, Nr. 414/22.VI.2010
și să nu fi fost reparat; să existe voința de constituire de parte
civilă în procesul penal.
Ca și în procesul civil, în soluționarea acțiunii civile în
procesul penal este aplicabil principiul disponibilității, care
permite persoanei păgubite să aleagă nu numai cadrul
procesual în care să își realizeze pretențiile, ci și momentul
exercitării acțiunii civile în limitele admise de lege.
În raport cu acest cadru legal, procurorului și instanței de
judecată nu le este îngăduit să limiteze în vreun fel dreptul
titularului acțiunii civile de a o exercita și nici nu se pot subroga
în drepturile persoanei vătămate, ci doar trebuie să intervină, în
îndeplinirea rolului activ, pentru a pune în vedere persoanei
vătămate să precizeze dacă se constituie parte civilă în procesul
penal.
Obiectul juridic multiplu al infracțiunilor silvice, constând în
relațiile sociale menite să protejeze fondul forestier, ca factor
esențial în menținerea calității mediului la un nivel optim, dar și
cele care garantează dreptul de proprietate, precum și subiectul
pasiv principal al unor astfel de infracțiuni care, indiferent de
forma de proprietate, este totdeauna statul, în calitate de
reprezentant al societății interesate în ocrotirea fondului forestier
și asigurarea echilibrului ecologic, imprimă acestei categorii de
infracțiuni un specific determinant în atribuirea poziției
procesuale de parte vătămată ori de parte civilă ocolului silvic,
ca reprezentant al statului, alături de proprietarul fondului
forestier, ca subiect pasiv secundar, acestuia neputându-i-se
recunoaște o astfel de calitate când este subiect activ al
infracțiunii silvice.
O atare concluzie este impusă de dispozițiile de ansamblu
ale Codului silvic adoptat prin Legea nr. 46/2008, în care este
reglementată obligativitatea administrării și asigurării serviciilor
silvice la toate pădurile, indiferent de forma de proprietate, prin
ocoale silvice de interes public.
În acest sens, prin art. 10 alin. (1) din Legea nr. 46/2008 se
prevede că ăsunt obligatorii administrarea, precum și asigurarea
serviciilor silvice, după caz, la toate pădurile, indiferent de forma
de proprietate, prin ocoale silvice (...)”.
Totodată, potrivit dispozițiilor art. 3, cu referire la art. 88 din
Legea nr. 46/2008, fondul forestier național constituie un bun de
interes național ce trebuie apărat și dezvoltat prioritar.
Semnificative sub aspectul analizat sunt și dispozițiile art. 33
din Legea nr. 46/2008, care reglementează obligativitatea
înființării fondului de conservare a pădurilor și care în alin. (2)
lit. e) arată că acest fond se constituie, între altele, și cu ă50%

5

din cuantumul despăgubirilor pentru pagubele produse fondului
forestier proprietate privată”.
Mai mult, este de observat că în art. 105 alin. (3) din aceeași
lege s-a prevăzut că ăîn situațiile în care prejudiciul evaluat
potrivit prevederilor alin. (1) și (2) nu a fost recuperat de ocolul
silvic care asigură serviciile silvice sau administrarea pădurii,
acesta se recuperează de autoritatea publică centrală pentru
finanțe publice, ca reprezentant al statului român”.
Or, câtă vreme statul român este vădit interesat, material și
moral, în toate cauzele privind infracțiuni silvice îndreptate
împotriva fondului forestier proprietate privată, prin instituirea
cărora se asigură protecția vegetației forestiere față de actele
de tăiere, rupere, distrugere, degradare sau scoatere din
rădăcini de arbori, puieți sau lăstari aparținând acestui fond, nu
s-ar putea considera că ocolul silvic, în calitate de reprezentant
al statului român, nu ar avea temeiul juridic necesar tragerii la
răspundere civilă a celor implicați în săvârșirea unor asemenea
infracțiuni.
Din moment ce obiectul material al oricărei infracțiuni silvice
îl constituie vegetația forestieră, indiferent de forma de
proprietate, iar subiectul pasiv principal al acestor infracțiuni este
statul, interesat în ocrotirea tuturor terenurilor cu vegetație
forestieră, participarea ocolului silvic în procesul penal, ca parte
vătămată ori ca parte civilă reprezentând statul, este pe deplin
firească și corespunde principiilor de drept ce se degajă din
dispozițiile art. 14 și 15 din Codul de procedură penală,
coroborate cu cele ale art. 998 și următoarele din Codul civil.
Ca urmare, prin săvârșirea unei infracțiuni împotriva fondului
forestier proprietate privată, aparținând persoanelor fizice sau
juridice, sunt prejudiciate atât patrimoniul și interesele statului,
a cărui reprezentare o asigură ocoalele silvice, cât și proprietarul
nominal al acelui fond.
În consecință, în temeiul dispozițiilor art. 25 lit. a) din Legea
nr. 304/2004 privind organizarea judiciară, republicată, cu
referire la art. 4142 din Codul de procedură penală, urmează a
se admite recursul în interesul legii și a se stabili că în cazul
infracțiunilor silvice prevăzute în Legea nr. 46/2008, prin care se
aduce atingere fondului forestier proprietate privată a
persoanelor fizice sau juridice, calitatea de parte vătămată ori
de parte civilă o pot avea atât ocolul silvic, ca reprezentant al
statului, cât și proprietarul fondului forestier, dacă nu este
subiect activ al infracțiunii ce face obiectul procesului.

PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție
și stabilesc:
În cazul infracțiunilor prevăzute de Legea nr. 46/2008 — Codul silvic, prin care se aduce atingere fondului forestier
proprietate privată a persoanei fizice sau persoanei juridice, calitatea de parte vătămată ori de parte civilă o pot avea atât ocolul
silvic, în calitate de reprezentant al statului, cât și proprietarul fondului forestier, cu excepția situației în care acesta din urmă este
subiect activ al infracțiunii.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 15 martie 2010.
PREȘEDINTELE ÎNALTEI CURȚI DE CASAȚIE ȘI JUSTIȚIE,

judecător LIDIA BĂRBULESCU
Prim-magistrat-asistent,
Adriana Daniela White

6

MONITORUL OFICIAL AL ROMÂNIEI, PARTEA I, Nr. 414/22.VI.2010

ACTE ALE OFICIULUI ROMÂN PENTRU DREPTURILE DE AUTOR
GUVERNUL ROMÂNIEI
OFICIUL ROMÂN PENTRU DREPTURILE DE AUTOR

DECIZIE
privind modificarea formularelor de înscriere a fonogramelor în Registrul național al fonogramelor,
respectiv a videogramelor în Registrul național al videogramelor
În conformitate cu dispozițiile Ordonanței Guvernului nr. 25/2006 privind întărirea capacității administrative a Oficiului
Român pentru Drepturile de Autor, republicată, cu modificările și completările ulterioare,
având în vedere Referatul Direcției registre, gestiune colectivă și relații cu publicul nr. 1.121 din 21 mai 2010,
în temeiul prevederilor art. 7 alin. (3) din Hotărârea Guvernului nr. 401/2006 privind organizarea, funcționarea, structura
personalului și dotările necesare îndeplinirii atribuțiilor Oficiului Român pentru Drepturile de Autor, cu modificările ulterioare,
directorul general al Oficiului Român pentru Drepturile de Autor emite prezenta decizie.
Art. I. — Decizia directorului general al Oficiului Român
pentru Drepturile de Autor nr. 30/2006 pentru stabilirea și
publicarea în Monitorul Oficial al României, Partea I, în
conformitate cu art. 47 din Ordonanța Guvernului nr. 25/2006
privind întărirea capacității administrative a Oficiului Român
pentru Drepturile de Autor, a modelelor cererilor-tip privind
înregistrarea în registrele naționale administrate de Oficiul
Român pentru Drepturile de Autor, a modelului formularului
special privind marcajele holografice deteriorate și marcajele
holografice aplicate pe fonogramele sau videogramele retrase
din circuitul comercial, a modelului raportului de aplicare a
marcajelor holografice pe fonograme sau videograme, a
modelelor certificatelor de înregistrare în registrele naționale
administrate de Oficiul Român pentru Drepturile de Autor, a
modelelor adeverințelor de înscriere în registrele naționale
administrate de Oficiul Român pentru Drepturile de Autor și a
modelului autorizației de înregistrare în Registrul național al
multiplicatorilor, publicată în Monitorul Oficial al României,

Partea I, nr. 231 din 14 martie 2006, cu modificările ulterioare,
se modifică după cum urmează:
1. Formularul C.1., prevăzut în anexa nr. 7, se modifică și
se înlocuiește cu anexa nr. 1, care face parte integrantă din
prezenta decizie.
2. Formularul D.1.1., prevăzut în anexa nr. 8, se modifică
și se înlocuiește cu anexa nr. 2, care face parte integrantă
din prezenta decizie.
3. Formularele D.1.2. și D.1.3., prevăzute în anexele nr. 9
și 10, se modifică și se înlocuiesc cu anexa nr. 3, care face
parte integrantă din prezenta decizie; anexa nr. 10 devine
anexa nr. 9.
4. Formularul D.3.2., prevăzut în anexa nr. 16, se modifică
și se înlocuiește cu anexa nr. 4, care face parte integrantă
din prezenta decizie.
Art. II. — Direcția registre, gestiune colectivă și relații cu
publicul va duce la îndeplinire prevederile prezentei decizii.
Art. III. — Prezenta decizie se publică în Monitorul Oficial al
României, Partea I.

Directorul general al Oficiului Român pentru Drepturile de Autor,
Robert Bucur

București, 26 mai 2010.
Nr. 201.

MONITORUL OFICIAL AL ROMÂNIEI, PARTEA I, Nr. 414/22.VI.2010

7
ANEXA Nr. 1*)
(Anexa nr. 7 la Decizia nr. 30/2006)

*) Anexa nr. 1 este reprodusă în facsimil.

*) Anexa nr. 2 este reprodusă în facsimil.

ANEXA Nr. 2*)
(Anexa nr. 8 la Decizia nr. 30/2006)

8
MONITORUL OFICIAL AL ROMÂNIEI, PARTEA I, Nr. 414/22.VI.2010

MONITORUL OFICIAL AL ROMÂNIEI, PARTEA I, Nr. 414/22.VI.2010

9

10

MONITORUL OFICIAL AL ROMÂNIEI, PARTEA I, Nr. 414/22.VI.2010
ANEXA Nr. 3*)
(Anexa nr. 9 la Decizia nr. 30/2006)

*) Anexa nr. 3 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 414/22.VI.2010

11

12

MONITORUL OFICIAL AL ROMÂNIEI, PARTEA I, Nr. 414/22.VI.2010

*) Anexa nr. 4 este reprodusă în facsimil.

ANEXA Nr. 4*)
(Anexa nr. 16 la Decizia nr. 30/2006)

MONITORUL OFICIAL AL ROMÂNIEI, PARTEA I, Nr. 414/22.VI.2010
13

14

MONITORUL OFICIAL AL ROMÂNIEI, PARTEA I, Nr. 414/22.VI.2010

MONITORUL OFICIAL AL ROMÂNIEI, PARTEA I, Nr. 414/22.VI.2010

15

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 414/22.VI.2010 conține 16 pagini.

Prețul: 3,20 lei

&JUYDGY|444003]
ISSN 1453—4495

