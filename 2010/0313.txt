Anul 178 (XXII) — Nr. 313

PARTEA I

LEGI, DECRETE, HOTĂRÂRI ȘI ALTE ACTE

Joi, 13 mai 2010

SUMAR

Pagina
DECIZII ALE CURȚII CONSTITUȚIONALE
Decizia nr. 206 din 4 martie 2010 referitoare la excepția de
neconstituționalitate a dispozițiilor art. 1 din Ordonanța
de urgență a Guvernului nr. 71/2009 privind plata unor
sume prevăzute în titluri executorii având ca obiect
acordarea de drepturi salariale personalului din
sectorul bugetar..........................................................
Decizia nr. 240 din 16 martie 2010 referitoare la excepția de
neconstituționalitate a dispozițiilor art. I pct. 10 din
Ordonanța Guvernului nr. 8/2004 pentru modificarea
și completarea Ordonanței Guvernului nr. 38/2003
privind salarizarea și alte drepturi ale polițiștilor, prin
care se introduce pct. 6 în anexa nr. 1 la Ordonanța
Guvernului nr. 38/2003 ..............................................
Decizia nr. 337 din 25 martie 2010 referitoare la excepția de
neconstituționalitate a prevederilor art. 33 din Legea
nr. 1/2000, cu modificările și completările ulterioare, și
a celor ale art. III al titlului VI din Legea nr. 247/2005,
astfel cum a fost modificat prin art. II din Ordonanța de
urgență a Guvernului nr. 127/2005 ............................
Decizia nr. 348 din 25 martie 2010 referitoare la excepția de
neconstituționalitate a prevederilor art. I pct. 1 referitor
la art. 6 alin. (3) și pct. 3 referitor la art. 7 alin. (1) din

Pagina
Ordonanța de urgență a Guvernului nr. 207/2008
pentru modificarea și completarea Legii nr. 248/2005
privind regimul liberei circulații a cetățenilor români în
străinătate ..................................................................

2–6

6–7

7–9

9–10

Decizia nr. 371 din 13 aprilie 2010 referitoare la excepția de
neconstituționalitate a dispozițiilor art. 109 alin. (3) și
(4) din Ordonanța de urgență a Guvernului
nr. 195/2002 privind circulația pe drumurile publice și
ale art. 121 alin. (1) și (2) din Regulamentul de aplicare
a Ordonanței de urgență a Guvernului nr. 195/2002,
aprobat prin Hotărârea Guvernului nr. 1.391/2006 ....

11–12

Decizia nr. 383 din 13 aprilie 2010 referitoare la excepția de
neconstituționalitate a dispozițiilor art. 215 alin. 5,
art. 2481 raportat la art. 146 din Codul penal, precum
și a dispozițiilor art. 7 din Legea nr. 39/2003 privind
prevenirea și combaterea criminalității organizate ....

12–14

Decizia nr. 387 din 13 aprilie 2010 referitoare la excepția de
neconstituționalitate a dispozițiilor art. 6 alin. 1 și 4,
art. 70 alin. 2, art. 171 alin. 1 și art. 224 alin. 1 și 3 din
Codul de procedură penală ........................................

14–16

2

MONITORUL OFICIAL AL ROMÂNIEI, PARTEA I, Nr. 313/13.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 206
din 4 martie 2010

referitoare la excepția de neconstituționalitate a dispozițiilor art. 1 din Ordonanța de urgență
a Guvernului nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din sectorul bugetar
Ioan Vida
Acsinte Gaspar
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1)—(3) din Ordonanța de urgență a
Guvernului nr. 71/2009 privind plata unor sume prevăzute în
titluri executorii având ca obiect acordarea de drepturi salariale
personalului din sectorul bugetar, excepție ridicată de Marian
Ionel Gherman, Victoria Mariana Ioan, Dumitru Ioniță, Gheorghe
Ivan, Ana Maria Ilie, Laurenția Camelia Lică, Dimitrie Bogdan
Licu, Elena Oltenceanu, Andreea Oprea, Nicoleta Pantilie, Florin
Predescu, Răzvan Horațiu Radu, Alexandru Țurlea și Sorin
Cezar Voicu în Dosarul nr. 6.677/301/2009 al Judecătoriei
Sectorului 3 București — Secția civilă, și care formează obiectul
Dosarului nr. 7.693D/2009 al Curții Constituționale.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 8.082D/2009, având ca obiect aceeași excepție de
neconstituționalitate, ridicată de Daniela Georgeta Enache,
Elena Veronica Andreea Iura, Adriana Macarie, Elena Aneta
Popa și Alina Gabriela Tambulea în Dosarul nr. 8.783/302/2009
ale Judecătoriei Sectorului 5 București — Secția a II-a civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în Dosarul
nr. 8.095D/2009,
având
ca
obiect
excepția
de
neconstituționalitate a dispozițiilor art. 1 din Ordonanța de
urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de
drepturi salariale personalului din sectorul bugetar, ridicată de
Antonela Anemary Costache, Liliana Ciupercă, Viorica Dinu,
Cristian Jipa, Brândușa Elena Gheorghe, Manuela Carmen
Mladin, Grațiela Monica Constantin, Ioana Cleopatra Radu,
Iosefina Pârvu, Elena Burlan, Florentina Vasilățeanu, Irina Mirela
Vâlceanu, Mitu Stegaru, Mihaela Niță, Cristina Carmen Craiu,
Geanina Teodorovici, Mihai Rotaru și Alin Valentin Vișan în
Dosarul nr. 22.135/299/2009 al Judecătoriei Sectorului 1
București.
Curtea, din oficiu, pune în discuție conexarea dosarelor
nr. 8.082D/2009 și nr. 8.095D/2009 la Dosarul nr. 7.693D/2009,
având în vedere că acestea au un obiect parțial identic.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 8.082D/2009
și nr. 8.095D/2009 la Dosarul nr. 7.693D/2009, care este primul
înregistrat.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de admitere a excepției de neconstituționalitate, pentru
aceleași motive ca și cele reținute în Decizia Curții
Constituționale nr. 784 din 12 mai 2009, publicată în Monitorul
Oficial al României, Partea I, nr. 466 din 7 iulie 2009.
C U R T E A,

având în vedere actele și lucrările dosarelor, constată
următoarele:
Prin Încheierea din 23 iulie 2009, pronunțată în Dosarul
nr. 6.677/301/2009, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 1 alin. (1)—(3) din
Ordonanța de urgență a Guvernului nr. 71/2009 privind plata
unor sume prevăzute în titluri executorii având ca obiect
acordarea de drepturi salariale personalului din sectorul
bugetar, excepție ridicată de Marian Ionel Gherman, Victoria
Mariana Ioan, Dumitru Ioniță, Gheorghe Ivan, Ana Maria Ilie,
Laurenția Camelia Lică, Dimitrie Bogdan Licu, Elena
Oltenceanu, Andreea Oprea, Nicoleta Pantilie, Florin Predescu,
Răzvan Horațiu Radu, Alexandru Țurlea și Sorin Cezar Voicu
într-o cauză având ca obiect soluționarea unei contestații la
executare.
Prin Încheierea din 21 octombrie 2009, pronunțată în Dosarul
nr. 8.783/302/2009, Judecătoria Sectorului 5 București —
Secția a II-a civilă a sesizat Curtea Constituțională cu
excepția de neconstituționalitate a dispozițiilor art. 1
alin. (1)—(3) din Ordonanța de urgență a Guvernului
nr. 71/2009 privind plata unor sume prevăzute în titluri
executorii având ca obiect acordarea de drepturi salariale
personalului din sectorul bugetar, excepție ridicată de
Daniela Georgeta Enache, Elena Veronica Andreea Iura,
Adriana Macarie, Elena Aneta Popa și Alina Gabriela Tambulea
într-o cauză având ca obiect soluționarea unei contestații la
executare.
Prin Încheierea din 28 octombrie 2009, pronunțată în Dosarul
nr. 22.135/299/2009, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 1 din Ordonanța de
urgență a Guvernului nr. 71/2009 privind plata unor sume
prevăzute în titluri executorii având ca obiect acordarea de
drepturi salariale personalului din sectorul bugetar, excepție
ridicată de Antonela Anemary Costache, Liliana Ciupercă,
Viorica Dinu, Cristian Jipa, Brândușa Elena Gheorghe, Manuela
Carmen Mladin, Grațiela Monica Constantin, Ioana Cleopatra
Radu, Iosefina Pârvu, Elena Burlan, Florentina Vasilățeanu, Irina
Mirela Vâlceanu, Mitu Stegaru, Mihaela Niță, Cristina Carmen
Craiu, Geanina Teodorovici, Mihai Rotaru și Alin Valentin Vișan
într-o cauză având ca obiect soluționarea unei contestații la
executare.
În motivarea excepției de neconstituționalitate autorii
acesteia susțin, în esență, că suspendarea executării hotărârilor

MONITORUL OFICIAL AL ROMÂNIEI, PARTEA I, Nr. 313/13.V.2010
judecătorești având ca obiect acordarea unor drepturi de natură
salarială stabilite în favoarea personalului din sectorul bugetar și
eșalonarea plății acestora până în 2012 încalcă prevederile
constituționale ale art. 1 alin. (4) și (5), art. 15 alin. (2), art. 16
alin. (1) și (2), art. 21 alin. (1)—(3), art. 44 și art. 53. Totodată,
se susține că dispozițiile de lege criticate încalcă art. 115 alin. (4)
și (6) din Constituție, ținând cont de faptul că instanța
constituțională a constatat încălcarea aceluiași text
constituțional atunci când prin Decizia nr. 784 din 12 mai 2009
a declarat ca fiind neconstituționale dispozițiile art. III din
Ordonanța de urgență a Guvernului nr. 75/2008, prin care, de
asemenea, se prevedeau eșalonări cu privire la executarea unor
categorii de hotărâri judecătorești.
Judecătoria Sectorului 3 București — Secția civilă,
Judecătoria Sectorului 5 București — Secția a II-a civilă și
Judecătoria Sectorului 1 București și-au exprimat opinia în
sensul temeiniciei excepției de neconstituționalitate,
considerând că dispozițiile criticate încalcă dreptul la un proces
echitabil, consacrat prin art. 21 alin. (3) din Constituție și art. 6
din Convenția pentru apărarea drepturilor omului și a libertăților
fundamentale.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat Curții Constituționale
punctele lor de vedere asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, publicată în Monitorul Oficial al României,
Partea I, nr. 416 din 18 iunie 2009, având următorul cuprins:
ăArt. 1. — (1) Plata sumelor prevăzute prin hotărâri judecătorești
având ca obiect acordarea unor drepturi de natură salarială
stabilite în favoarea personalului din sectorul bugetar, devenite
executorii până la data de 31 decembrie 2009, se va realiza
după o procedură de executare care începe astfel:
a) în anul 2010 se plătește 34% din valoarea titlului
executoriu;
b) în anul 2011 se plătește 33% din valoarea titlului
executoriu;
c) în anul 2012 se plătește 33% din valoarea titlului
executoriu.
(2) În cursul termenului prevăzut la alin. (1) orice cerere de
executare silită se suspendă de drept.
(3) Sumele prevăzute la alin. (1), plătite în temeiul prezentei
ordonanțe de urgență, se actualizează cu indicele prețurilor de
consum comunicat de Institutul Național de Statistică.

3

(4) În înțelesul prezentei ordonanțe de urgență, prin sectorul
bugetar se înțelege autoritățile și instituțiile publice a căror
finanțare se asigură astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale, după
caz;
b) din venituri proprii și subvenții acordate de la bugetul de
stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.”
Autorii excepției de neconstituționalitate susțin că prevederile
de lege criticate încalcă dispozițiile constituționale cuprinse în
art. 1 alin. (4) privind principiul separației și echilibrului puterilor
în stat, art. 1 alin. (5) privind respectarea Constituției, a
supremației sale și a legilor, art. 15 alin. (2) privind
neretroactivitatea, art. 16 alin. (1) și (2) privind egalitatea în fața
legii și principiul potrivit căruia nimeni nu este mai presus de
lege, art. 21 alin. (1)—(3) privind accesul liber la justiție și la un
proces echitabil, art. 44 alin. (1) și (2) privind dreptul de
proprietate și art. 115 alin. (4) și (6) privind delegarea legislativă.
Examinând excepția de neconstituționalitate, Curtea
constată că asupra dispozițiilor de lege criticate s-a pronunțat
prin Decizia nr. 188 din 2 martie 2010, nepublicată încă*), prin
raportare la aceleași critici de neconstituționalitate ca și cele
invocate în prezenta cauză, respingând excepția de
neconstituționalitate a dispozițiilor Ordonanței de urgență a
Guvernului nr. 71/2009, cu următoarea motivare:
I. Susținerea potrivit căreia Ordonanța de urgență a
Guvernului nr. 71/2009 încalcă prevederile art. 115 alin. (4) din
Constituție este neîntemeiată. Curtea, în jurisprudența sa, a
statuat, în mod constant, că situațiile extraordinare exprimă un
grad mare de abatere de la obișnuit sau comun, aspect întărit și
prin adăugarea sintagmei ăa căror reglementare nu poate fi
amânată” (Decizia nr. 255 din 11 mai 2005, publicată în Monitorul
Oficial al României, Partea I, nr. 511 din 16 iunie 2005).
Curtea a mai arătat, prin Decizia nr. 1.008 din 7 iulie 2009,
publicată în Monitorul Oficial al României, Partea I, nr. 507 din
23 iulie 2009, că pentru îndeplinirea cerințelor prevăzute de
art. 115 alin. (4) din Constituție este necesară existența unei
stări de fapt obiective, cuantificabile, independente de
voința Guvernului, care pune în pericol un interes public.
Cu privire la criteriul obiectiv necesar pentru aprecierea situației
extraordinare, Curtea a reținut, cu prilejul pronunțării Deciziei
nr. 255 din 11 mai 2005, că ăinvocarea elementului de
oportunitate, prin definiție de natură subiectivă, căruia i se
conferă o eficiență contributivă determinantă a urgenței, ceea
ce, implicit, îl convertește în situație extraordinară, impune
concluzia că aceasta nu are, în mod necesar și univoc, caracter
obiectiv, ci poate da expresie și unor factori subiectivi, de
oportunitate (...). Întrucât însă asemenea factori nu sunt
cuantificabili, afirmarea existenței situației extraordinare, în
temeiul lor sau prin convertirea lor într-o asemenea situație,
conferă acesteia un caracter arbitrar, de natură să creeze
dificultăți insurmontabile în legitimarea delegării legislative. S-ar
ajunge, astfel, ca un criteriu de constituționalitate — situația
extraordinară —, a cărui respectare este prin definiție supusă
controlului Curții, să fie, practic, sustras unui atare control, ceea
ce ar fi inadmisibil”. Totodată, cu prilejul pronunțării Deciziei
nr. 421 din 9 mai 2007, publicată în Monitorul Oficial al României,
Partea I, nr. 367 din 30 mai 2007, Curtea Constituțională a
statuat că ăurgența reglementării nu echivalează cu existența
situației extraordinare, reglementarea operativă putându-se
realiza și pe calea procedurii obișnuite de legiferare”.
Mai mult, Curtea a statuat că nu se constituie într-o situație
extraordinară cazurile ăcu implicații financiare legate de punerea
în executare a hotărârilor judecătorești. Aceste aspecte țin de
oportunitatea adoptării reglementării” (Decizia nr. 104 din

*) Decizia Curții Constituționale nr. 188 din 2 martie 2010 a fost publicată în Monitorul Oficial al României, Partea I, nr. 237 din 14 aprilie 2010.

4

MONITORUL OFICIAL AL ROMÂNIEI, PARTEA I, Nr. 313/13.V.2010

20 ianuarie 2009, publicată în Monitorul Oficial al României,
Partea I, nr. 73 din 6 februarie 2009, și Decizia nr. 784 din
12 mai 2009, publicată în Monitorul Oficial al României, Partea I,
nr. 466 din 7 iulie 2009).
Raportat la cauza de față, Curtea observă că Guvernul a
motivat situația extraordinară ca fiind determinată de:
— dificultățile întâmpinate cu privire la executarea hotărârilor
judecătorești având ca obiect drepturi de natură salarială
stabilite în favoarea personalului din sectorul bugetar;
— influența substanțială asupra bugetului de stat pe anul
2009 pe care o are executarea, în condițiile dreptului comun, a
titlurilor executorii;
— necesitatea menținerii echilibrelor bugetare și, în mod
implicit, nerespectarea angajamentelor interne și internaționale
asumate de Guvernul României, inclusiv în ceea ce privește
nivelul deficitului bugetar.
Având în vedere jurisprudența sa cu privire la art. 115 alin. (4)
din Constituție, Curtea urmează să analizeze fiecare dintre
aceste motive invocate de Guvern pentru a stabili dacă
implicațiile financiare legate de punerea în executare a
hotărârilor judecătorești, în situația dată, se circumscriu situației
extraordinare sau unor elemente de oportunitate. O atare
analiză este necesară pentru a stabili dacă un considerent de
principiu rezultat din jurisprudența Curții Constituționale, în speță
fiind vorba de Decizia nr. 104 din 20 ianuarie 2009 și Decizia
nr. 784 din 12 mai 2009, este aplicabil fără nicio circumstanțiere
sau, din contră, în funcție de circumstanțele speței să îi poată fi
adăugat un corectiv și să poată fi considerată ca fiind o situație
extraordinară.
Astfel, se observă că instanța de contencios constituțional,
prin Decizia nr. 1.414 din 4 noiembrie 2009, publicată în
Monitorul Oficial al României, Partea I, nr. 796 din 23 noiembrie
2009, a reținut că situația de criză financiară mondială ar putea
afecta, în lipsa unor măsuri adecvate, stabilitatea economică a
țării și, implicit, securitatea națională. Aceasta este premisa de
la care Curtea urmează să analizeze relevanța motivelor
invocate de Guvern în adoptarea ordonanței de urgență criticate.
Primul motiv pentru justificarea situației extraordinare este
cel ce vizează dificultățile întâmpinate cu privire la executarea
hotărârilor judecătorești având ca obiect drepturi de natură
salarială stabilite în favoarea personalului din sectorul bugetar.
Un atare motiv privit ut singuli nu justifică existența unei situații
extraordinare, de aceea Curtea va proceda la analizarea și a
următoarelor două motive invocate de Guvern, respectiv
influența negativă pe care executarea titlurilor executorii le-ar
avea asupra bugetului de stat și creșterea deficitului bugetar.
Aceste ultime două motive sunt susținute de faptul că valoarea
titlurilor executorii având ca obiect drepturi de natură salarială
stabilite în favoarea personalului din sectorul bugetar este foarte
mare din moment ce nu este vorba despre titluri executorii
singulare sau care afectează un anume domeniu de activitate,
ci despre o chestiune sistemică, la nivel statal. Nici aceste
motive privite ut singuli nu justifică existența unei situații
extraordinare, însă, privind toate cele trei motive în mod cumulat
și plecând de la premisa constatată de către Curte prin Decizia
nr. 1.414 din 4 noiembrie 2009, Curtea Constituțională ajunge la
concluzia că, în cauza de față, există un grad mare de abatere
de la obișnuit, și anume de la condițiile concrete în care
executarea titlurilor executorii se face cu respectarea Codului
de procedură civilă, respectiv a Ordonanței Guvernului
nr. 22/2002 privind executarea obligațiilor de plată ale instituțiilor
publice, stabilite prin titluri executorii, publicată în Monitorul
Oficial al României, Partea I, nr. 81 din 1 februarie 2002, după
caz, astfel încât consideră că există o situație extraordinară în
sensul art. 115 alin. (4) din Constituție. Prin urmare, Curtea
constată că există o stare de fapt obiectivă, cuantificabilă și

independentă de voința Guvernului care pune în pericol un
interes public, respectiv stabilitatea economică a statului român.
De asemenea, Curtea constată că ordonanța de urgență a
fost adoptată în vederea atenuării efectelor unei stări de criză
economică generalizată. O atare finalitate economică implică,
în mod necesar și neechivoc, o reglementare juridică primară,
rapidă, unitară și energică. În consecință, adoptarea măsurii
criticate reclamă, în mod indubitabil, urgență; or, reglementarea
urgentă a situației rezultate în condițiile de criză economică nu
putea fi făcută în mod rapid și rezonabil nici prin asumarea
răspunderii Guvernului în fața Camerei Deputaților și a Senatului
asupra unui proiect de lege și nici prin adoptarea unui proiect
de lege cu procedura de urgență. În aceste condiții, pentru
conservarea stabilității economice a statului, singurul instrument
rămas la îndemâna Guvernului a fost adoptarea unei ordonanțe
de urgență.
Pentru aceste motive, Curtea constată că reglementarea
criticată îndeplinește exigențele urgenței prevăzute în art. 115
alin. (4) din Constituție.
În consecință, Curtea constată că, în anumite situații
extreme, precum în cea de față, implicațiile financiare legate de
punerea în executare a hotărârilor judecătorești se pot constitui
într-o situație extraordinară în sensul art. 115 alin. (4) din
Constituție, în măsura în care asemenea măsuri sunt motivate,
în mod fundamentat, de apărarea stabilității economice a statului
român. O atare situație extraordinară, în mod evident, are un
caracter temporar, regula în această materie fiind executarea
hotărârilor judecătorești în conformitate cu dreptul comun în
materie, respectiv Codul de procedură civilă sau Ordonanța
Guvernului nr. 22/2002, după caz, chiar dacă debitor este statul.
Altfel, Guvernul nu poate uza de reglementarea, în viitor, în mod
nelimitat, a unor proceduri derogatorii de la dreptul comun atunci
când statul este debitor; este sarcina statului să găsească soluții
pentru executarea conformă a hotărârilor judecătorești, potrivit
dreptului comun. În caz contrar, nu ar mai exista o situație
extraordinară în sensul art. 115 alin. (4) din Constituție, ci, mai
degrabă, s-ar pune în evidență elemente de oportunitate
legislativă.
II. Cu privire la criticile de neconstituționalitate intrinsecă,
Curtea constată că și acestea sunt neîntemeiate pentru motivele
ce vor fi expuse mai jos:
1. Pretinsa încălcare a prevederilor constituționale ale art. 1
alin. (4) privind principiul separației și echilibrului puterilor în stat
coroborate cu cele ale art. 126 alin. (1) privind instanțele
judecătorești nu poate fi reținută din moment ce Guvernul nu
refuză aplicarea hotărârilor judecătorești, ci, din contră, le
recunoaște și își ia angajamentul ferm de a le executa întocmai
potrivit criteriilor rezonabile și obiective stabilite în actul normativ
contestat. Prin urmare, Curtea constată că ordonanța de
urgență nu este o măsură prin care se interzice nici măcar
temporar executarea unei hotărâri judecătorești și, în
consecință, nu reprezintă o imixtiune a puterii legislative în
procesul de realizare a justiției.
2. Critica ce privește art. 15 alin. (2) privind neretroactivitatea
este evident neîntemeiată, întrucât textul criticat se aplică pentru
viitor, neexistând, în acest sens, nicio urmă de îndoială.
3. Nu se poate reține existența niciunei discriminări între
debitori, în sensul că statul ca debitor și-ar aroga mai multe
drepturi decât debitorii persoane de drept privat în ceea ce
privește executarea hotărârilor judecătorești.
Curtea Europeană a Drepturilor Omului a statuat că o
deosebire de tratament juridic este discriminatorie atunci când
nu este justificată în mod obiectiv și rezonabil, aceasta
însemnând că nu urmărește un scop legitim sau nu păstrează
un raport rezonabil de proporționalitate între mijloacele folosite
și obiectivul avut în vedere (în acest sens, a se vedea hotărârile
pronunțate în cauzele ăAspecte privind regimul lingvistic în

MONITORUL OFICIAL AL ROMÂNIEI, PARTEA I, Nr. 313/13.V.2010
școlile belgiene” împotriva Belgiei, 1968, Marckx împotriva
Belgiei, 1979, Rasmussen împotriva Danemarcei, 1984,
Abdulaziz, Cabales și Balkandali împotriva Regatului Unit, 1985,
Gaygusuz împotriva Austriei, 1996, Larkos împotriva Cipru
1999, Bocancea și alții împotriva Moldovei, 2004). Totodată, în
conformitate cu jurisprudența Curții Europene a Drepturilor
Omului, statele beneficiază de o anumită marjă de apreciere în
a decide dacă și în ce măsură diferențele dintre diversele situații
similare justifică un tratament juridic diferit, iar scopul acestei
marje variază în funcție de anumite circumstanțe, de domeniu și
de context (în acest sens, a se vedea hotărârile pronunțate în
cauzele ăAspecte privind regimul lingvistic în școlile belgiene”
împotriva Belgiei, 1968, Gaygusuz împotriva Austriei, 1996,
Bocancea și alții împotriva Moldovei, 2004).
Or, în cauza de față, astfel cum s-a arătat și mai sus, măsura
contestată urmărește un scop legitim — asigurarea stabilității
economice a țării — și păstrează un raport rezonabil de
proporționalitate între mijloacele folosite și obiectivul avut în
vedere — executarea eșalonată a hotărârilor judecătorești în
cauză. Astfel, situația particulară ivită și motivată prin existența
unei situații extraordinare este una care reclamă o diferență
evidentă de tratament juridic.
Toate acestea duc la concluzia că ordonanța de urgență
criticată este conformă art. 14 din Convenția pentru apărarea
drepturilor omului și a libertăților fundamentale.
4. Cu privire la invocarea art. 21 alin. (1)—(3) privind accesul
liber la justiție și la un proces echitabil, Curtea reține că, potrivit
jurisprudenței sale — Decizia nr. 458 din 31 martie 2009,
publicată în Monitorul Oficial al României, Partea I, nr. 256 din
17 aprilie 2009, — ăprocesul civil parcurge două faze: judecata
și executarea silită, aceasta din urmă intervenind în cazul
hotărârilor susceptibile de a fi puse în executare cu ajutorul forței
de constrângere a statului sau a altor titluri executorii, în măsura
în care debitorul nu își execută de bunăvoie obligația”. Însă, așa
cum s-a arătat și mai sus, actul normativ criticat este o măsură
de natură să întărească finalitatea procesului judiciar, în sensul
că reprezintă un prim pas important al debitorului de a-și
executa creanța. Faptul că acesta își execută creanța într-o
perioadă de 3 ani nu reprezintă o durată excesivă a executării
unei hotărâri judecătorești, datorită caracterului sistemic al
problemelor apărute în legătură cu executarea titlurilor executorii
ale personalului bugetar. De altfel, chiar și Curtea Europeană a
Drepturilor Omului, soluționând Cererea nr. 60.858/00 și
pronunțând Decizia de admisibilitate din 17 septembrie 2002 în
Cauza Vasyl Petrovych Krapyvnytskiy împotriva Ucrainei, a
apreciat că un termen de 2 ani și 7 luni de executare a unei
hotărâri judecătorești nu este excesiv în condițiile concrete ale
cauzei, respectiv lipsa vădită de fonduri a unității militare
debitoare. Totodată, în Cauza Burdov împotriva Rusiei, 2002,
Curtea Europeană a Drepturilor Omului a apreciat că o
autoritate statală nu ar putea să invoce lipsa de lichidități pentru
a justifica refuzul de a executa o condamnare. Or, în cauza de

5

față, Guvernul român nu numai că nu refuză executarea
hotărârilor judecătorești, ci se obligă la plata eșalonată a
sumelor prevăzute prin acestea. Executarea eșalonată a unor
titluri executorii care au ca obiect drepturi bănești nu este interzis
în niciun mod de Convenția pentru apărarea drepturilor omului
și a libertăților fundamentale; executarea uno icto constituie doar
o altă modalitate de executare, fără ca acest lucru să însemne
că este singura și unica posibilă modalitate de executare pe care
Guvernul o poate aplica.
Curtea mai constată că art. 25 alin. (1) din Legea bugetului
de stat pe anul 2010 nr. 11/2010, publicată în Monitorul Oficial
al României, Partea I, nr. 60 din 27 ianuarie 2010, prevede că
ăordonatorii principali de credite efectuează plata titlurilor
executorii, conform Ordonanței de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar, din sumele aprobate la titlul «Cheltuieli de
personal»” ceea ce echivalează cu impunerea unei obligații de
rezultat în sarcina acestora. Totodată, astfel cum prevede art. 25
alin. (2) din aceeași lege, ăprin hotărâre a Guvernului, în cazuri
temeinic justificate, în ultima lună a fiecărui trimestru pot fi
majorate sumele aprobate la titlul «Cheltuieli de personal» în
bugetele ordonatorilor principali de credite finanțați integral de la
bugetul de stat, pentru acoperirea necesarului de credite
bugetare pentru plata titlurilor executorii prevăzute de Ordonanța
de urgență a Guvernului nr. 71/2009, în mod eșalonat pe
parcursul anului 2010, din suma globală prevăzută cu această
destinație în bugetul Ministerului Finanțelor Publice — «Acțiuni
generale»”. Acest aspect relevă grija pe care legiuitorul delegat
o acordă executării întru totul a hotărârilor judecătorești ce cad
sub incidența Ordonanței de urgență a Guvernului nr. 71/2009.
5. Cu privire la dreptul de proprietate, Curtea Europeană a
Drepturilor Omului a statuat că despăgubirea recunoscută printr-o
decizie definitivă și executorie constituie un bun în sensul art. 1
din Protocolul nr. 1 adițional la Convenția pentru apărarea
drepturilor omului și a libertăților fundamentale; neexecutarea
plății într-un termen rezonabil constituie, deci, o atingere a
dreptului reclamantului la respectarea bunurilor, ca și faptul că
lipsa de lichidități nu poate justifica un asemenea comportament
(Ambruosi împotriva Italiei, 2000, Burdov împotriva Rusiei,
2002). Guvernul, prin adoptarea ordonanței de urgență criticate,
nu neagă existența și întinderea despăgubirilor constatate prin
hotărâri judecătorești și nu refuză punerea în aplicare a
acestora. Măsura criticată este mai degrabă una de garantare a
dreptului de proprietate asupra bunului dobândit în sensul
Convenției, fiind, deci, o aplicare a art. 44 alin. (2) din
Constituție, în condițiile unei crize financiare accentuate.
Întrucât nu au intervenit elemente noi, de natură să
determine schimbarea jurisprudenței Curții Constituționale, atât
soluția, cât și considerentele deciziei menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Ordonanța de urgență a Guvernului nr. 71/2009 privind
plata unor sume prevăzute în titluri executorii având ca obiect acordarea de drepturi salariale personalului din sectorul bugetar,
excepție ridicată de Marian Ionel Gherman, Victoria Mariana Ioan, Dumitru Ioniță, Gheorghe Ivan, Ana Maria Ilie, Laurenția Camelia
Lică, Dimitrie Bogdan Licu, Elena Oltenceanu, Andreea Oprea, Nicoleta Pantilie, Florin Predescu, Răzvan Horațiu Radu, Alexandru
Țurlea și Sorin Cezar Voicu în Dosarul nr. 6.677/301/2009 al Judecătoriei Sectorului 3 București — Secția civilă, de Daniela
Georgeta Enache, Elena Veronica Andreea Iura, Adriana Macarie, Elena Aneta Popa și Alina Gabriela Tambulea în Dosarul

6

MONITORUL OFICIAL AL ROMÂNIEI, PARTEA I, Nr. 313/13.V.2010

nr. 8.783/302/2009 ale Judecătoriei Sectorului 5 București — Secția a II-a civilă și de Antonela Anemary Costache, Liliana Ciupercă,
Viorica Dinu, Cristian Jipa, Brândușa Elena Gheorghe, Manuela Carmen Mladin, Grațiela Monica Constantin, Ioana Cleopatra Radu,
Iosefina Pârvu, Elena Burlan, Florentina Vasilățeanu, Irina Mirela Vâlceanu, Mitu Stegaru, Mihaela Niță, Cristina Carmen Craiu,
Geanina Teodorovici, Mihai Rotaru și Alin Valentin Vișan în Dosarul nr. 22.135/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 240
din 16 martie 2010

referitoare la excepția de neconstituționalitate a dispozițiilor art. I pct. 10
din Ordonanța Guvernului nr. 8/2004 pentru modificarea și completarea Ordonanței Guvernului
nr. 38/2003 privind salarizarea și alte drepturi ale polițiștilor, prin care se introduce pct. 6
în anexa nr. 1 la Ordonanța Guvernului nr. 38/2003
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor Ordonanței Guvernului nr. 8/2004 pentru
modificarea și completarea Ordonanței Guvernului nr. 38/2003
privind salarizarea și alte drepturi ale polițiștilor, excepție ridicată
de Valeriu Ștefan în Dosarul nr. 3.416/98/2007 al Tribunalului
Ialomița — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă. În acest sens, arată că textul de lege criticat în
realitate de autorul excepției, respectiv art. I pct. 10, prin care se
introduce pct. 6 în anexa nr. 1 la Ordonanța Guvernului
nr. 38/2003, a fost abrogat prin dispozițiile Legii nr. 330/2009,
astfel că, potrivit art. 29 alin. (1) și (6), nu mai poate constitui
obiect al controlului de constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 14 mai 2009, pronunțată în Dosarul
nr. 3.416/98/2007, Tribunalul Ialomița — Secția civilă a
sesizat Curtea Constituțională cu excepția de
neconstituționalitate a dispozițiilor Ordonanței Guvernului
nr. 8/2004 pentru modificarea și completarea Ordonanței
Guvernului nr. 38/2003 privind salarizarea și alte drepturi
ale polițiștilor. Excepția a fost ridicată de Valeriu Ștefan cu
prilejul soluționării unei cauze în contencios administrativ și fiscal
având ca obiect un litigiu privind funcționarii publici.

În motivarea excepției de neconstituționalitate autorul
acesteia susține, în esență, că diminuarea, prin dispozițiile
Ordonanței Guvernului nr. 8/2004, a sporului pentru condiții de
pericol deosebit cu 10 puncte procentuale aduce atingere
principiului neretroactivității legii civile, consacrat de art. 15
alin. (2) din Constituție.
Tribunalul Ialomița consideră că excepția de
neconstituționalitate nu este întemeiată, întrucât diminuarea
contestată s-a produs în vederea încadrării în bugetul aprobat,
fapt ce nu contravine art. 15 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul, arătând că autorul excepției nu aduce argumente
care să dovedească încălcarea condițiilor și principiilor statuate
de Constituție, consideră că excepția de neconstituționalitate
este neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului nu au
comunicat punctul de vedere solicitat cu privire la excepția de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit încheierii de sesizare, obiectul excepției de
neconstituționalitate îl constituie dispozițiile Ordonanței
Guvernului nr. 8/2004 pentru modificarea și completarea
Ordonanței Guvernului nr. 38/2003 privind salarizarea și alte
drepturi ale polițiștilor, publicată în Monitorul Oficial al României,
Partea I, nr. 78 din 30 ianuarie 2004, aprobată cu modificări prin

MONITORUL OFICIAL AL ROMÂNIEI, PARTEA I, Nr. 313/13.V.2010
Legea nr. 129/2004, publicată în Monitorul Oficial al României,
Partea I, nr. 372 din 28 aprilie 2004.
În realitate, Curtea observă că autorul excepției critică doar
dispozițiile art. I pct. 10 din Ordonanța Guvernului nr. 8/2004,
prin care se introduce pct. 6 în anexa nr. 1 la Ordonanța
Guvernului nr. 38/2003 privind salarizarea și alte drepturi ale
polițiștilor, dispoziții potrivit cărora: ăSumele necesare acordării
coeficienților de ierarhizare ai funcțiilor se asigură prin
diminuarea, în anul 2004, cu 10 puncte procentuale a sporului
pentru condiții de pericol deosebit de care beneficiază ofițerii
conform art. 21 din ordonanță.”
Autorul excepției consideră că acest text de lege este contrar
dispozițiilor art. 15 alin. (2) din Constituție care consacră
principiul neretroactivității legii civile.

7

Examinând excepția de neconstituționalitate, Curtea
constată că textul de lege criticat a avut o aplicare limitată în
timp, care a încetat la sfârșitul anului bugetar 2004. De altfel, în
prezent, dispozițiile Ordonanței Guvernului nr. 38/2003
referitoare la drepturile salariale au fost abrogate prin art. 48 pct. 9
din Legea nr. 330/2009 privind salarizarea unitară a personalului
plătit din fonduri publice, publicată în Monitorul Oficial al
României, Partea I, nr. 762 din 9 noiembrie 2009.
Având în vedere că, potrivit dispozițiilor art. 29 alin. (1) din
Legea nr. 47/1992, instanța de contencios constituțional nu se
poate pronunța decât asupra dispozițiilor dintr-o lege sau
ordonanță în vigoare, Curtea apreciază că excepția de
neconstituționalitate este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. I pct. 10 din Ordonanța Guvernului
nr. 8/2004 pentru modificarea și completarea Ordonanței Guvernului nr. 38/2003 privind salarizarea și alte drepturi ale polițiștilor,
prin care se introduce pct. 6 în anexa nr. 1 la Ordonanța Guvernului nr. 38/2003, excepție ridicată de Valeriu Ștefan în Dosarul
nr. 3.416/98/2007 al Tribunalului Ialomița — Secția civilă.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 337
din 25 martie 2010

referitoare la excepția de neconstituționalitate a prevederilor art. 33 din Legea nr. 1/2000,
cu modificările și completările ulterioare, și a celor ale art. III al titlului VI din Legea nr. 247/2005,
astfel cum a fost modificat prin art. II din Ordonanța de urgență a Guvernului nr. 127/2005
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 33 din Legea nr. 1/2000, cu modificările și
completările ulterioare, și a celor ale art. III al titlului VI din Legea
nr. 247/2005, astfel cum a fost modificat prin art. II din
Ordonanța de urgență a Guvernului nr. 127/2005, excepție
ridicată de Ioan Pleșca și Victoria Pleșca în Dosarul
nr. 5.766/306/2007 al Tribunalului Sibiu — Secția civilă.
La apelul nominal răspunde, pentru partea Elena Cernescu,
avocatul Ioan Ban, cu împuternicire avocațială. Lipsesc autorii
excepției și celelalte părți, față de care procedura de citare a fost
legal îndeplinită.

Cauza fiind în stare de judecată, reprezentantul părții solicită
respingerea excepției de neconstituționalitate, apreciind că
aceasta a fost formulată în mod abuziv, întrucât prevederile de
lege criticate nu contravin normelor constituționale invocate.
Reprezentantul Ministerului Public invocă jurisprudența Curții
Constituționale în materie, și anume deciziile nr. 214/2007,
nr. 246/2007 și nr. 395/2009. Apreciază însă că în prezenta
cauză apar elemente noi, sub aspectul unuia dintre elementele
fundamentale ale preeminenței dreptului, și anume principiul
securității raporturilor juridice, potrivit căruia soluția definitivă a
oricărui litigiu nu trebuie repusă în cauză. Ca atare, consideră
că, în ceea ce privește termenul de decădere instituit prin art. 33
alin. (1) din Legea nr. 1/2000, referitor la persoanele fizice și
persoanele juridice care nu au depus cereri pentru reconstituirea
dreptului de proprietate în termenele prevăzute de Legea
nr. 169/1997, există similitudini cu Decizia Curții Constituționale
nr. 1.352/2008, astfel încât, în ceea ce privește această critică,
se impune admiterea în parte a excepției de neconstituționalitate
formulate.

8

MONITORUL OFICIAL AL ROMÂNIEI, PARTEA I, Nr. 313/13.V.2010
C U R T E A,

având în vedere actele și lucrările dosarului, constată
următoarele:
Prin Încheierea din 21 mai 2009, pronunțată în Dosarul
nr. 5.766/306/2007, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 33 din Legea nr. 1/2000 și a celor
modificatoare al acestuia, respectiv art. I pct. 37 al titlului VI
din Legea nr. 247/2005, și a celor ale art. III al titlului VI din
Legea nr. 247/2005, așa cum a fost modificat prin Ordonanța
de urgență a Guvernului nr. 127/2005, excepție ridicată de
Ioan Pleșca și Victoria Pleșca într-o cauză civilă având ca obiect
fond funciar.
În motivarea excepției de neconstituționalitate autorii
acesteia susțin că prevederile art. 33 din Legea nr. 1/2000 și
cele ale art. III al titlului VI din Legea nr. 247/2005 sunt
neconstituționale, întrucât, din perspectiva dispozițiilor
constituționale ale art. 11 și art. 20 alin. (2), acestea contravin
art. 6 paragraful 1 din Convenția pentru apărarea drepturilor
omului și a libertăților fundamentale. Aceștia invocă Cauza
Brumărescu contra României,1999, prin care s-a statuat că unul
dintre elementele fundamentale ale preeminenței dreptului este
principiul securității raporturilor juridice, considerente aplicabile
și în privința dispozițiilor de lege apreciate a fi neconstituționale
în speța de față, deoarece acestea ăstabilesc un nou termen
pentru formularea de cereri privind restituirea terenurilor, deși
prin reglementări anterioare au fost stabilite alte termene ce nu
au fost prorogate”. Astfel, arată că ăse ajunge în situația ca
titlurile de proprietate validate de instanțe în anii 1994—1995 să
fie infirmate în baza posibilității oferite de textele atacate”.
Tribunalul Sibiu — Secția civilă și-a exprimat opinia în
sensul neconstituționalității dispozițiilor de lege criticate. În acest
sens, arată că raporturile juridice asupra cărora instanța de
judecată s-a pronunțat trebuie să se bucure de stabilitate, prin
aceasta conferindu-se credibilitate actului de justiție și eficiență
normei juridice.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că exercitarea
unui drept de către titularul său nu poate avea loc decât cu
respectarea anumitor exigențe legale, între care și stabilirea
unor termene, determinate de rațiuni care vizează asigurarea
securității circuitului civil și stabilitatea raporturilor civile.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 33 din Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere, solicitate potrivit prevederilor Legii fondului funciar
nr. 18/1991 și ale Legii nr. 169/1997, cu modificările și
completările ulterioare, publicată în Monitorul Oficial al
României, Partea I, nr. 8 din 12 ianuarie 2000, și cele ale art. III
al titlului VI din Legea nr. 247/2005 privind reforma în domeniile

proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, astfel cum a fost modificat prin art. II pct. 1 din
Ordonanța de urgență a Guvernului nr. 127/2005 privind
modificarea art. 33 alin. (1) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, precum și a art. III
al titlului VI din Legea nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 851 din
21 septembrie 2005.
Textele de lege au următorul conținut:
— Art. 33 din Legea nr. 1/2000: ă(1) Pot cere reconstituirea
dreptului de proprietate și foștii proprietari cărora li s-au respins
cererile sau li s-au modificat ori anulat adeverințele de
proprietate, procesele-verbale de punere în posesie sau titlurile
de proprietate, prin nesocotirea prevederilor art. III din Legea
nr. 169/1997. Cererile de reconstituire a dreptului de proprietate
se consideră a fi depuse în termen chiar dacă acestea au fost
depuse la alte comisii decât cele competente potrivit legii; aceste
comisii vor trimite cererile, din oficiu, comisiilor competente,
înștiințând despre acest lucru și persoanele îndreptățite.
Persoanele fizice și persoanele juridice care nu au depus în
termenele prevăzute de Legea nr. 169/1997 și de prezenta lege
cereri pentru reconstituirea dreptului de proprietate sau, după
caz, actele doveditoare pot formula astfel de cereri până la data
de 30 noiembrie 2005 inclusiv. În cazul formelor asociative
prevăzute la art. 26 alin. (1) din lege, aflate în curs de constituire,
cererea poate fi formulată de comitetul ad-hoc de inițiativă.
(2) În situația în care după depunerea cererilor de
reconstituire s-au administrat probe care atestă alte terenuri ce
au aparținut petenților în proprietate, ele se restituie acestora pe
vechile amplasamente, dacă sunt libere.”;
— Art. III al titlului VI din Legea nr. 247/2005: ăPersoanele
fizice și persoanele juridice pot formula cereri de reconstituire a
dreptului de proprietate pentru diferențele de suprafață ce pot fi
restituite conform prezentei legi, până la data de 30 noiembrie
2005 inclusiv.”
Autorii excepției susțin că textele de lege criticate contravin
dispozițiilor constituționale ale art. 11 privind dreptul internațional
și dreptul intern și art. 20 alin. (2) referitoare la tratatele
internaționale privind drepturile omului, raportate la art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate, Curtea
constată că prevederile art. 33 din Legea nr. 1/2000, astfel cum
au fost modificate prin Legea nr. 247/2005 și Ordonanța de
urgență a Guvernului nr. 127/2005, acordă beneficiul repunerii
în termenul de a solicita reconstituirea dreptului de proprietate
asupra unor terenuri agricole sau forestiere, posibilitatea fiind
însă limitată la anumite categorii de persoane, și anume acelea
care au solicitat terenurile în termenul inițial prevăzut de Legea
nr. 169/1997 pentru modificarea și completarea Legii fondului
funciar nr. 18/1991, dar nu li s-a reconstituit dreptul de
proprietate, cele ale căror titluri de proprietate au fost anulate în
condițiile art. III din Legea nr. 169/1997, precum și acelea ale
căror terenuri nu au fost atribuite, în mod legal, altor persoane.
Așa fiind, legiuitorul condiționează repunerea în termen de
îndeplinirea anumitor condiții.
Ca atare, exercitarea unui drept de către titularul său nu
poate avea loc decât cu respectarea anumitor exigențe legale,
între care și stabilirea unor termene, determinate de rațiuni care
vizează tocmai asigurarea securității circuitului civil și stabilitatea
raporturilor civile.
Pentru aceleași argumente, Curtea constată că nici
prevederile art. III al titlului VI din Legea nr. 247/2005 nu
contravin dispozițiilor constituționale și convenționale invocate în
susținerea excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 313/13.V.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 33 din Legea nr. 1/2000, cu modificările și completările
ulterioare, și a celor ale art. III al titlului VI din Legea nr. 247/2005, astfel cum a fost modificat prin art. II din Ordonanța de urgență
a Guvernului nr. 127/2005, excepție ridicată de Ioan Pleșca și Victoria Pleșca în Dosarul nr. 5.766/306/2007 al Tribunalului Sibiu —
Secția civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 348
din 25 martie 2010

referitoare la excepția de neconstituționalitate a prevederilor art. I pct. 1 referitor la art. 6 alin. (3)
și pct. 3 referitor la art. 7 alin. (1) din Ordonanța de urgență a Guvernului nr. 207/2008
pentru modificarea și completarea Legii nr. 248/2005 privind regimul liberei circulații
a cetățenilor români în străinătate
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a
prevederilor art. I pct. 1 referitor la art. 6 alin. (3) și pct. 3 referitor
la art. 7 alin. (1) din Ordonanța de urgență a Guvernului
nr. 207/2008 pentru modificarea și completarea Legii nr. 248/2005
privind regimul liberei circulații a cetățenilor români în străinătate,
excepție ridicată de reclamantele Asociația ăProvita” — filiala
București, Asociația ăRost”, Asociația Filantropică Medical Creștină
ăChristiana” și Fundația ăSf. Martiri Brâncoveni”, unite în
Organizația Federativă ăForul Ortodox Român”, în Dosarul
nr. 1.532/2/2009 al Curții de Apel București — Secția a VIII-a
contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de admitere a excepției de
neconstituționalitate. Astfel, arată că în speța de față există
similitudini cu Decizia Curții Constituționale nr. 1.258/2009 în
ceea ce privește critica de neconstituționalitate formulată, și
anume aceea că măsura stocării unor date cu caracter personal
și intim, cum sunt cele referitoare la imaginea facială și
impresiunile digitale, reprezintă o încălcare a dreptului la
intimitate al persoanei. În acest sens, Ministerul Public invocă,
printre altele, Cauza S. și Marper c. Regatului Unit din
4 decembrie 2008, unde s-a constatat încălcarea art. 8 din
Convenția pentru apărarea drepturilor omului și a libertăților

fundamentale sub aspectul ingerinței în viața privată și în cazul
stocării elementelor de identificare fiziologică în cursul
procesului penal. De asemenea, în susținerea punctului său de
vedere, este invocat și Regulamentul nr. 2.252/2004 din
13 decembrie 2004 al Consiliului Uniunii Europene privind
standardele pentru elementele de securitate și elementele
biometrice integrate în pașapoarte și în documente de călătorie
emise de statele membre, apreciind că prevederile legale
criticate nu corespund criteriilor de securitate în stocarea datelor
cu caracter personal.
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2009, pronunțată în Dosarul
nr. 1.532/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. I pct. 1 referitor la art. 6 alin. (3) și pct. 3
referitor la art. 7 alin. (1) din Ordonanța de urgență a
Guvernului nr. 207/2008 pentru modificarea și completarea
Legii nr. 248/2005 privind regimul liberei circulații a
cetățenilor români în străinătate, excepție ridicată de
reclamantele Asociația ăProvita” — filiala București, Asociația
ăRost”, Asociația Filantropică Medical Creștină ăChristiana” și
Fundația ăSf. Martiri Brâncoveni”, unite în Organizația
Federativă ăForul Ortodox Român”, cu ocazia soluționării unei
acțiuni în contencios administrativ.
În motivarea excepției de neconstituționalitate autorii
acesteia consideră că prevederile legale criticate din Ordonanța
de urgență a Guvernului nr. 207/2008 încalcă dispozițiile
constituționale referitoare la demnitatea umană, viața intimă și
privată a persoanei, precum și pe cele referitoare la libertatea de
gândire, conștiință și religie. În acest sens, apreciază că
înregistrarea datelor cu caracter personal ale unei persoane pe

10

MONITORUL OFICIAL AL ROMÂNIEI, PARTEA I, Nr. 313/13.V.2010

un suport electronic este de natură să le facă accesibile oricărei
persoane care deține mijloacele tehnice de a le accesa.
Curtea de Apel București — Secția a VIII-a contencios
administrativ și fiscal și-a exprimat opinia în sensul că
excepția de neconstituționalitate este neîntemeiată,
reglementările criticate nefiind în contradicție cu normele
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că autorii excepției nu formulează critici
din care să rezulte contrarietatea dintre textele legale criticate și
normele constituționale invocate, astfel încât, așa cum în
repetate rânduri Curtea Constituțională a statuat în jurisprudența
sa, în lipsa unei astfel de motivări, excepția este nemotivată.
Totodată, Guvernul arată că autorii excepției sunt nemulțumiți
de prevederile Hotărârii Guvernului nr. 1.566/2008, emisă în
temeiul Ordonanței de urgență a Guvernului nr. 207/2008,
hotărâre pe care o critică pentru neconstituționalitatea
prevederilor conținute. Însă, potrivit art. 146 lit. d) din Constituție,
acest act nu poate face obiectul controlului de constituționalitate
și, ca atare, excepția de neconstituționalitate este inadmisibilă.
Avocatul Poporului apreciază că prevederile art. I pct. 1
referitor la art. 6 alin. (3) și pct. 3 referitor la art. 7 alin. (1) din
Ordonanța de urgență a Guvernului nr. 207/2008 sunt
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctele de vedere ale Guvernului și
Avocatului Poporului, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit prevederilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. I pct. 1 referitor la art. 6 alin. (3) și pct. 3 referitor
la art. 7 alin. (1) din Ordonanța de urgență a Guvernului

nr. 207/2008 pentru modificarea și completarea Legii
nr. 248/2005 privind regimul liberei circulații a cetățenilor români
în străinătate, ordonanță publicată în Monitorul Oficial al
României, Partea I, nr. 831 din 10 decembrie 2008.
Prevederile legale criticate au următorul cuprins:
— Art. I pct. 1 referitor la art. 6 alin. (3): ăGuvernul va stabili,
prin hotărâre, data de la care pașapoartele prevăzute la alin. (1)
lit. a)—c) vor cuprinde un mediu de stocare electronică a datelor
biometrice ale persoanei și a altor date personale dintre cele
cuprinse în fila informatizată și se vor elibera, în mod etapizat,
ca: «pașaport diplomatic electronic», «pașaport de serviciu
electronic» și «pașaport simplu electronic». De la aceeași dată
se eliberează și pașaportul simplu temporar prevăzut la alin. (1)
lit. d).”;
— Pct. 3 referitor la art. 7 alin. (1): ăDatele biometrice incluse
în pașapoarte sunt imaginea facială și impresiunea digitală a
două degete.”
Autorii excepției susțin că reglementarea criticată contravine
dispozițiilor constituționale ale art. 1 alin. (3) referitoare la statul
român, art. 26 referitoare la viața intimă, familială și privată,
art. 29 privind libertatea conștiinței și celor ale art. 33 privind
accesul la cultură.
Examinând excepția de neconstituționalitate, Curtea
constată că, în concret, critica formulată vizează Hotărârea
Guvernului nr. 1.566/2008 pentru modificarea și completarea
Hotărârii Guvernului nr. 557/2006 privind stabilirea datei de la
care se pun în circulație pașapoartele electronice, precum și a
formei și conținutului acestora, act normativ emis în scopul
aplicării Ordonanței de urgență a Guvernului nr. 207/2008.
În opinia autorilor excepției, prevederile Hotărârii Guvernului
nr. 1.566/2008 sunt abuzive, contrare literei și spiritului
Constituției, aducând atingere dreptului constituțional al
persoanei la intimitate, Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare, precum și Legii nr. 506/2004 privind
prelucrarea datelor cu caracter personal și protecția vieții private
în sectorul comunicațiilor electronice.
Or, potrivit art. 146 lit. d) din Constituție și art. 29 alin. (1) din
Legea nr. 47/1992 privind organizarea și funcționarea Curții
Constituționale, numai ordonanțele sau legile pot constitui obiect
al controlului de constituționalitate pe cale de excepție. Așa fiind,
controlul constituționalității hotărârilor de Guvern nu este de
competența Curții Constituționale, cenzurarea eventualei
nelegalități a acestora revenind instanțelor judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. I pct. 1 referitor la art. 6 alin. (3) și pct. 3
referitor la art. 7 alin. (1) din Ordonanța de urgență a Guvernului nr. 207/2008 pentru modificarea și completarea Legii nr. 248/2005
privind regimul liberei circulații a cetățenilor români în străinătate, excepție ridicată de reclamantele Asociația ăProvita” — filiala
București, Asociația ăRost”, Asociația Filantropică Medical Creștină ăChristiana” și Fundația ăSf. Martiri Brâncoveni”, unite în
Organizația Federativă ăForul Ortodox Român”, în Dosarul nr. 1.532/2/2009 al Curții de Apel București — Secția a VIII-a contencios
administrativ și fiscal.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 313/13.V.2010

11

CURTEA CONSTITUȚIONALĂ

D E C I Z I A Nr. 371
din 13 aprilie 2010

referitoare la excepția de neconstituționalitate a dispozițiilor art. 109 alin. (3) și (4)
din Ordonanța de urgență a Guvernului nr. 195/2002 privind circulația pe drumurile publice
și ale art. 121 alin. (1) și (2) din Regulamentul de aplicare a Ordonanței de urgență a Guvernului
nr. 195/2002, aprobat prin Hotărârea Guvernului nr. 1.391/2006
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile publice și
ale art. 121 alin. (1) din Regulamentul de aplicare a Ordonanței
de urgență a Guvernului nr. 195/2002, aprobat prin Hotărârea
Guvernului nr. 1.391/2006, excepție ridicată de Gheorghe Taga
în Dosarul nr. 1.307/312/2009 al Judecătoriei Slobozia.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 27 mai 2009, pronunțată în Dosarul
nr. 1.307/312/2009, Judecătoria Slobozia a sesizat Curtea
Constituțională cu excepția de neconstituționalitate a
dispozițiilor art. 109 alin. (3) din Ordonanța de urgență a
Guvernului nr. 195/2002 privind circulația pe drumurile
publice și ale art. 121 alin. (1) din Regulamentul de aplicare
a Ordonanței de urgență a Guvernului nr. 195/2002, aprobat
prin Hotărârea Guvernului nr. 1.391/2006. Excepția a fost
ridicată de Gheorghe Taga cu ocazia soluționării unei plângeri
contravenționale.
În motivarea excepției de neconstituționalitate autorul
acesteia susține că prevederile art. 109 alin. (3) și (4) din
Ordonanța de urgență a Guvernului nr. 195/2002 și ale art. 121
alin. (1) și (2) din Regulamentul de aplicare a Ordonanței de
urgență a Guvernului nr. 195/2002 încalcă egalitatea în drepturi,
accesul liber la justiție și dreptul la un proces echitabil, dreptul
la viață și la integritatea fizică și psihică, dreptul la apărare și
dreptul la informație, întrucât creează discriminare între cetățenii
care, săvârșind o contravenție în legătură cu circulația pe
drumurile publice, sunt opriți imediat în trafic și suportă rigorile
legii, fiind, astfel, atenționați asupra necesității respectării
acesteia, și cei în cazul cărora procesul-verbal de constatare a
contravenției se încheie în lipsa contravenientului. Conducătorii
auto din această a doua categorie, nefiind opriți în trafic la
momentul săvârșirii contravenției și sancționați pentru
încălcarea legii, prezintă un risc mai mare de a săvârși noi fapte

contravenționale în intervalul de timp care curge până la
comunicarea procesului-verbal de constatare, ceea ce este de
natură să inducă acestor persoane, pe calea impactului
psihologic și emoțional, probleme de sănătate fizică și psihică.
În plus, contravenienții aflați în această din urmă situație nu au
acces la probele materiale pe care se bazează acuzația de
încălcare a normelor rutiere, fiind expuși riscului abuzului de
putere, arbitrariului și corupției.
Judecătoria Slobozia apreciază că excepția de
neconstituționalitate este neîntemeiată, întrucât prevederile
art. 109 alin. (3) și (4) din Ordonanța de urgență a Guvernului
nr. 195/2002 și ale art. 121 alin. (1) și (2) din Regulamentul de
aplicare a Ordonanței de urgență a Guvernului nr. 195/2002 nu
aduc nicio atingere dispozițiilor art. 16, 21, 22, 24 și 31 din
Constituție.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
inadmisibilă cu privire la dispozițiile art. 121 alin. (1) din
Regulamentul de aplicare a Ordonanței de urgență a Guvernului
nr. 195/2002 și neîntemeiată cu privire la prevederile art. 109
alin. (3) din Ordonanța de urgență a Guvernului nr. 195/2002.
Avocatul Poporului apreciază că excepția de
neconstituționalitate a prevederilor art. 121 alin. (1) din
Regulamentul de aplicare a Ordonanței de urgență a Guvernului
nr. 195/2002, aprobat prin Hotărârea Guvernului nr. 1.391/2006,
este inadmisibilă. Totodată, consideră că dispozițiile art. 109
alin. (3) din Ordonanța de urgență a Guvernului nr. 195/2002
sunt constituționale, invocând, în acest sens, Decizia Curții
Constituționale nr. 1.029/2009. Mai arată că art. 22 și 31 din
Legea fundamentală nu au incidență în cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit încheierii de sesizare, obiectul excepției de
neconstituționalitate îl constituie dispozițiile art. 109 alin. (3) din
Ordonanța de urgență a Guvernului nr. 195/2002 privind
circulația pe drumurile publice și ale art. 121 alin. (1) din
Regulamentul de aplicare a Ordonanței de urgență a Guvernului
nr. 195/2002. Din notele scrise ale autorului excepției reiese,

12

MONITORUL OFICIAL AL ROMÂNIEI, PARTEA I, Nr. 313/13.V.2010

însă, că acesta critică prevederile art. 109 alin. (3) și (4) din
Ordonanța de urgență a Guvernului nr. 195/2002 privind
circulația pe drumurile publice, republicată în Monitorul Oficial
al României, Partea I, nr. 670 din 3 august 2006, și ale art. 121
alin. (1) și (2) din Regulamentul de aplicare a Ordonanței de
urgență a Guvernului nr. 195/2002, aprobat prin Hotărârea
Guvernului nr. 1.391/2006 și publicat în Monitorul Oficial al
României, Partea I, nr. 876 din 26 octombrie 2006, având
următorul cuprins:
— Art. 109 alin. (3) și (4) din Ordonanța de urgență a
Guvernului nr. 195/2002: ă(3) În cazurile prevăzute la alin. (2),
procesul-verbal se poate încheia și în lipsa contravenientului,
după stabilirea identității conducătorului de vehicul,
menționându-se aceasta în procesul-verbal, fără a fi necesară
confirmarea faptelor de către martori.
(4) Forma și conținutul procesului-verbal de constatare a
contravenției se stabilesc prin regulament.”;
— Art. 121 alin. (1) și (2) din Regulamentul din 4 octombrie
2006 de aplicare a Ordonanței de urgență a Guvernului
nr. 195/2002: ă(1) Conducătorii de vehicule sunt obligați să
respecte viteza maximă admisă pe sectorul de drum pe care
circulă și pentru categoria din care face parte vehiculul condus,
precum și cea impusă prin mijloacele de semnalizare.
(2) Nerespectarea regimului de viteză stabilit conform legii
se constată de către polițiștii rutieri, cu mijloace tehnice
omologate și verificate metrologic.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale

ale art. 16 referitoare la egalitatea în drepturi, ale art. 21 privind
accesul liber la justiție și dreptul la un proces echitabil, ale art. 22
referitoare la dreptul la viață și la integritatea fizică și psihică,
ale art. 24 privind dreptul la apărare și ale art. 31 referitoare la
dreptul la informație.
Examinând excepția de neconstituționalitate, Curtea
constată următoarele:
I. Referitor la art. 121 alin. (1) și (2) din Regulamentul de
aplicare a Ordonanței de urgență a Guvernului nr. 195/2002,
aprobat prin Hotărârea Guvernului nr. 1.391/2006, potrivit art. 29
alin. (1) din Legea nr. 47/1992, Curtea Constituțională decide
asupra excepțiilor privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare. Prin urmare, nu pot face obiectul controlului de
constituționalitate prevederile unei hotărâri a Guvernului.
II. În ceea ce privește art. 109 alin. (3) și (4) din Ordonanța
de urgență a Guvernului nr. 195/2002, autorul excepției critică,
în realitate, modul de aplicare a prevederilor de lege atacate.
Eventualele abuzuri ale organelor poliției rutiere, la care face
referire în motivarea excepției și care constituie, de fapt, cauza
nemulțumirii autorului acesteia, nu pot constitui, însă, motive de
neconstituționalitate a dispozițiilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 109 alin. (3) și (4) din Ordonanța de
urgență a Guvernului nr. 195/2002 privind circulația pe drumurile publice și ale art. 121 alin. (1) și (2) din Regulamentul de aplicare
a Ordonanței de urgență a Guvernului nr. 195/2002, aprobat prin Hotărârea Guvernului nr. 1.391/2006, excepție ridicată de
Gheorghe Taga în Dosarul nr. 1.307/312/2009 al Judecătoriei Slobozia.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 383
din 13 aprilie 2010

referitoare la excepția de neconstituționalitate a dispozițiilor art. 215 alin. 5, art. 2481
raportat la art. 146 din Codul penal, precum și a dispozițiilor art. 7 din Legea nr. 39/2003
privind prevenirea și combaterea criminalității organizate
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— judecător
— judecător
— judecător
— procuror
— magistrat-asistent

MONITORUL OFICIAL AL ROMÂNIEI, PARTEA I, Nr. 313/13.V.2010
Pe rol se află soluționarea excepției de neconstituționalitate
a dispozițiilor art. 215 alin. 5, art. 2481 raportat la art. 146 din
Codul penal, precum și a dispozițiilor art. 7 din Legea
nr. 39/2003 privind prevenirea și combaterea criminalității
organizate, excepție ridicată de Ovidiu Lucian Tender în Dosarul
nr. 4.429/2/2009 al Curții de Apel București — Secția a II-a
penală și pentru cauze cu minori și familie.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Decizia nr. 1.028 din 3 iulie 2009, pronunțată în Dosarul
nr. 4.429/2/2009, Curtea de Apel București — Secția a II-a
penală și pentru cauze cu minori și familie a sesizat Curtea
Constituțională cu excepția de neconstituționalitate a
prevederilor art. 215 alin. 5, art. 2481 raportat la art. 146 din
Codul penal, precum și a dispozițiilor art. 7 din Legea
nr. 39/2003 privind prevenirea și combaterea criminalității
organizate, excepție ridicată de Ovidiu Lucian Tender în dosarul
de mai sus.
În motivarea excepției de neconstituționalitate autorul
acesteia susține că art. 215 alin. 5 și art. 2481 raportat la art. 146
din Codul penal încalcă dispozițiile constituționale ale art. 21
alin. (3), art. 23 alin. (11) și (12), art. 73 alin. (3) lit. h) și art. 11
și art. 20 raportat la art. 6 și art. 7 din Convenția pentru apărarea
drepturilor omului și a libertăților fundamentale, deoarece
echitatea procesului penal este grav afectată prin aceea că
paguba materială nu poate fi legal stabilită decât în urma
judecării definitive a fondului. Dacă se pornește de la premisa
potrivit căreia consecințele deosebit de grave sunt determinate
de cuantumul pagubei materiale cauzate prin presupusa
infracțiune, este clar că se nesocotește și principiul prezumției
de nevinovăție. În plus, textele contestate nu satisfac nici
exigențele de previzibilitate și accesibilitate, valoarea pagubei
neputând fi stabilită în abstract, ci fiind apreciată de la caz la
caz, în baza unor prevederi din legi extrapenale, ca rezultat al
unui calcul care nu putea fi cunoscut de făptuitor în momentul
săvârșirii faptei. În acest fel, textele intră în contradicție cu
prevederile care instituie principiul ănicio pedeapsă nu poate fi
stabilită și aplicată decât în condițiile și în temeiul legii”, ori cu
cele care stabilesc că ăprin lege se reglementează infracțiunea,
pedeapsa și regimul de executare” și cu prevederile art. 11 și
art. 20 din Constituție care, stabilind preeminența Convenției
pentru apărarea drepturilor omului și a libertăților fundamentale,
consacră principiul ănicio pedeapsă fără lege”.
Cât privește excepția de neconstituționalitate a dispozițiilor
art. 7 din Legea nr. 39/2009, este de observat că autorul
excepției nu a motivat-o în niciun fel.
Curtea de Apel București — Secția a II-a penală și pentru
cauze cu minori și de familie opinează că excepția de
neconstituționalitate a dispozițiilor art. 215 alin. 5 și art. 2481
raportat la art. 146 din Codul penal este nefondată. Cât privește
neconstituționalitatea dispozițiilor art. 7 din Legea nr. 39/2009, în
absența unor critici concrete, instanța a menționat că nu-și poate
exprima vreo opinie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

13

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 5 cu denumirea marginală Înșelăciunea,
art. 2481 cu denumirea marginală Abuzul în serviciu în formă
calificată raportat la art. 146 cu denumirea marginală Consecințe
deosebit de grave din Codul penal, precum și art. 7 din Legea
nr. 39/2003, publicată în Monitorul Oficial al României, Partea I,
nr. 50 din 29 ianuarie 2003, care au următorul conținut:
— Art. 215 alin. 5 din Codul penal: ăÎnșelăciunea care a avut
consecințe deosebit de grave se pedepsește cu închisoare de la
10 la 20 de ani și interzicerea unor drepturi.”;
— Art. 2481 din Codul penal: ăDacă faptele prevăzute în
art. 246, 247 și 248 au avut consecințe deosebit de grave, se
pedepsesc cu închisoare de la 5 la 15 ani și interzicerea unor
drepturi.”;
— Art. 146 din Codul penal: ăPrin consecințe deosebit de
grave se înțelege o pagubă materială mai mare de 200.000 lei
sau o perturbare deosebit de gravă a activității, cauzată unei
autorități publice sau oricăreia dintre unitățile la care se referă
art. 145, ori altei persoane juridice sau fizice.”;
— Art. 7 din Legea nr. 39/2003: ă(1) Inițierea sau constituirea
unui grup infracțional organizat ori aderarea sau sprijinirea sub
orice formă a unui astfel de grup se pedepsește cu închisoare
de la 5 la 20 de ani și interzicerea unor drepturi.
(2) Pedeapsa pentru faptele prevăzute la alin. (1) nu poate fi
mai mare decât sancțiunea prevăzută de lege pentru
infracțiunea cea mai gravă care intră în scopul grupului
infracțional organizat.
(3) Dacă faptele prevăzute la alin. (1) au fost urmate de
săvârșirea unei infracțiuni grave, se aplică regulile de la
concursul de infracțiuni.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 1.051 din 9 octombrie 2008,
publicată în Monitorul Oficial al României, Partea I, nr. 767 din
14 noiembrie 2008, Curtea Constituțională a respins ca
nefondată excepția de neconstituționalitate a dispozițiilor art. 146
și art. 215 alin. 5 din Codul penal, statuând că art. 146 din Codul
penal cuprinde o normă cu caracter explicativ prin care se
lămurește înțelesul expresiei ăconsecințe deosebit de grave”.
Această reglementare este necesară cu atât mai mult cu cât
legiuitorul a prevăzut consecințele deosebit de grave ca element
circumstanțial în conținutul agravant al mai multor infracțiuni.
Totodată, Curtea a constatat că este neîntemeiată și
susținerea autorului excepției referitoare la încălcarea
dispozițiilor art. 21 alin. (3) din Constituție, deoarece aplicarea
cerinței procesului echitabil se impune numai în legătură cu
procedura de desfășurare a procesului, iar nu și în ceea ce
privește cadrul juridic sancționator al faptelor, adică în materia
dreptului substanțial. Nici din cuprinsul art. 21 alin. (3) din
Constituție și nici din cel al art. 6 al Convenției pentru apărarea

14

MONITORUL OFICIAL AL ROMÂNIEI, PARTEA I, Nr. 313/13.V.2010

drepturilor omului și a libertăților fundamentale sau al
jurisprudenței Curții Europene a Drepturilor Omului nu se poate
desprinde concluzia că aplicarea cerinței procesului echitabil ar
trebui să excedeze necesității asigurării garanțiilor procesuale,
spre a se intra în materii din câmpul dreptului substanțial.
Cu privire la critica de neconstituționalitate referitoare la
încălcarea prevederilor art. 73 alin. (3) lit. h) din Constituție,
Curtea a constatat că aceasta este neîntemeiată, deoarece
infracțiunea de înșelăciune este reglementată în Codul penal,
lege organică, în deplină concordanță cu prevederile
constituționale invocate.
Referitor la critica de neconstituționalitate privind
previzibilitatea și accesibilitatea normei penale și la încălcarea
principiului legalității incriminării, Curtea reține că dispozițiile de
lege criticate nu contravin normelor constituționale și nici celor
ale art. 7 din Convenția pentru apărarea drepturilor omului și a
libertăților fundamentale, ci, dimpotrivă, prin explicarea

conținutului noțiunii ăconsecințe deosebit de grave” în textul
art. 146 din Codul penal se asigură caracterul de previzibilitate
și accesibilitate al normei juridice penale.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față, inclusiv în ceea ce privește
excepția de neconstituționalitate a dispozițiilor art. 2481 din
Codul penal.
În sfârșit, Curtea constată că autorul excepției nu a motivat
în ce constă pretinsa contrarietate a dispozițiilor art. 7 din Legea
nr. 39/2009 cu Constituția. Or, potrivit art. 10 alin. (2) din Legea
nr. 47/1992 privind organizarea și funcționarea Curții
Constituționale, ăSesizările trebuie făcute în formă scrisă și
motivate”. Iată de ce Curtea urmează a respinge ca inadmisibilă
această excepție, ea neputându-se substitui autorului pentru
argumentarea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 215 alin. 5, art. 2481 raportat la art. 146 din Codul penal,
excepție ridicată de Ovidiu Lucian Tender în Dosarul nr. 4.429/2/2009 al Curții de Apel București — Secția a II-a penală și pentru
cauze cu minori și familie.
2. Respinge ca inadmisibilă excepția de neconstituționalitate a dispozițiilor art. 7 din Legea nr. 39/2003 privind prevenirea
și combaterea criminalității organizate, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 387
din 13 aprilie 2010

referitoare la excepția de neconstituționalitate a dispozițiilor art. 6 alin. 1 și 4, art. 70 alin. 2,
art. 171 alin. 1 și art. 224 alin. 1 și 3 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. 1 și 4, art. 70 alin. 2, art. 171 alin. 1 și
art. 224 alin. 1 și 3 din Codul de procedură penală, excepție
ridicată de Daniel Sorin Ciobanu în Dosarul nr. 4.033/111/2009
al Tribunalului Bihor — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar autorul excepției a depus o cerere prin care solicită
acordarea unui nou termen de judecată în vederea pregătirii
apărării.
Reprezentantul Ministerului Public se opune cererii
formulate.

MONITORUL OFICIAL AL ROMÂNIEI, PARTEA I, Nr. 313/13.V.2010
Curtea, deliberând asupra cererii formulate, în temeiul art. 14
din Legea nr. 47/1992 și al art. 156 din Codul de procedură
civilă, dispune respingerea acesteia, deoarece de la data
sesizării instanței de contencios constituțional și până în prezent
a trecut un interval de timp suficient pentru pregătirea apărării.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarului, constată
următoarele:
Prin Încheierea din 26 iunie 2009, pronunțată în Dosarul
nr. 4.033/111/2009, Tribunalul Bihor — Secția penală a
sesizat Curtea Constituțională cu excepția de
neconstituționalitate a prevederilor art. 6 alin. 1 și 4, art. 70
alin. 2, art. 171 alin. 1 și art. 224 alin. 1 și 3 din Codul de
procedură penală, excepție ridicată de Daniel Sorin Ciobanu
în dosarul de mai sus.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 24 alin. (1) și (2) și art. 53,
precum și ale art. 6 paragraful 1 și paragraful 3 lit. c) și d) din
Convenția pentru apărarea drepturilor omului și a libertăților
fundamentale, deoarece în faza actelor premergătoare
apărătorul făptuitorului nu are dreptul să asiste la niciunul dintre
actele care se efectuează până la începerea urmăririi penale,
fiind lipsit de o minimă garanție a dreptului la apărare.
Tribunalul Bihor — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată, sens în care face trimitere
la jurisprudența în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 și 4 cu denumirea marginală Garantarea
dreptului la apărare, art. 70 alin. 2 cu denumirea marginală
Întrebări și lămuriri prealabile, art. 171 alin. 1 cu denumirea
marginală Asistența învinuitului sau a inculpatului și art. 224
alin. 1 și 3 cu denumirea marginală Acte premergătoare, care
au următorul conținut:
— Art. 6 alin. 1 și 4: ăDreptul de apărare este garantat
învinuitului, inculpatului și celorlalte părți în tot cursul procesului
penal. [...]
Orice parte are dreptul să fie asistată de apărător în tot cursul
procesului penal.”;

15

— Art. 70 alin. 2: ăÎnvinuitului sau inculpatului i se aduc apoi
la cunoștință fapta care formează obiectul cauzei, încadrarea
juridică a acesteia, dreptul de a avea un apărător, precum și
dreptul de a nu face nicio declarație, atrăgându-i-se totodată
atenția că ceea ce declară poate fi folosit împotriva sa. Dacă
învinuitul sau inculpatul dă o declarație, i se pune în vedere să
declare tot ce știe cu privire la fapta și la învinuirea ce i se aduce
în legătură cu aceasta.”;
— Art. 171 alin. 1: ăÎnvinuitul sau inculpatul are dreptul să fie
asistat de apărător în tot cursul urmăririi penale și al judecății, iar
organele judiciare sunt obligate să-i aducă la cunoștință acest
drept.”;
— Art. 224 alin. 1 și 3: ăÎn vederea începerii urmăririi
penale, organul de urmărire penală poate efectua acte
premergătoare. [...]
Procesul-verbal prin care se constată efectuarea unor acte
premergătoare poate constitui mijloc de probă.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 647 din 28 aprilie 2009, publicată
în Monitorul Oficial al României, Partea I, nr. 391 din 10 iunie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 6 alin. 1 și 4, art. 70
alin. 2, art. 171 alin. 1 și art. 224 alin. 1 și 3 din Codul de
procedură penală, statuând, între altele, că ăactele
premergătoare au o natură proprie, care nu poate fi identificată
sau subsumată naturii precise și bine determinate a altor
instituții. Așa cum rezultă din chiar denumirea lor, acestea
premerg faza de urmărire penală, având un caracter de
anterioritate desprins din scopul instituirii lor, și anume acela de
a completa informațiile organelor de urmărire penală, de a
verifica informațiile deținute și de a fundamenta convingerea
organului de cercetare penală ori procurorului cu privire la
oportunitatea începerii ori neînceperii urmăririi penale. Așa fiind,
aceste acte, prin conținutul lor, au un caracter sui generis, limitat
însă de atingerea scopului. Abia dincolo de această graniță se
poate vorbi de o împingere într-un cadru extraprocesual al
actelor care trebuie îndeplinite sub hegemonia garanțiilor
impuse de faza urmăririi penale”.
De altfel, prin Decizia nr. 141 din 5 octombrie 1999, publicată
în Monitorul Oficial al României, Partea I, nr. 585 din
30 noiembrie 1999, Curtea a reținut că ăgarantarea dreptului la
apărare nu se poate asigura în afara procesului penal, înainte de
începerea urmăririi penale, când făptuitorul nu are calitatea
procesuală de învinuit sau inculpat. [...] Efectuarea de către
organele de urmărire penală a unor acte premergătoare,
anterior începerii urmăririi penale, în vederea strângerii datelor
necesare declanșării procesului penal, nu reprezintă momentul
începerii procesului penal și se efectuează tocmai pentru a se
constata dacă sunt sau nu temeiuri pentru începerea procesului
penal”. S-a mai reținut, de asemenea, că, deși ăîn conformitate
cu prevederile art. 224 din Codul de procedură penală, procesulverbal prin care se constată efectuarea unor acte premergătoare
poate constitui mijloc de probă, dreptul la apărare al învinuitului
nu poate fi considerat ca fiind încălcat, pentru că acesta are
posibilitatea de a-l combate cu alt mijloc de probă, atunci când
instanța ar înțelege să-i dea eficiență”.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

16

MONITORUL OFICIAL AL ROMÂNIEI, PARTEA I, Nr. 313/13.V.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. 1 și 4, art. 70 alin. 2, art. 171 alin. 1 și art. 224 alin. 1 și
3 din Codul de procedură penală, excepție ridicată de Daniel Sorin Ciobanu în Dosarul nr. 4.033/111/2009 al Tribunalului Bihor —
Secția penală.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 313/13.V.2010 conține 16 pagini.

Prețul: 3,20 lei

&JUYDGY|442993]
ISSN 1453—4495

