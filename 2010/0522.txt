PARTEA I

Anul 178 (XXII) — Nr. 522

Marți, 27 iulie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECRETE

835.

— Decret pentru supunerea spre adoptare
Parlamentului a aderării României la Convenția privind
vămuirea centralizată, referitoare la distribuirea
costurilor de colectare naționale care sunt reținute
atunci când resursele proprii tradiționale sunt puse la
dispoziția bugetului UE, semnată la Bruxelles la
10 martie 2009 ..........................................................

2

— Decret privind supunerea spre ratificare
Parlamentului a Convenției pentru stabilirea Centrului
Sud-Est European de Aplicare a Legii, încheiată la
București la 9 decembrie 2009 și semnată de România
la București la aceeași dată ......................................

2

837.

— Decret privind rechemarea unui ambasador ........

3

838.

— Decret privind rechemarea unui ambasador ........

3

836.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.76. — Ordin al ministrului apărării naționale pentru
aprobarea Regulamentului de organizare și
funcționare a consiliilor de onoare ............................

4–16

ACTE ALE AUTORITĂȚII ELECTORALE
PERMANENTE
9.

— Lista partidelor politice, alianțelor politice, alianțelor
electorale, organizațiilor cetățenilor români aparținând
minorităților naționale și a candidaților independenți
participanți la alegerile parțiale din 18 iulie 2010 care
au depus raportul detaliat al veniturilor și cheltuielilor
electorale, conform art. 38 alin. (11) din Legea
nr. 334/2006 privind finanțarea activității partidelor
politice și a campaniilor electorale, cu modificările și
completările ulterioare, pentru alegerile locale parțiale
desfășurate conform Hotărârii Guvernului nr. 538/2010
privind stabilirea datei alegerilor locale parțiale pentru
alegerea unui consiliu local și a unui primar ..............

16

2

MONITORUL OFICIAL AL ROMÂNIEI, PARTEA I, Nr. 522/27.VII.2010

DECRETE
PREȘEDINTELE ROMÂNIEI

DECRET
pentru supunerea spre adoptare Parlamentului
a aderării României la Convenția privind vămuirea
centralizată, referitoare la distribuirea costurilor de colectare
naționale care sunt reținute atunci când resursele proprii
tradiționale sunt puse la dispoziția bugetului UE,
semnată la Bruxelles la 10 martie 2009
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) și ale art. 21 alin. (1) din Legea
nr. 590/2003 privind tratatele,
la propunerea Guvernului, potrivit Hotărârii nr. E 134 din 16 iunie 2010,
Președintele României d e c r e t e a z ă:
Articol unic. — Se supune spre adoptare Parlamentului aderarea României
la Convenția privind vămuirea centralizată, referitoare la distribuirea costurilor de
colectare naționale care sunt reținute atunci când resursele proprii tradiționale sunt
puse la dispoziția bugetului UE, semnată la Bruxelles la 10 martie 2009, și se
dispune publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 iulie 2010.
Nr. 835.
PREȘEDINTELE ROMÂNIEI

DECRET
privind supunerea spre ratificare Parlamentului a Convenției
pentru stabilirea Centrului Sud-Est European de Aplicare
a Legii, încheiată la București la 9 decembrie 2009
și semnată de România la București la aceeași dată
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) din Legea nr. 590/2003 privind
tratatele,
la propunerea Guvernului, potrivit Hotărârii nr. E 131 din 16 iunie 2010,
Președintele României d e c r e t e a z ă:
Articol unic. — Se supune spre ratificare Parlamentului Convenția pentru
stabilirea Centrului Sud-Est European de Aplicare a Legii, încheiată la București la
9 decembrie 2009 și semnată de România la București la aceeași dată, și se
dispune publicarea prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 iulie 2010.
Nr. 836.

MONITORUL OFICIAL AL ROMÂNIEI, PARTEA I, Nr. 522/27.VII.2010
PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Valentin Florea se recheamă din calitatea de ambasador
extraordinar și plenipotențiar al României în Republica Chile.
Art. 2. — Domnul Valentin Florea își va încheia misiunea în termen de cel
mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 iulie 2010.
Nr. 837.

PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Traian Laurențiu Hristea se recheamă din calitatea de
ambasador extraordinar și plenipotențiar al României în Ucraina.
Art. 2. — Domnul Traian Laurențiu Hristea își va încheia misiunea în termen
de cel mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 22 iulie 2010.
Nr. 838.

3

4

MONITORUL OFICIAL AL ROMÂNIEI, PARTEA I, Nr. 522/27.VII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
pentru aprobarea Regulamentului de organizare și funcționare
a consiliilor de onoare
Pentru aplicarea dispozițiilor art. 35 din Legea nr. 80/1995 privind statutul
cadrelor militare, cu modificările și completările ulterioare,
în temeiul prevederilor art. 33 alin. (1) din Legea nr. 346/2006 privind
organizarea și funcționarea Ministerului Apărării Naționale, cu modificările
ulterioare,
ministrul apărării naționale emite prezentul ordin.
Art. 1. — Se aprobă Regulamentul de organizare și funcționare a consiliilor
de onoare, prevăzut în anexa care face parte integrantă din prezentul ordin.
Art. 2. — La data intrării în vigoare a prezentului ordin se abrogă ăR.G. — 7,
Regulamentul consiliilor de onoare”, aprobat prin Ordinul ministrului apărării
naționale nr. M.101/2006*.
Art. 3. — Prezentul ordin se publică în Monitorul Oficial al României, Partea I.
Ministrul apărării naționale,
Gabriel Oprea
București, 14 iulie 2010.
Nr. M.76.
* Ordinul ministrului apărării naționale nr. M.101/2006 nu a fost publicat în Monitorul Oficial al
României, Partea I, deoarece avea ca obiect reglementări din sectorul de apărare a țării și securitate
națională.
ANEXĂ

REGULAMENT
de organizare și funcționare a consiliilor de onoare
CAPITOLUL I
Dispoziții generale
Art. 1. — (1) Prezentul regulament stabilește modul de
organizare, funcționare, componența, atribuțiile, modul de
sesizare și procedura de lucru ale consiliilor de onoare.
(2) Pentru apărarea onoarei cadrelor militare și evitarea
abuzurilor, se constituie consilii de onoare, care reprezintă
organe deliberative, independente în exercitarea atribuțiilor ce le
revin, având competența de a analiza faptele cadrelor militare
sesizate ca abateri de la disciplina militară și de a individualiza
sancțiuni disciplinare aplicabile.
(3) În exercitarea atribuțiilor menționate la alin. (2), consiliile
de onoare adoptă hotărâri și decizii, conform prevederilor art. 33
și 38.
(4) Cadrele militare sunt trimise în fața consiliilor de onoare
numai în situația în care faptele comise, potrivit legii, nu
constituie infracțiuni. Dacă pe timpul cercetării faptei se constată
că aceasta are caracter infracțional, dosarul cauzei se
înaintează organului de urmărire penală competent. În cazul în
care se va dispune scoaterea de sub urmărire penală sau
încetarea urmăririi penale, procedura de trimitere în fața
consiliului de onoare va fi reluată. Pe perioada cât dosarul
cauzei se află la organul de urmărire penală se întrerupe
termenul de prescripție prevăzut la art. 40.
(5) Pentru a-și apăra onoarea și demnitatea, cadrele militare
care se consideră lezate în urma unor afirmații și acțiuni directe

sau prin care se nasc suspiciuni asupra integrității lor morale pot
solicita analizarea lor în cadrul consiliului de onoare, potrivit
prevederilor art. 19 alin. (1) lit. c).
(6) Dreptul de a propune și de a aplica sancțiuni disciplinare
îl au numai comandanții/șefii cadrelor militare analizate în
consiliile de onoare, conform competențelor prevăzute în anexa
nr. 4 la Regulamentul disciplinei militare, aprobat prin Ordinul
ministrului apărării naționale nr. M.26/2009, denumit în
continuare RDM.
Art. 2. — Ofițerii, maiștrii militari și subofițerii sunt trimiși în
fața consiliilor de onoare numai dacă fapta sau faptele săvârșite
îndeplinesc, cumulativ, următoarele condiții:
a) constituie abateri de la disciplina militară, potrivit art. 42
alin. (1)—(3) din RDM, sau reprezintă încălcări ale prevederilor
art. 8 și 28—30 din Legea nr. 80/1995 privind statutul cadrelor
militare, cu modificările și completările ulterioare;
b) nu a/au constituit anterior temeiul aplicării unei alte
sancțiuni disciplinare;
c) a/au fost săvârșită/săvârșite în urmă cu cel mult 6 luni;
d) nu constituie infracțiuni sau cauze de trimitere în fața
consiliilor de judecată.
Art. 3. — În ordinul de trimitere în fața consiliului de onoare
se individualizează fiecare abatere de la disciplina militară, prin
menționarea expresă a articolului de lege sau de act normativ
specific în care aceasta se încadrează.

MONITORUL OFICIAL AL ROMÂNIEI, PARTEA I, Nr. 522/27.VII.2010
Art. 4. — Activitatea consiliilor de onoare are la bază
următoarele principii:
a) prezumția de nevinovăție, conform căreia se prezumă că
orice cadru militar trimis în fața consiliului de onoare este
nevinovat atât timp cât vinovăția sa nu a fost dovedită;
b) garantarea dreptului la apărare, conform căruia se
recunoaște dreptul cadrului militar de a fi audiat, de a prezenta
dovezi în apărarea sa și de a fi asistat de un apărător;
c) celeritatea procedurii, care presupune obligația consiliului
de onoare de a proceda fără întârziere la soluționarea cauzei, cu
respectarea drepturilor persoanelor implicate și a regulilor
prevăzute de lege și de prezentul regulament;
d) contradictorialitatea, care presupune asigurarea
posibilității persoanelor aflate pe poziții divergente de a se
exprima cu privire la orice act sau fapt care are legătură cu
abaterea de la disciplina militară pentru care a fost sesizat
consiliul de onoare;
e) proporționalitatea, conform căreia trebuie respectat un
raport corect între gravitatea abaterii de la disciplina militară,
circumstanțele săvârșirii acesteia și sancțiunea disciplinară
propusă a fi aplicată;
f) legalitatea sancțiunii, conform căreia consiliul de onoare
nu poate propune decât sancțiunile disciplinare prevăzute de
lege;
g) unicitatea sancțiunii, conform căreia pentru o abatere de
la disciplina militară nu se poate aplica decât o singură
sancțiune disciplinară.
CAPITOLUL II
Condițiile de constituire și mandatul consiliilor de onoare
Art. 5. — (1) În fiecare unitate militară în care efectivul
existent este de minimum 30 de cadre militare se constituie un
consiliu de onoare pentru ofițeri și unul pentru maiștri militari și
subofițeri.
(2) În unitățile militare în care efectivul existent este mai mic
decât cel prevăzut la alin. (1) sau este imposibilă constituirea
de consilii de onoare separate pentru ofițeri și pentru maiștri
militari și subofițeri, în condițiile art. 10 alin. (2), se constituie un
singur consiliu de onoare.
(3) Dacă efectivul existent nu permite constituirea consiliului
de onoare în condițiile prevăzute la alin. (1) și (2), precum și în
cazul în care nu pot fi respectate prevederile art. 25 alin. (1), (5)
și (6), cadrul militar respectiv este trimis în fața consiliului de
onoare de la eșalonul superior.
Art. 6. — La structurile centrale și celelalte structuri
subordonate nemijlocit ministrului apărării naționale, care au în
compunere compartiment de resurse umane, se constituie
consilii de onoare, separat pe categorii de cadre militare și în
numărul pe care îl aprobă comandanții/șefii acestora.
Art. 7. — Cadrele militare încadrate pe statul anexă ăM” al
Direcției management resurse umane pentru a îndeplini funcții
în afara Ministerului Apărării Naționale, care săvârșesc fapte în
condițiile prevăzute la art. 2, sunt trimise în fața consiliilor de
onoare constituite la această direcție.
Art. 8. — (1) Cadrele militare care, pe timpul cât sunt
detașate în afara Ministerului Apărării Naționale pentru a
executa misiuni ori pentru a urma o formă de perfecționare a
pregătirii în țară sau în străinătate, precum și pe timpul detașării
pentru îndeplinirea unor misiuni în teatrele de operații în afara
teritoriului național, săvârșesc fapte în condițiile prevăzute la
art. 2 sunt trimise în fața consiliilor de onoare ale unităților
militare din care fac parte.

5

(2) Cadrele militare care ocupă posturile permanente în
străinătate definite la art. 1 din Normele pentru ocuparea
posturilor permanente în străinătate de către personalul
Ministerului Apărării Naționale, aprobate prin Ordinul ministrului
apărării naționale nr. M.88/2009, și care săvârșesc fapte în
condițiile prevăzute la art. 2 din prezentul regulament, pe timpul
cât se află la post în străinătate, sunt trimise în fața consiliului de
onoare constituit la nivelul structurii centrale în coordonarea
căreia se află posturile respective.
Art. 9. — (1) Ofițerii care îndeplinesc funcții prevăzute cu
gradul de general de brigadă/similar sau superior acestuia sunt
trimiși în fața consiliului de onoare, numit pentru fiecare caz în
parte, prin ordin al ministrului apărării naționale, la propunerea
șefului Direcției management resurse umane, în situația în care
sunt informații concludente despre săvârșirea unor fapte în
condițiile prevederilor art. 2. În situația în care cel în cauză este
șeful Direcției management resurse umane, propunerea se face
de către șeful Statului Major General.
(2) Consiliul de onoare se constituie din 5 ofițeri, cel puțin
egali în grad și funcție cu cel în cauză. Președintele consiliului
de onoare trebuie să aibă grad superior celui trimis în fața
consiliului de onoare.
(3) Evaluarea concludenței informațiilor în vederea trimiterii
în fața consiliului de onoare a unui ofițer care îndeplinește o
funcție prevăzută cu gradul de general de brigadă/similar sau
superior acestuia se face de către o comisie de cercetare
prealabilă, numită prin ordin al ministrului apărării naționale în
termen de două zile calendaristice de la data luării la cunoștință,
la propunerea șefului structurii centrale din care face parte
ofițerul în cauză sau a șefului structurii centrale care are în
coordonare structura respectivă, iar pentru cei care se
subordonează nemijlocit ministrului apărării naționale, la
propunerea șefului Direcției management resurse umane sau a
șefului Statului Major General, după caz.
(4) Comisia de cercetare prealabilă se constituie din 3 ofițeri,
din care: 2 ofițeri cu gradul cel puțin egal cu al celui în cauză, iar
unul — ofițer de justiție militară din cadrul Direcției pentru relația
cu Parlamentul și asistență juridică.
(5) În termen de 5 zile calendaristice de la constituire,
comisia de cercetare prealabilă prezintă ministrului apărării
naționale un raport din care să rezulte dacă se impune sau nu
trimiterea celui în cauză în fața consiliului de onoare.
(6) În situația în care, în baza propunerii comisiei de
cercetare prealabilă, ministrul apărării naționale hotărăște
trimiterea celui în cauză în fața consiliului de onoare, șeful
Direcției management resurse umane sau șeful Statului Major
General, după caz, prezintă acestuia pentru aprobare proiectul
ordinului de trimitere în fața consiliului de onoare, conform
modelului prevăzut în anexa nr. 1.
(7) Comisia de cercetare prealabilă prevăzută la alin. (4)
îndeplinește atribuțiile conferite prin prezentul regulament
ofițerului cu cercetarea penală specială, urmând să efectueze
investigațiile și să întocmească dosarul cauzei, prin derogare de
la prevederile art. 20 alin. (2), în termen de cel mult 5 zile
calendaristice de la data primirii ordinului de trimitere în fața
consiliului de onoare.
Art. 10. — (1) Membrii consiliilor de onoare sunt aleși pentru
o perioadă de 2 ani, de regulă, în luna decembrie, iar la
instituțiile militare de învățământ, în prima lună după începerea
anului de învățământ.

6

MONITORUL OFICIAL AL ROMÂNIEI, PARTEA I, Nr. 522/27.VII.2010

(2) În compunerea fiecărui consiliu de onoare sunt aleși
5 membri titulari, dintre care unul, de regulă, trebuie să aibă
studii juridice, precum și 2—3 membri supleanți, din rândul:
a) ofițerilor, pentru consiliul de onoare al acestora, din care,
de regulă, cel puțin 4 membri titulari și un membru supleant
trebuie să fie ofițeri cu grade superioare;
b) ofițerilor, maiștrilor militari și subofițerilor pentru consiliul
de onoare al maiștrilor militari și subofițerilor, din care, de regulă,
cel puțin 4 membri titulari și un membru supleant trebuie să fie
ofițeri;
c) ofițerilor, maiștrilor militari și subofițerilor, pentru consiliile
de onoare prevăzute la art. 5 alin. (2), din care, de regulă,
1—2 membri sunt maiștri militari sau subofițeri.
Art. 11. — (1) Cadrele militare care sunt propuse pentru a fi
alese în consiliile de onoare trebuie să se distingă prin conduită
ireproșabilă, principialitate, autoritate morală și profesională în
rândul acestora, să aibă o vechime de cel puțin un an în unitatea
militară respectivă și de cel puțin 5 ani în rândul cadrelor militare
în activitate.
(2) Condiția de vechime în unitate prevăzută la alin. (1) nu se
cere la constituirea consiliilor de onoare ale ofițerilor, maiștrilor
militari și subofițerilor studenți și cursanți din instituțiile militare
de învățământ.
(3) Nu pot fi propuși pentru a fi aleși în consiliile de onoare
comandanții/șefii unităților militare în care acestea se constituie,
ofițerii cu cercetarea penală specială, consilierii comandanților
pentru problemele maiștrilor militari și subofițerilor, precum și
cadrele militare care au fost sancționate disciplinar, iar
sancțiunea disciplinară aplicată nu a fost radiată, conform legii.
(4) Membrii comisiei de cercetare prealabilă prevăzute la
art. 9 nu pot fi propuși pentru a fi numiți în consiliul de onoare
care analizează fapta/faptele respectivă/respective.
Art. 12. — (1) Membrii consiliilor de onoare sunt aleși în
adunări ale cadrelor militare, la care participă și
comandantul/șeful unității militare.
(2) La adunările în care sunt aleși membrii consiliilor de
onoare ale ofițerilor participă numai ofițerii, iar la cele în care se
aleg consiliile de onoare ale maiștrilor militari și subofițerilor
participă cadrele militare cu astfel de grade, precum și un număr
de ofițeri, ca invitați, stabiliți de către comandantul/șeful unității
militare. La adunările la care se alege un singur consiliu de
onoare participă toate cadrele militare din unitate.
(3) La adunările convocate pentru alegerea consiliilor de
onoare este necesar să ia parte cel puțin două treimi din
numărul cadrelor militare pentru care se alege consiliul de
onoare.
Art. 13. — (1) Adunările cadrelor militare pentru alegerea
consiliilor de onoare se desfășoară astfel:
a) comandantul/șeful unității militare deschide adunarea și
comunică scopul pentru care a fost convocată;
b) dintre participanți, cu excepția comandantului/șefului
unității militare, este ales prin vot deschis un prezidiu format din
3—5 membri, care să conducă lucrările adunării, unul dintre
membrii acestuia redactând și procesul-verbal al adunării;
c) adunarea cadrelor militare stabilește, prin vot deschis,
numărul membrilor supleanți;
d) participanții la adunare fac propuneri de candidați pentru
membrii titulari și, separat, pentru membrii supleanți, care se
supun, pe rând, discuției adunării;
e) în situația în care sunt obiecții asupra unei propuneri,
participanții hotărăsc prin vot deschis, cu majoritate simplă, dacă
cel propus este înscris pe lista candidaților;

f) dintre participanții care nu figurează pe lista candidaților se
alege prin vot deschis o comisie pentru numărarea voturilor,
formată din 3—5 membri, dintre care unul este ales președinte;
g) se trece la alegerea prin vot secret a membrilor titulari și
supleanți ai consiliului de onoare;
h) pentru a fi declarat ales, candidatul propus trebuie să
întrunească majoritatea simplă a voturilor exprimate.
(2) Rezultatul alegerilor se consemnează într-un procesverbal care este citit în fața adunării de către președintele
comisiei pentru numărarea voturilor. Procesul-verbal se
semnează de toți membrii comisiei, se înregistrează la
compartimentul documente clasificate, iar componența
consiliilor de onoare se consemnează în ordinul de zi pe unitate.
(3) Dintre membrii titulari aleși, ofițerul cu gradul cel mai mare
sau, la grade egale, cel mai mare în funcție este, de drept,
președintele consiliului de onoare.
Art. 14. — (1) Membrii consiliului de onoare își exercită
mandatul de la data constituirii consemnată în ordinul de zi pe
unitate până la data expirării duratei pentru care a fost ales sau
înainte de termen, în condițiile prezentului regulament.
(2) Cu 30 de zile calendaristice înainte de data expirării
duratei mandatului membrilor consiliilor de onoare,
comandanții/șefii unităților militare unde se constituie acestea
au obligația inițierii procedurilor de constituire a noului consiliu
de onoare.
(3) Mandatul de membru al consiliului de onoare se
suspendă în cazul în care:
a) beneficiază de concediu conform prevederilor legale sau
este detașat în cadrul unei alte unități militare, dar nu mai mult
de 6 luni consecutive;
b) consiliul de onoare a primit o sesizare din partea ori cu
privire la un cadru militar cu care membrul consiliului de onoare
este soț, rudă sau afin, până la gradul al patrulea inclusiv;
c) s-a pronunțat în orice mod cu privire la fapta sesizată ca
abatere disciplinară anterior propunerii consiliului de onoare
pentru soluționarea cauzei;
d) consiliul de onoare a primit o sesizare îndreptată împotriva
sa;
e) se află în una dintre situațiile de conflict de interese;
f) solicită motivat suspendarea sa pentru o perioadă de cel
mult 60 de zile consecutive.
(4) Membrul consiliului de onoare care se află în una dintre
situațiile prevăzute la alin. (3) are obligația de a solicita
suspendarea mandatului de îndată ce ia cunoștință de existența
vreuneia dintre aceste situații.
(5) Cererea de suspendare se face în scris, cu menționarea
perioadei pentru care se solicită suspendarea, și se înaintează
comandantului/șefului unității militare unde este constituit
consiliul de onoare, împreună cu probele doveditoare ale
susținerilor care fac obiectul cererii.
(6) În caz de suspendare a mandatului unui membru titular al
consiliului de onoare, ședințele se desfășoară cu participarea
membrului supleant corespunzător.
Art. 15. — Membrii consiliului de onoare se află în conflict de
interese dacă se află în una dintre următoarele situații:
a) au relații cu caracter patrimonial cu cadrul militar a cărui
faptă sesizată ca abatere de la disciplina militară este cercetată;
b) se află în raporturi ierarhice directe cu cadrul militar a cărui
faptă sesizată ca abatere disciplinară este cercetată.

MONITORUL OFICIAL AL ROMÂNIEI, PARTEA I, Nr. 522/27.VII.2010
Art. 16. — Mandatul de membru al consiliului de onoare
încetează:
a) la data expirării perioadei pentru care a fost ales consiliul
de onoare;
b) la data mutării în cadrul altei unități militare;
c) la data la care a fost sancționat disciplinar, iar sancțiunea
disciplinară aplicată nu a fost radiată, conform legii;
d) la data de la care beneficiază de concediu conform
prevederilor legale sau este detașat în cadrul unei alte unități
militare, pentru o perioadă mai mare de 6 luni consecutive;
e) la data trecerii în rezervă;
f) la data solicitată de cadrul militar, prin cerere scrisă
motivată, cu privire la renunțarea la calitatea de membru în
consiliul de onoare;
g) la data rămânerii definitive a hotărârii consiliului de onoare
prin care se propune sancționarea disciplinară a cadrului militar
respectiv.
Art. 17. — Pe locurile de membri titulari, devenite vacante,
sunt numite de către președintele consiliului de onoare cadre
militare din rândul membrilor supleanți, iar în locul acestora sunt
aleși alți membri. Orice modificare survenită în componența
consiliului de onoare este consemnată în ordinul de zi pe
unitate.
Art. 18. — Membrii titulari ai consiliilor de onoare care
săvârșesc fapte în condițiile prevăzute la art. 2 sunt trimiși în
fața consiliului de onoare al eșalonului superior.
CAPITOLUL III
Funcționarea consiliilor de onoare
Art. 19. — (1) Președintele consiliului de onoare inițiază
demersurile necesare cercetării faptelor care se supun analizei
consiliului de onoare, astfel:
a) la ordinul comandantului/șefului unității militare unde este
constituit consiliul de onoare, care constată, personal, că se
impune acest lucru;
b) din oficiu, când află, pe orice cale, despre săvârșirea unor
fapte în condițiile prevăzute la art. 2, înaintând
comandantului/șefului unității militare după consultarea
membrilor consiliului de onoare un raport de informare,
înregistrat la compartimentul documente clasificate;
c) la cererea, formulată în scris, a cadrelor militare care se
consideră lezate în onoarea și demnitatea lor.
(2) În urma demersurilor prevăzute la alin. (1),
comandantul/șeful unității militare emite ordinul de trimitere în
fața consiliului de onoare, conform modelului prezentat în anexa
nr. 2, în termen de două zile calendaristice de la data luării la
cunoștință de comiterea faptei.
(3) Ordinul de trimitere în fața consiliului de onoare se
comunică în scris, în termen de 3 zile calendaristice de la
emitere, președintelui consiliului de onoare, celui trimis în fața
consiliului de onoare și ofițerului cu cercetarea penală specială.
În aceeași perioadă de timp, ordinul se transmite, după caz,
comandantului/șefului unității militare din care face parte cel în
cauză și celui la care se află detașat sau pus la dispoziție. În
situația în care cadrul militar trimis în fața consiliului de onoare
absentează în mod justificat—misiune, spitalizare, concediu,
permisie ori în situații de forță majoră, termenul de comunicare
curge de la data prezentării la serviciu.
(4) În termen de 3 zile calendaristice de la emiterea ordinului
de trimitere în fața consiliului de onoare a unui ofițer care
îndeplinește o funcție prevăzută cu gradul de general de

7

brigadă/similar sau superior, acesta este adus la cunoștință în
scris de către șeful Direcției management resurse umane sau
șeful Statului Major General, după caz, președintelui și
membrilor consiliului de onoare, comisiei de cercetare prealabilă
și ofițerului în cauză.
(5) Cadrele militare care au luat cunoștință de conținutul
ordinului de trimitere în fața consiliului de onoare semnează în
tabelul întocmit conform modelului prevăzut în anexa nr. 3, care
se redactează pe versoul ordinului de trimitere în fața consiliului
de onoare.
Art. 20. — (1) Președintele consiliului de onoare aduce la
cunoștința membrilor consiliului de onoare conținutul ordinului
comandantului/șefului unității militare.
(2) Ofițerul cu cercetarea penală specială efectuează
investigațiile și întocmește dosarul cauzei în termen de cel mult
10 zile calendaristice de la data primirii ordinului de trimitere în
fața consiliului de onoare, pe care îl înmânează președintelui
consiliului de onoare.
(3) În vederea întocmirii dosarului cauzei, ofițerul cu
cercetarea penală specială poate solicita, pe cale oficială, copii
ale acelor acte, care pot constitui probe necesare consiliului de
onoare pentru a se putea pronunța asupra cauzei. Acesta are
obligația de a asculta punctul de vedere al cadrului militar trimis
în fața consiliului de onoare și, dacă este cazul, pe cel/cei care
a/au formulat o plângere împotriva acestuia, precum și
persoanele care cunosc faptele imputate, luându-le note
explicative.
(4) Ofițerul cu cercetarea penală specială sintetizează
rezultatele cercetării într-un referat care conține:
a) datele personale ale cadrului militar cercetat;
b) modul de comportare anterioară;
c) sancțiunile aplicate și recompensele acordate pe parcursul
carierei militare;
d) descrierea amănunțită a faptei și condițiile în care aceasta
a fost săvârșită.
Art. 21. — (1) În situația în care ofițerul cu cercetarea penală
specială constată că nu sunt dovezi suficiente care să justifice
trimiterea celui în cauză în fața consiliului de onoare, acesta
poate propune, prin referatul întocmit, revocarea ordinului.
(2) Comandantul/Șeful unității militare poate revoca ordinul
de trimitere în fața consiliului de onoare numai în intervalul de
timp cuprins între data emiterii ordinului și data la care are loc
ședința consiliului de onoare.
Art. 22. — (1) Dosarul cauzei trebuie să cuprindă:
a) un opis al tuturor documentelor componente, conform
modelului prevăzut în anexa nr. 4;
b) unul din documentele prevăzute la art. 19 alin. (1);
c) ordinul de trimitere în fața consiliului de onoare;
d) referatul întocmit de ofițerul cu cercetarea penală specială;
e) nota explicativă a cadrului militar trimis în fața consiliului
de onoare;
f) note explicative ale persoanelor care au cunoștință despre
fapte sau documente în legătură cu fapta pentru care cel în
cauză este trimis în fața consiliului de onoare;
g) documente probatorii obținute pe durata cercetării;
h) dovada de luare la cunoștință a conținutului dosarului
cauzei de către cadrul militar și, după caz, de către apărătorul
său, conform modelului prevăzut în anexa nr. 5;
i) alte documente prevăzute în prezentul regulament.
(2) Documentele care compun dosarul cauzei trebuie să fie,
în mod obligatoriu, datate și semnate.

8

MONITORUL OFICIAL AL ROMÂNIEI, PARTEA I, Nr. 522/27.VII.2010

(3) Dosarul cauzei, cuprinzând documentele prevăzute la
alin. (1) lit. a)—g), se înregistrează la compartimentul
documente clasificate și se prezintă în aceeași zi președintelui
consiliului de onoare.
Art. 23. — În cazul în care președintele consiliului de onoare
consideră că rezultatul cercetărilor nu este edificator, solicită
ofițerului cu cercetarea penală specială să completeze dosarul
cu elementele necesare lămuririi cauzei, până la data
desfășurării ședinței consiliului de onoare.
Art. 24. — Dacă pe parcursul cercetării și analizării unui caz
rezultă și implicarea unor cadre militare din afara unității,
președintele consiliului de onoare și ofițerul cu cercetarea
penală specială raportează situația comandantului/șefului
unității militare, care este obligat să îi sesizeze în scris pe
comandanții/șefii unităților militare din care fac parte cadrele
militare respective. Aceștia pot supune cazurile analizei
consiliilor de onoare din unitățile lor, dacă apreciază că se
impune această măsură.
Art. 25. — (1) Cauza se analizează de către membrii titulari
ai consiliului de onoare care au gradul cel puțin egal cu al
cadrului militar trimis în fața acestuia.
(2) Cadrul militar trimis în fața consiliului de onoare are
dreptul să ceară suspendarea a cel mult 3 membri din
compunerea consiliului de onoare în situația în care sesizează
existența uneia dintre situațiile prevăzute la art. 14 alin. (3)
lit. b)—e).
(3) Cererea de suspendare se face în scris, cu cel puțin 3 zile
calendaristice înainte de data ședinței consiliului de onoare, și
trebuie să fie temeinic argumentată.
(4) Președintele consiliului de onoare stabilește dacă cererea
de suspendare este întemeiată și dispune, dacă este cazul,
înlocuirea membrilor titulari cu membri supleanți, iar hotărârea
luată se consemnează într-un proces-verbal care se introduce
în dosarul cauzei și se aduce la cunoștința celui trimis în fața
acestui consiliu. În situația în care cererea de suspendare îl
vizează pe președintele consiliului de onoare, aceasta se
soluționează de către comandantul/șeful unității militare care a
emis ordinul de trimitere în fața consiliului de onoare.
(5) Membrii titulari aflați în situația prevăzută la alin. (1),
precum și cei care nu pot participa la ședința consiliului de
onoare din motive temeinice sunt înlocuiți de către președintele
consiliului de onoare cu membri supleanți, cu cel puțin 3 zile
calendaristice înainte de data ședinței.
(6) În cazul în care membrii supleanți nu îndeplinesc
condițiile pentru a fi titulari, cu cel puțin 3 zile calendaristice
înainte de data ședinței, se procedează la alegerea, prin vot
secret, a altor membri titulari ai consiliului de onoare, numai
pentru ședința respectivă.
Art. 26. — (1) Ședința consiliului de onoare se desfășoară în
termen de 5 zile calendaristice de la înregistrarea dosarului
cauzei, timp în care dosarul este studiat de către membrii
consiliului de onoare care participă la soluționarea acestuia.
(2) Locul desfășurării, data și ora începerii ședinței se
stabilesc de președintele consiliului de onoare, cu aprobarea
comandantului/șefului unității militare, se consemnează în
ordinul de zi pe unitate și se comunică, în scris sau prin notă
telefonică, după caz, cadrului militar ce urmează a fi analizat în
consiliul de onoare, precum și martorilor prevăzuți la art. 27
alin. (3).
(3) În vederea pregătirii și desfășurării ședinței, membrii
consiliului de onoare pot solicita asistență juridică din partea
consilierului juridic care asigură asistență juridică unității militare.

Art. 27. — (1) Cadrul militar trimis în fața consiliului de onoare
are dreptul ca la ședința consiliului de onoare să fie asistat de
un apărător.
(2) Apărătorul nu poate fi din rândul membrilor consiliului de
onoare al unității militare sau consilierul juridic care a asigurat
asistența juridică a consiliului de onoare.
(3) Cadrul militar trimis în fața consiliului de onoare comunică
președintelui consiliului de onoare numele apărătorului ales,
numele persoanelor care sunt audiate în calitate de martori pe
timpul cercetării și propuse să dea note explicative în cadrul
ședinței consiliului de onoare, în oricare dintre zilele
premergătoare ședinței, inclusiv în ziua stabilită pentru
analizarea cazului.
(4) Martorii propuși de către cel în cauză să fie audiați de
către consiliul de onoare sunt informați în timp util asupra datei
și locului de desfășurare a ședinței.
(5) Comandanții/Șefii unităților militare în care sunt încadrați
martorii și apărătorul ales iau măsuri pentru participarea
acestora la ședințele consiliului de onoare și pentru înscrierea
activității în ordinul de zi pe unitate.
Art. 28. — (1) Președintele consiliului de onoare, cu cel puțin
3 zile calendaristice înainte de desfășurarea ședinței, aduce la
cunoștința celui trimis în fața consiliului de onoare, pe bază de
semnătură, precum și apărătorului acestuia, în cazul că și l-a
ales, conținutul dosarului cauzei. Cu acest prilej cadrul militar în
cauză poate propune și martorii pe care dorește să îi aducă
pentru a fi audiați în ședința consiliului de onoare.
(2) Dosarul cauzei poate fi studiat de cel trimis în fața
consiliului de onoare sau de către apărătorul acestuia ori de câte
ori este nevoie, în oricare dintre zilele lucrătoare premergătoare
ședinței consiliului de onoare, în baza înștiințării prealabile, în
scris, a președintelui consiliului de onoare. Dosarul este studiat
în prezența a cel puțin unui membru al consiliului de onoare.
(3) În cazul în care cel trimis în fața consiliului de onoare nu
vrea să semneze de luare la cunoștință a conținutului dosarului
ori, din motive neîntemeiate, nu se prezintă pentru luare la
cunoștință, președintele consiliului de onoare informează despre
acest fapt în deschiderea ședinței de analiză a faptelor săvârșite
de cel în cauză.
Art. 29. — Prezența cadrului militar în cauză este obligatorie.
Atunci când se constată absența acestuia pentru motivele
prevăzute la art. 19 alin. (3), ședința se desfășoară în cel mult
3 zile calendaristice de la data încetării situației pentru care cel
în cauză a absentat justificat. În cazul în care cel în cauză
absentează nejustificat, deși a fost înștiințat, ședința consiliului
de onoare se desfășoară în lipsa acestuia, specificându-se
această situație în procesul-verbal al ședinței și în hotărâre.
Art. 30. — Pentru asigurarea efectului preventiv și educativ
al activității consiliilor de onoare, la ședințele acestora asistă
toate cadrele militare prezente în unitate, care sunt cel puțin
egale în grad cu cel trimis în fața consiliului de onoare, mai puțin
martorii propuși, care se introduc, pe rând, în sală și rămân după
ce au fost audiați, numai dacă îndeplinesc condițiile de a asista
la dezbateri.
Art. 31. — (1) În situația în care cadrul militar a făcut o
avertizare în interes public și este analizat ca urmare a unui act
de avertizare, acesta poate cere să fie invitați presa și un
reprezentant al asociației profesionale din care face parte. În
acest sens, anunțul se face la cererea scrisă a președintelui
consiliului de onoare prin comunicat pe pagina de internet a
Ministerului Apărării Naționale, cu cel puțin 3 zile lucrătoare

MONITORUL OFICIAL AL ROMÂNIEI, PARTEA I, Nr. 522/27.VII.2010
înaintea ședinței, sub sancțiunea nulității hotărârii consiliului de
onoare.
(2) Termenii de avertizare în interes public și act de avertizare
au semnificațiile prevăzute în Legea nr. 571/2004 privind
protecția personalului din autoritățile publice, instituțiile publice
și din alte unități care semnalează încălcări ale legii.
(3) Pentru accesul presei și al reprezentantului asociației
profesionale la ședința consiliului de onoare trebuie avute în
vedere următoarele:
a) informațiile ce se discută să nu facă parte din categoria
informațiilor clasificate potrivit legii;
b) pentru informațiile clasificate vehiculate reprezentanții să
dețină certificat de securitate ori autorizație de acces
corespunzător/corespunzătoare.
Art. 32. — (1) Membrii consiliului de onoare nu depun
jurământ. Președintele consiliului de onoare le atrage însă
atenția să își dea votul fără patimă și prejudecăți, îndeplinindu-și
datoria de conștiință în spiritul dreptății, al onoarei și al demnității
militare.
(2) Președintele desemnează un membru al consiliului de
onoare care întocmește procesul-verbal al ședinței, în care se
consemnează modul de desfășurare a acesteia, precum și
hotărârea adoptată.
(3) În continuarea ședinței, președintele consiliului de onoare
dă citire ordinului de trimitere în fața acestui consiliu a cadrului
militar în cauză, iar ofițerul cu cercetarea penală specială
prezintă referatul și alte documente relevante privind fapta
săvârșită. Președintele consiliului de onoare solicită apoi celui în
cauză să prezinte, personal ori prin apărător, eventualele probe
pregătite în apărarea sa, care se depun la dosarul cauzei.
(4) Pentru a se edifica asupra faptei/faptelor săvârșite,
membrii consiliului de onoare trec la interogarea celui în cauză,
căruia îi adresează întrebările pe care le consideră necesare
prin președinte. Cadrul militar trimis în fața consiliului de onoare
răspunde la întrebări personal iar, în prealabil, se poate consulta
cu apărătorul.
(5) După epuizarea întrebărilor sunt audiați, pe rând, martorii
care sunt introduși în sală. Înainte de a fi audiați, martorilor li se
cere să spună numai adevărul și să nu ascundă nimic din ceea
ce cunosc. Membrii consiliului de onoare pot adresa, prin
președinte, întrebări sau pot cere lămuriri martorilor.
(6) Președintele consiliului de onoare dă cuvântul ofițerului
cu cercetarea penală specială în situația în care acesta are de
făcut precizări față de elementele nou-apărute.
(7) Președintele consiliului de onoare dă cuvântul cadrului
militar trimis în fața consiliului de onoare ori apărătorului său,
pentru a expune concluziile sale asupra faptei/faptelor pentru
care a fost trimis în fața consiliului de onoare și asupra probelor
administrate în cauză. La sfârșitul ședinței, cadrul militar trimis
în fața consiliului de onoare poate depune la dosar, personal
sau prin apărător, concluzii scrise.
(8) Președintele consiliului de onoare declară dezbaterile
încheiate, iar membrii consiliului de onoare care au analizat
cazul se retrag pentru deliberare și adoptarea hotărârii.
CAPITOLUL IV
Hotărârea consiliilor de onoare
Art. 33. — Consiliile de onoare adoptă una dintre
următoarele hotărâri:
a) fapta sesizată nu constituie abatere de la disciplina
militară;

9

b) fapta sesizată constituie abatere de la disciplina militară,
cu propunerea de sancționare cu mustrare scrisă;
c) fapta sesizată constituie abatere de la disciplina militară,
cu propunerea de sancționare cu retrogradarea în funcție;
d) fapta sesizată constituie abatere de la disciplina militară,
cu propunerea de sancționare cu amânarea înaintării în gradul
următor pe timp de un an;
e) fapta sesizată constituie abatere de la disciplina militară,
cu propunerea de sancționare cu amânarea înaintării în gradul
următor pe timp de 2 ani;
f) fapta sesizată constituie abatere de la disciplina militară, cu
propunerea de trimitere a celui în cauză în fața consiliului de
judecată, când faptele săvârșite sunt de natura sau gravitatea
celor ce intră în competența acestuia, potrivit ăR.G.-8,
Regulamentul consiliilor de judecată”, aprobat prin Ordinul
ministrului apărării naționale nr. M.153/2005*.
Art. 34. — (1) Când fapta sesizată constituie abatere de la
disciplina militară, consiliul de onoare propune aplicarea unei
sancțiuni disciplinare în raport cu gravitatea abaterii săvârșite,
avându-se în vedere prevederile art. 53 din RDM.
(2) Consiliul de onoare ia hotărârea după ce fiecare membru,
începând cu cel mai mic în grad, iar la grade egale, cu cel care
are stagiul cel mai mic în grad, propune una dintre hotărârile
prevăzute la art. 33, adoptându-se cea propusă de majoritatea
membrilor.
(3) Hotărârea consiliului de onoare se redactează conform
modelului prevăzut în anexa nr. 6, urmărindu-se să nu se omită
următoarele elemente:
a) propunerea fiecărui membru al consiliului de onoare să fie
clar exprimată, să nu conducă spre formulări de genul: ăSunt de
acord cu propunerea făcută anterior.” sau: ăSunt de acord cu
majoritatea.”;
b) în finalul hotărârii consiliului de onoare se va menționa
explicit: ăCu drept de formulare a unei cereri de apel în termen
de o zi calendaristică de la data luării la cunoștință (...)”.
(4) Hotărârea consiliului de onoare se semnează de către
toți membrii care au analizat cauza.
(5) După adoptare, hotărârea consiliului de onoare este
adusă imediat la cunoștința celui/celor în cauză, de către
președintele consiliului de onoare, în prezența asistenței. În
termen de o zi calendaristică de la adoptarea hotărârii consiliului
de onoare, un exemplar al acesteia se înmânează cadrului
militar/cadrelor militare trimis/trimise în fața consiliului de onoare
de către șeful compartimentului de resurse umane, pe bază de
semnătură. Dacă cel/cei în cauză refuză să semneze, șeful
compartimentului de resurse umane consemnează refuzul pe
exemplarul de hotărâre a consiliului de onoare introdus în
dosarul cauzei.
Art. 35. — (1) Procesul-verbal al ședinței consiliului de
onoare, întocmit de persoana desemnată în condițiile art. 32
alin. (2), cuprinde:
a) partea introductivă, în care se consemnează ziua, luna,
anul, locul de desfășurare a ședinței, gradul, numele și
prenumele președintelui, membrilor consiliului de onoare, ale
cadrului militar/cadrelor militare și ale apărătorului/apărătorilor
acestuia/acestora, dacă este cazul, fapta pentru care a fost
trimis în fața consiliului de onoare și prevederile legale încălcate
prin săvârșirea faptei;
b) partea descriptivă, cu înscrisurile care s-au prezentat în
ședința consiliului de onoare, întrebările și răspunsurile,

*Ordinul ministrului apărării naționale nr. M.153/2005 nu a fost publicat în Monitorul Oficial al României, Partea I, deoarece avea ca obiect reglementări
din sectorul de apărare a țării și securitate națională.

10

MONITORUL OFICIAL AL ROMÂNIEI, PARTEA I, Nr. 522/27.VII.2010

concluziile membrilor consiliului de onoare, ale cadrului
militar/cadrelor militare și ale apărătorului/apărătorilor
acestuia/acestora, dacă este cazul;
c) dispozitivul procesului-verbal, care prevede hotărârea
adoptată de către membrii consiliului de onoare, în conformitate
cu prevederile art. 33.
(2) După întocmire, procesul-verbal al ședinței consiliului de
onoare se introduce în dosarul cauzei.
Art. 36. — (1) În prima zi calendaristică după data
desfășurării ședinței, președintele consiliului de onoare
întocmește un raport adresat comandantului/șefului unității
militare, la care anexează dosarul cauzei.
(2) După studierea documentelor, comandantul/șeful unității
militare adoptă una dintre următoarele decizii:
a) dispune măsuri pentru aplicarea sancțiunii propuse,
conform competențelor legale, de îndată ce hotărârea consiliului
de onoare devine definitivă;
b) dispune reanalizarea, în termen de cel mult 3 zile
calendaristice de la pronunțare, a cauzei de către același
consiliu de onoare în cazul în care constată că au fost încălcate
prevederile de procedură cuprinse în prezentul regulament.
CAPITOLUL V
Căile de atac ale hotărârilor consiliilor de onoare
Art. 37. — (1) În cazul în care cel trimis în fața consiliului de
onoare se consideră nedreptățit prin hotărârea adoptată, poate
formula cerere de apel motivată, în termen de o zi
calendaristică, după ce a luat cunoștință, pe bază de semnătură,
de conținutul acesteia. Cererea se depune la compartimentul
documente clasificate al unității militare unde este constituit
consiliul de onoare.
(2) În cazul în care cel trimis în fața consiliului de onoare este
împiedicat să formuleze cererea de apel în termenul stabilit la
alin. (1) din motive care nu țin de persoana sa, acest termen
începe să curgă de la data încetării situației în care s-a aflat cel
în cauză.
(3) Obligația dovedirii cazurilor care au împiedicat exercitarea
dreptului la formularea cererii de apel revine celui în cauză.
(4) Cererea de apel se soluționează în termen de 5 zile
calendaristice de la înregistrarea acesteia, de către un consiliu
de onoare pentru soluționarea apelului, format din 3 membri,
alții decât cei care au făcut parte din consiliul de onoare care a
analizat cazul, numit de comandantul/șeful unității militare.
Pentru ofițerii care îndeplinesc funcții prevăzute cu gradul de
general de brigadă/similar sau superior acestuia, cererea de
apel se soluționează de către un consiliu de onoare pentru
soluționarea apelului, format din 3 membri, alții decât cei care au
făcut parte din consiliul de onoare care a analizat cazul, numit
cu aplicarea corespunzătoare a prevederilor art. 9.
(5) Consiliul de onoare pentru soluționarea apelului
analizează cererea de apel după procedura prevăzută la art. 32.
Cu ocazia soluționării cererii de apel se pot aduce probe noi,
care nu au putut fi administrate anterior în cadrul consiliului de
onoare.
Art. 38. — (1) Consiliul de onoare pentru soluționarea
apelului poate adopta una dintre următoarele decizii:
a) menținerea hotărârii inițiale;
b) schimbarea hotărârii, ținând cont de faptul că cel în cauză
nu își poate agrava situația în propria lui cale de atac.

(2) Prevederile art. 34 alin. (2)—(5) și ale art. 35 se aplică în
mod corespunzător.
(3) Decizia consiliului de onoare pentru soluționarea apelului,
redactată conform modelului prevăzut la anexa nr. 7, este
definitivă. Aceasta poate fi atacată la instanța de judecată
competentă în termen de 30 de zile calendaristice de la
aducerea ei la cunoștința celui în cauză. Despre aceasta se
menționează în cuprinsul deciziei, sub sancțiunea nulității
hotărârii luate.
(4) Hotărârea consiliului de onoare rămâne definitivă în cazul
în care cel în cauză nu a formulat cerere de apel în termenul
legal prevăzut.
Art. 39. — (1) După rămânerea definitivă a hotărârii
consiliului de onoare, comandantul/șeful unității militare
procedează astfel:
a) în cazul adoptării hotărârii prevăzute la art. 33 lit. a),
ordonă compartimentului de resurse umane să facă mențiunea
corespunzătoare în memoriul original;
b) în cazul adoptării hotărârii prevăzute la art. 33 lit. b)—e),
aplică sancțiunea disciplinară corespunzător competențelor în
domeniu sau înaintează raport, pe cale ierarhică, în care se
menționează propunerea de sancționare disciplinară, la care
anexează dosarul cauzei și memoriul original al cadrului militar;
c) în cazul adoptării hotărârii prevăzute la art. 33 lit. f), în
termen de cel mult două zile calendaristice, după caz, numește
consiliul de judecată, încredințându-i dosarul, ori înaintează
ierarhic, comandantului/șefului eșalonului la care se constituie
consiliul de judecată, raport în care menționează punctul său de
vedere motivat, anexând dosarul cauzei și memoriul original al
cadrului militar.
(2) Dosarul cauzei se clasează în arhiva unității militare, iar
câte o copie a hotărârii consiliului de onoare și a deciziei
consiliului de onoare pentru soluționarea apelului, dacă este
cazul, precum și a procesului-verbal/proceselor-verbale al/ale
ședinței/ședințelor desfășurate se introduc în memoriul original
al celui în cauză.
(3) Compartimentul de resurse umane al unității militare
consemnează și înaintează, ierarhic, în termen de 5 zile
calendaristice, adresele pentru operarea de modificări în
sistemul de evidență integrat al managementului resurselor
umane.
CAPITOLUL VI
Dispoziții tranzitorii și finale
Art. 40. — Faptele care intră în competența consiliului de
onoare, reclamate sau sesizate după 6 luni de la săvârșirea lor,
se prescriu și nu mai fac obiectul analizării în consiliul de onoare.
Art. 41. — (1) Dispozițiile prezentului regulament se aplică și
procedurilor începute potrivit ăR.G.-7, Regulamentul consiliilor
de onoare”, aprobat prin Ordinul ministrului apărării naționale
nr. M.101/2006*, și nefinalizate.
(2) Hotărârile pronunțate înainte de intrarea în vigoare a
prezentului regulament rămân supuse căilor de atac și
termenelor prevăzute de reglementarea sub care au fost
pronunțate.
Art. 42. — Anexele nr. 1—7 fac parte integrantă din prezentul
regulament.

* Ordinul ministrului apărării naționale nr. M.101/2006 nu a fost publicat în Monitorul Oficial al României, Partea I, deoarece avea ca obiect reglementări
din sectorul de apărare a țării și securitate națională.

MONITORUL OFICIAL AL ROMÂNIEI, PARTEA I, Nr. 522/27.VII.2010

11
ANEXA Nr. 1
la regulament

—Model—
...........................................
(nivelul de clasificare)

Exemplarul nr. .........
ORDINUL

ministrului apărării naționale
Nr. ........... din ..................
În temeiul prevederilor art. 35 din Legea nr. 80/1995 privind statutul cadrelor militare, cu modificările și completările
ulterioare,
potrivit prevederilor art. 9 alin. (1) și (6) din Regulamentul de organizare și funcționare a consiliilor de onoare, aprobat prin
Ordinul ministrului apărării naționale nr. M.76/2010,
O R D O N:

1. Trimiterea în fața consiliului de onoare al ............................................................................................................................
(denumirea eșalonului la care se analizează cazul)

a ............................................................................................................................................................................................................
(gradul, arma, numele, prenumele tatălui, prenumele, codul, funcția și unitatea)

pentru: ................................................................................................................................................................................................
(se înscrie fapta pentru care cel în cauză a fost trimis în fața consiliului de onoare)

2. Consiliul de onoare va fi constituit în următoarea componență:
— președinte: general ..............................................;
— membri: — general-maior.....................................;
— general de brigadă.............................;
— ...........................................................;
— .......................................................... .
3. Cercetarea și întocmirea dosarului cauzei se vor efectua în termen de cel mult 5 zile calendaristice de la data luării la
cunoștință a prezentului ordin de către comisia de cercetare prealabilă numită prin Ordinul ministrului apărării naționale nr. ............
din ............. .
4. Pe tot parcursul analizei cauzei, cadrul militar trimis în fața consiliului de onoare are dreptul să fie asistat de un apărător
ales.

Ministrul apărării naționale,
....................................................
(numele și prenumele, cu majuscule)

12

MONITORUL OFICIAL AL ROMÂNIEI, PARTEA I, Nr. 522/27.VII.2010
ANEXA Nr. 2
la regulament

— Model —
ROMÂNIA

.................................

MINISTERUL APĂRĂRII NAȚIONALE

(nivelul de clasificare)

.........................................................................
(denumirea structurii)

Exemplarul nr. ....

...........................
(data)

Nr. ...............................
— București —
ORDINUL

comandantului/șefului Unității militare ....................
Nr. ........... din ..................
În temeiul prevederilor art. 35 din Legea nr. 80/1995 privind statutul cadrelor militare, cu modificările și completările
ulterioare,
potrivit prevederilor art. 19 alin. (2) din Regulamentul de organizare și funcționare a consiliilor de onoare, aprobat prin
Ordinul ministrului apărării naționale nr. M.76/2010,
O R D O N:

1. Trimiterea în fața consiliului de onoare al ............................................................................................................................
(denumirea eșalonului la care se analizează cazul)

a ............................................................................................................................................................................................................
(gradul, arma, numele, prenumele tatălui, prenumele, codul, funcția și unitatea)

pentru: ................................................................................................................................................................................................
(se înscrie fapta pentru care cel în cauză a fost trimis în fața consiliului de onoare)

2. Consiliul de onoare va fi constituit în următoarea componență:
— președinte: colonel ........................;
— membri: — locotenent-colonel ..........;
— maior .........................;
— căpitan ........................, absolvent al Facultății de drept, cu diplomă de licență în anul* ......;
— ................................... .
3. Cercetarea și întocmirea dosarului cauzei se vor efectua de către ......................................................................................,
(se înscriu gradul, numele și prenumele ofițerului
cu cercetarea penală specială)

ofițer cu cercetarea penală specială la .........................................................................., în termen de cel mult 10 zile calendaristice
(se înscrie unitatea militară)

de la data luării la cunoștință a prezentului ordin.
4. Pe tot parcursul analizei cauzei, cadrul militar trimis în fața consiliului de onoare are dreptul să fie asistat de un apărător
ales.

Comandantul/Șeful unității militare,
...............................

* Conform art. 10 alin. (2) din Regulamentul de organizare și funcționare a consiliilor de onoare, se menționează membrul titular al consiliului de onoare
care are studii juridice și anul în care acestea au fost finalizate.

13

MONITORUL OFICIAL AL ROMÂNIEI, PARTEA I, Nr. 522/27.VII.2010

ANEXA Nr. 3
la regulament

— Model —
Văzut
Comandantul/Șeful Unității militare .................
..................................................
(gradul)

..................................................
(numele și prenumele)

TA B E L

cu cadrele militare care au luat cunoștință de conținutul ordinului comandantului/șefului Unității militare nr. ...............
din ....................
Calitatea

Gradul, numele și prenumele

Data

Semnătura

Președinte

Consiliul de onoare
Membri

Ofițerul cu cercetarea penală specială
Cadrul militar trimis în fața consiliului de onoare
Apărătorul ales

(după caz)

Am primit ordinul de trimitere în fața consiliului de onoare a ...................................................................................................
(se înscriu gradul, numele și prenumele celui în cauză)

..................................................
(se înscrie data primirii ordinului)

ANEXA Nr. 4
la regulament

— Model —
OPIS

Total pagini: .................
Nr.
crt.

Cuprins

1.

Opisul dosarului cauzei

2.

Ordinul de trimitere în fața consiliului de onoare

3.

Hotărârea consiliului de onoare

4.

Procesul-verbal de desfășurare a ședinței consiliului de onoare

5.

Referatul ofițerului cu cercetarea penală specială

6.

Nota explicativă a celui trimis în fața consiliului de onoare

7.

Concluziile scrise ale celui în cauză sau ale apărătorului acestuia, depuse pe timpul ședinței

8.

Alte documente

9.

Dovada de luare la cunoștință a conținutului dosarului

Pagina

14

MONITORUL OFICIAL AL ROMÂNIEI, PARTEA I, Nr. 522/27.VII.2010
ANEXA Nr. 5
la regulament

— Model —
D O VA D A

de luare la cunoștință a conținutului dosarului cauzei
Subsemnatul, .................................................., din Unitatea militară ....................., trimis în fața
consiliului de onoare constituit la Unitatea militară nr. ..............., prin Ordinul nr. ............ din .........................
al comandantului/șefului Unității militare nr. ..........., am luat cunoștință de conținutul dosarului cauzei.
.......................

.......................

(data)

(semnătura)

ANEXA Nr. 6
la regulament

— Model —
.................................

ROMÂNIA
MINISTERUL APĂRĂRII NAȚIONALE

(nivelul de clasificare)

.........................................................................

Exemplarul nr. ....

(denumirea structurii)

...........................
(data)

Nr. ...............................
— Galați —

HOTĂRÂREA

consiliului de onoare al .....................................................................................................
(denumirea unității militare la care se desfășoară ședința)

1. În baza Ordinului nr. .................... din ....................... al ...................................................................................................,
(se înscriu datele din ordinul de trimitere în fața consiliului de onoare)

consiliul de onoare, format din:
• președinte: colonel .........................................;
• membri:
— locotenent-colonel ......................;
— maior ..........................................;
— căpitan ......................................., absolvent al Facultății de drept, cu diplomă de licență în anul ........;
— ...............................................;
întrunit pe data de ............., a procedat la analiza faptei săvârșite de ................................................................................................
(se înscriu gradul, numele și prenumele celui în cauză)

pentru ............................................................................................................................................................................................... .
(se înscrie fapta pentru care cel în cauză a fost trimis în fața consiliului de onoare)

2. În urma prezentării referatului de către ofițerul cu cercetarea penală specială, .....................................................................,
(se înscriu gradul, numele și prenumele)

a întrebărilor adresate de membrii consiliului de onoare și a răspunsurilor date de .........................................................................,
(se înscriu gradul, numele și prenumele)

a rezultat că .........................................................................................................................................................................................
(se înscrie fapta pentru care cel în cauză a fost trimis în fața consiliului de onoare)

constituie/nu constituie abatere de la disciplina militară.
3. Individual, componenții consiliului de onoare au propus:
• colonel ..............................................: Fapta sesizată constituie abatere de la disciplina militară — amânarea înaintării
în gradul următor pe timp de 2 ani;
• locotenent-colonel: ...........................................: Fapta sesizată constituie abatere de la disciplina militară — amânarea
înaintării în gradul următor pe timp de un an;
• .......................................;
• .......................................;
• ...................................... .

15

MONITORUL OFICIAL AL ROMÂNIEI, PARTEA I, Nr. 522/27.VII.2010

4. Deliberând, consiliul de onoare al ..........................................................................................................................................
(denumirea unității militare)

a hotărât ............................................................................................. a ......................................................................................... .
(se înscrie hotărârea adoptată)

(se înscriu gradul, numele și prenumele)

Cu drept de formulare a unei cereri de apel în termen de o zi calendaristică de la data luării la cunoștință, cererea urmând
a fi depusă la compartimentul documente clasificate al unității militare în care s-a desfășurat ședința consiliului de onoare.
Președinte,
.....................
Membri:
.....................

.....................

.....................
.....................
.....................
.....................
.....................
.....................
.....................

Data luării la cunoștință
.......................

Am luat cunoștință
.............................

ANEXA Nr. 7
la regulament

— Model —
ROMÂNIA

.................................

MINISTERUL APĂRĂRII NAȚIONALE

(nivelul de clasificare)

.........................................................................

Exemplarul nr. ....

(denumirea structurii)

...........................
(data)

Nr. ...............................
— Galați —
DECIZIA

consiliului de onoare pentru soluționarea apelului
al ...............................................................................................
(denumirea unității militare la care se constituie)

1. În baza Ordinului nr. ..................... din ......................... al ...............................................................................................,
(se înscriu datele din ordinul de constituire a consiliului de onoare pentru soluționarea apelului)

consiliul de onoare pentru soluționarea apelului, format din:
• președinte: colonel .................................;
• membri: — locotenent-colonel ............................;
— maior ................................................., absolvent al Facultății de drept, cu diplomă de licență în anul .........,
întrunit pe data de .............................., a procedat la analiza apelului ..................................................................................................
(se înscriu gradul, numele și prenumele celui în cauză)

pentru ............................................................................................................................................................................................... .
(se înscrie motivația cererii de apel)

2. În urma întrebărilor adresate de membrii consiliului de onoare pentru soluționarea apelului și a răspunsurilor date de
........................................................................., a rezultat că .............................................................................................................
(se înscriu gradul, numele și prenumele celui în cauză)

(se înscrie fapta pentru care cel în cauză a fost trimis în fața consiliului de onoare)

constituie/nu constituie abatere de la disciplina militară.
3. Individual, componenții consiliului de onoare pentru soluționarea apelului au propus:
• colonel ..................: menținerea hotărârii inițiale a consiliului de onoare;
• locotenent-colonel ..................: schimbarea hotărârii inițiale a consiliului de onoare;
• ................................................ .

16

MONITORUL OFICIAL AL ROMÂNIEI, PARTEA I, Nr. 522/27.VII.2010
4. Deliberând, consiliul de onoare pentru soluționarea apelului al .................................... a hotărât .........................................
(denumirea unității militare)

(se înscrie decizia adoptată)

privind pe .......................................................................................................................................................................................... .
(se înscriu gradul, numele și prenumele celui în cauză)

Cu drept de contestare la instanța de judecată competentă, în termen de 30 de zile calendaristice de la data luării la
cunoștință.
Președinte,
.....................
.....................

Membri:
.....................
.....................
.....................
.....................
.....................
.....................
.....................
.....................

Data luării la cunoștință
.......................

Am luat cunoștință.
.............................

ACTE ALE AUTORITĂȚII ELECTORALE PERMANENTE
AUTORITATEA ELECTORALĂ PERMANENTĂ

L I S TA
partidelor politice, alianțelor politice, alianțelor electorale, organizațiilor cetățenilor români
aparținând minorităților naționale și a candidaților independenți participanți la alegerile parțiale
din 18 iulie 2010 care au depus raportul detaliat al veniturilor și cheltuielilor electorale,
conform art. 38 alin. (11) din Legea nr. 334/2006 privind finanțarea activității partidelor politice
și a campaniilor electorale, cu modificările și completările ulterioare, pentru alegerile locale parțiale
desfășurate conform Hotărârii Guvernului nr. 538/2010 privind stabilirea datei alegerilor locale
parțiale pentru alegerea unui consiliu local și a unui primar
Județul Argeș, comuna Vulturești
— Partidul Democrat Liberal
— Partidul Social Democrat
— Partidul Național Liberal
— Partidul România Mare
— Partidul Conservator
— Uniunea Națională pentru Progresul României
București, 23 iulie 2010.
Nr. 9.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 522/27.VII.2010 conține 16 pagini.

Prețul: 3,20 lei

&JUYDGY|445086]
ISSN 1453—4495

