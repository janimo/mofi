Anul 178 (XXII) — Nr. 566

PARTEA I

LEGI, DECRETE, HOTĂRÂRI ȘI ALTE ACTE

Miercuri, 11 august 2010

SUMAR

Pagina
Decizia nr. 918 din 6 iulie 2010 referitoare la excepția de
neconstituționalitate a dispozițiilor art. 19 din anexa
nr. VI la Legea-cadru nr. 330/2009 privind salarizarea
unitară a personalului plătit din fonduri publice ..........

DECIZII ALE CURȚII CONSTITUȚIONALE
Decizia nr. 806 din 3 iunie 2010 referitoare la excepția de
neconstituționalitate a dispozițiilor art. 2781 alin. 8 lit. a)
din Codul de procedură penală și art. 155 alin. (1)
din Legea nr. 31/1990 privind societățile comerciale ....
Decizia nr. 838 din 24 iunie 2010 referitoare la excepția de
neconstituționalitate a dispozițiilor art. 208 alin. (1),
alin. (3) lit. e) și alin. (6), art. 215 alin. (1) și (3), art. 257
alin. (2) lit. b) și art. 259 alin. (7) lit. b) și alin. (8) din
Legea nr. 95/2006 privind reforma în domeniul
sănătății și art. 91 alin. (1) din Ordonanța Guvernului
nr. 92/2003 privind Codul de procedură fiscală ..........
Decizia nr. 878 din 6 iulie 2010 referitoare la excepția de
neconstituționalitate a prevederilor art. 5 alin. (2) din
titlul X al Legii nr. 247/2005 privind reforma în
domeniile proprietății și justiției, precum și unele
măsuri adiacente ........................................................
Decizia nr. 887 din 6 iulie 2010 referitoare la excepția de
neconstituționalitate a dispozițiilor art. 213 alin. (1)
lit. d) din Legea nr. 95/2006 privind reforma în
domeniul sănătății ......................................................

Pagina

2–3

3–5

6–7

7–9

9–11

Decizia nr. 921 din 6 iulie 2010 referitoare la excepția de
neconstituționalitate a dispozițiilor art. 24 alin. (2) din
Legea nr. 130/1996 privind contractul colectiv de
muncă ........................................................................

11–12

Decizia nr. 922 din 6 iulie 2010 referitoare la excepția de
neconstituționalitate a dispozițiilor art. 1 alin. (2) din
Ordonanța Guvernului nr. 75/2000 privind autorizarea
experților criminaliști care pot fi recomandați de părți
să participe la efectuarea expertizelor criminalistice ....

13–14

Decizia nr. 925 din 6 iulie 2010 referitoare la excepția de
neconstituționalitate a dispozițiilor art. 1 alin. (1) și
art. 2 alin. (1) din Legea nr. 51/1995 pentru
organizarea și exercitarea profesiei de avocat ..........

14–15

Decizia nr. 929 din 6 iulie 2010 referitoare la excepția de
neconstituționalitate a dispozițiilor art. 215 alin. 5 din
Codul penal ................................................................

15–16

2

MONITORUL OFICIAL AL ROMÂNIEI, PARTEA I, Nr. 566/11.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 806
din 3 iunie 2010

referitoare la excepția de neconstituționalitate a dispozițiilor art. 2781 alin. 8 lit. a)
din Codul de procedură penală și art. 155 alin. (1) din Legea nr. 31/1990
privind societățile comerciale
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Fabian Niculae

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 8 lit. a) din Codul de procedură
penală și art. 155 alin. (1) din Legea nr. 31/1990 privind
societățile comerciale, excepție ridicată de Societatea
Comercială S.M.R. — S.A. Balș în Dosarul nr. 1.521/184/2009
al Tribunalului Olt — Secția penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 decembrie 2009, pronunțată în
Dosarul nr. 1.521/184/2009, Tribunalul Olt — Secția penală a
sesizat Curtea Constituțională cu excepția de
neconstituționalitate a prevederilor art. 2781 alin. 8 lit. a) din
Codul de procedură penală și art. 155 alin. (1) din Legea
nr. 31/1990 privind societățile comerciale.
Excepția a fost ridicată de Societatea Comercială S.M.R. —
S.A. Balș într-un dosar având ca obiect o plângere împotriva
rezoluțiilor procurorului de netrimitere în judecată.
În motivarea excepției de neconstituționalitate autorul
consideră că modul de redactare a art. 155 alin. (1) din Legea
nr. 31/1990 implică interpretări diferite, ceea ce constituie o
formă de îngrădire, de îngreunare, a accesului la justiție, la un
proces echitabil și la soluționarea acestuia într-un termen
rezonabil. Rezultă din dispozițiile acestui articol că procurorul,
care își desfășoară activitatea cu respectarea principiului
legalității, nu poate dispune din oficiu începerea cercetării
penale decât în urma unei sesizări făcute de adunarea generală.
Reglementarea creează confuzii între răspunderea civilă și cea
penală, părțile fiind în situația de a primi o interpretare prin care
se adaugă la lege de către magistrat, cu consecința întârzierii
litigiului. Interpretările textului menționat conduc implicit la
tergiversarea soluționării, ceea ce contravine și dispozițiilor art. 6
paragraful 1 din Convenția pentru apărarea drepturilor omului și
a libertăților fundamentale. În ceea ce privește reglementarea
art. 2781 alin. 8 lit. a) din Codul de procedură penală, autorul
apreciază că prin respingerea ca nefondată a plângerii, fără a se
administra probe de care se ia în mod nemijlocit cunoștință,
judecătorul încalcă dispozițiile constituționale ale art. 21 alin. (3)
referitoare la un proces echitabil și pe cele ale art. 124 alin. (2)
referitoare la egalitatea părților și la imparțialitatea justiției.

Tribunalul Olt — Secția penală apreciază că dispozițiile
legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2781 alin. 8 lit. a) din Codul de procedură penală
și art. 155 alin. (1) din Legea nr. 31/1990 privind societățile
comerciale, prevederi care au următorul conținut:
— Art. 2781 alin. 8 lit. a) din Codul de procedură penală:
ăJudecătorul pronunță una dintre următoarele soluții: a) respinge
plângerea, prin sentință, ca tardivă sau inadmisibilă ori, după
caz, ca nefondată, menținând rezoluția sau ordonanța atacată;”;
— Art. 155 alin. (1) din Legea nr. 31/1990: ăAcțiunea în
răspundere contra fondatorilor, administratorilor, directorilor,
respectiv a membrilor directoratului și consiliului de
supraveghere, precum și a cenzorilor sau auditorilor financiari,
pentru daune cauzate societății de aceștia prin încălcarea
îndatoririlor lor față de societate, aparține adunării generale,
care va decide cu majoritatea prevăzută la art. 112.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3) privind liberul acces la justiție, art. 124
privind înfăptuirea justiției, precum și dispozițiilor art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate a dispozițiilor
art. 155 alin. (1) din Legea nr. 31/1990 privind societățile
comerciale, așa cum a fost formulată, Curtea constată că, în
realitate, criticile autorilor excepției de neconstituționalitate
vizează chestiuni care țin de interpretarea și aplicarea legii ce
sunt de competența instanțelor de judecată. În consecință,
având în vedere dispozițiile art. 2 alin. (3) din Legea nr. 47/1992
privind organizarea și funcționarea Curții Constituționale, potrivit
cărora Curtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului,
rezultă că excepția de neconstituționalitate este inadmisibilă.

MONITORUL OFICIAL AL ROMÂNIEI, PARTEA I, Nr. 566/11.VIII.2010
În ceea ce privește excepția de neconstituționalitate a
dispozițiilor art. 2781 alin. 8 lit. a) din Codul de procedură penală,
Curtea constată că asupra acestor dispoziții s-a mai pronunțat,
prin raportare la critici similare, prin Decizia nr. 170 din 22 martie
2005, publicată în Monitorul Oficial al României, Partea I, nr. 349
din 25 aprilie 2005, și prin Decizia nr. 903 din 23 iunie 2009,

3

publicată în Monitorul Oficial al României, Partea I, nr. 561 din
12 august 2009.
Întrucât nu au intervenit elemente noi, de natură a determina
reconsiderarea jurisprudenței în materie a Curții Constituționale,
argumentarea și soluția reținute în deciziile de mai sus își mențin
valabilitatea și în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 155 alin. (1) din Legea nr. 31/1990 privind
societățile comerciale, Societatea Comercială S.M.R. — S.A. Balș în Dosarul nr. 1.521/184/2009 al Tribunalului Olt — Secția
penală.
2. Respinge, ca neîntemeiată, excepția de neconstituționalitate a dispozițiilor art. 2781 alin. 8 lit. a) din Codul de procedură
penală, excepție ridicată de aceeași parte în același dosar al aceleiași instanțe.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 838
din 24 iunie 2010

referitoare la excepția de neconstituționalitate a dispozițiilor art. 208 alin. (1), alin. (3) lit. e)
și alin. (6), art. 215 alin. (1) și (3), art. 257 alin. (2) lit. b) și art. 259 alin. (7) lit. b) și alin. (8)
din Legea nr. 95/2006 privind reforma în domeniul sănătății și art. 91 alin. (1)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 208 alin. (3) lit. e) și alin. (6), art. 215 alin. (1)
și (3) și art. 259 alin. (7) lit. b) din Legea nr. 95/2006 privind
reforma în domeniul sănătății, excepție ridicată de George
Răzvan Ionescu în Dosarul nr. 2.439/205/2009 al Judecătoriei
Câmpulung.
La apelul nominal răspunde, pentru partea Casa de Asigurări
de Sănătate Argeș, consilier juridic cu delegație la dosar, lipsind
celelalte părți, față de care procedura de citare a fost legal
îndeplinită.

Președintele dispune a se face apelul și în Dosarul
nr. 8.108D/2009,
având
ca
obiect
excepția
de
neconstituționalitate a dispozițiilor art. 208 alin. (1), alin. (3) lit. e)
și alin. (6), art. 257 alin. (2) lit. b) și art. 259 alin. (7) lit. b) și
alin. (8) din Legea nr. 95/2006 privind reforma în domeniul
sănătății și art. 91 din Ordonanța Guvernului nr. 92/2003 privind
Codul de procedură fiscală.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere similitudinea existentă între obiectul
excepțiilor de neconstituționalitate ridicate în dosarele
sus-menționate, din oficiu, pune în discuție conexarea Dosarului
nr. 8.108D/2009 la Dosarul nr. 7.910D/2009.
Reprezentantul părții prezente și cel al Ministerului Public
sunt de acord cu măsura conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 8.108D/2009 la
Dosarul nr. 7.910D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului Casei de Asigurări de Sănătate Argeș,
care apreciază că excepția de neconstituționalitate este
neîntemeiată.

4

MONITORUL OFICIAL AL ROMÂNIEI, PARTEA I, Nr. 566/11.VIII.2010

Reprezentantul Ministerului Public solicită respingerea
excepției de neconstituționalitate, invocând, în acest sens,
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 19 octombrie 2009 și 6 noiembrie 2009,
pronunțate în dosarele nr. 2.439/205/2009 și nr. 2.501/117/2009,
Judecătoria Câmpulung și Tribunalul Cluj — Secția mixtă
de contencios administrativ și fiscal, de conflicte de muncă
și asigurări sociale au sesizat Curtea Constituțională cu
excepția de neconstituționalitate a dispozițiilor art. 208
alin. (3) lit. e) și alin. (6), art. 215 alin. (1) și alin. (3) și art. 259
alin. (7) lit. b) din Legea nr. 95/2006 privind reforma în
domeniul sănătății, respectiv a art. 208 alin. (1), alin. (3)
lit. e) și alin. (6), art. 257 alin. (2) lit. b) și art. 259 alin. (7)
lit. b) și alin. (8) din Legea nr. 95/2006 privind reforma în
domeniul sănătății și art. 91 din Ordonanța Guvernului
nr. 92/2003 privind Codul de procedură fiscală, excepții
ridicate de George Răzvan Ionescu și Luiza Iuliana Budușan în
cauze având ca obiect soluționarea unei contestații la executare,
respectiv de anulare a unui act administrativ fiscal.
În motivarea excepției de neconstituționalitate se arată
că textele legale criticate sunt neconstituționale, întrucât prevăd
obligativitatea contribuției la asigurările sociale în condițiile în
care calitatea de asigurat nu poate fi impusă niciunei persoane
împotriva voinței sale. Deși permit funcționarea unui sistem
alternativ de asigurare medicală, prevederile criticate nu dau
posibilitatea cetățenilor de a-l alege pe cel considerat mai
convenabil. Se mai arată că, deși drepturile care se dobândesc
ca urmare a plății contribuției la sistemul de asigurări sociale de
sănătate sunt egale, contribuția pentru dobândirea acestor
drepturi este inegală.
Cu referire la art. 91 din Ordonanța Guvernului nr. 92/2003,
se arată că acest text este neconstituțional, întrucât statul
dobândește o poziție privilegiată față de contribuabili din
moment ce drepturile sale de creanță se prescriu într-un termen
mai mare decât cel existent în dreptul comun.
Judecătoria Câmpulung apreciază că excepția de
neconstituționalitate este neîntemeiată.
Tribunalul Cluj — Secția mixtă de contencios
administrativ și fiscal, de conflicte de muncă și asigurări
sociale apreciază că excepția de neconstituționalitate este
întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, în Dosarul nr. 7.910D/2009, a apreciat că
excepția de neconstituționalitate este neîntemeiată, iar, în
Dosarul nr. 8.108D/2009, nu a comunicat punctul său de vedere.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 208 alin. (1), alin. (3) lit. e) și alin. (6), art. 215

alin. (1) și alin. (3), art. 257 alin. (2) lit. b) și art. 259 alin. (7) lit. b)
și alin. (8) din Legea nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 372 din 28 aprilie 2006, și art. 91 din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2003.
Cu privire la art. 91 din Ordonanța Guvernului nr. 92/2003,
Curtea constată că, în realitate, critica de neconstituționalitate
formulată vizează numai alin. (1) al acestui articol de lege, astfel
încât Curtea, prin prezenta decizie, va analiza
constituționalitatea art. 91 alin. (1) din Codul de procedură
fiscală. În consecință, textele criticate au următorul cuprins:
— Art. 208 alin. (1), alin. (3) lit. e) și alin. (6): ă(1) Asigurările
sociale de sănătate reprezintă principalul sistem de finanțare a
ocrotirii sănătății populației care asigură accesul la un pachet de
servicii de bază pentru asigurați. [...]
(3) Asigurările sociale de sănătate sunt obligatorii și
funcționează ca un sistem unitar, iar obiectivele menționate la
alin. (2) se realizează pe baza următoarelor principii: [... ]
e) participarea obligatorie la plata contribuției de asigurări
sociale de sănătate pentru formarea Fondului național unic de
asigurări sociale de sănătate; [...]
(6) Asigurarea voluntară de sănătate nu exclude obligația de
a plăti contribuția pentru asigurarea socială de sănătate”.
— Art. 215 alin. (1) și (3): ăObligația virării contribuției pentru
asigurările sociale de sănătate revine persoanei juridice sau
fizice care angajează persoane pe bază de contract individual
de muncă ori în baza unui statut special prevăzut de lege,
precum și persoanelor fizice, după caz. [...]
(3) Prevederile alin. (1) și (2) se aplică și persoanelor care
exercită profesii libere sau celor care sunt autorizate, potrivit
legii, să desfășoare activități independente.”;
— Art. 257 alin. (2) lit. b): ă(2) Contribuția lunară a persoanei
asigurate se stabilește sub forma unei cote de 6,5%, care se
aplică asupra: [...]
b) veniturilor impozabile realizate de persoane care
desfășoară activități independente care se supun impozitului pe
venit; dacă acest venit este singurul asupra căruia se calculează
contribuția, aceasta nu poate fi mai mică decât cea calculată la
un salariu de bază minim brut pe țară, lunar;”;
— Art. 259 alin. (7) lit. b) și alin. (8): ă(7) Persoanele care au
obligația de a se asigura și nu pot dovedi plata contribuției sunt
obligate, pentru a obține calitatea de asigurat: [... ]
b) să achite pe întreaga perioadă a termenelor de prescripție
privind obligațiile fiscale contribuția legală lunară calculată
asupra veniturilor impozabile realizate, precum și obligațiile
fiscale accesorii de plată prevăzute de Ordonanța Guvernului
nr. 92/2003 privind Codul de procedură fiscală, republicată, cu
modificările și completările ulterioare, dacă au realizat venituri
impozabile pe toată această perioadă. [...]
(8) Pentru situațiile prevăzute la alin. (7) termenele de
prescripție privind obligațiile fiscale se calculează începând cu
data primei solicitări de acordare a serviciilor medicale, la
notificarea caselor de asigurări de sănătate sau la solicitarea
persoanelor în vederea dobândirii calității de asigurat, după
caz”.
— Art. 91 alin. (1) din Ordonanța Guvernului nr. 92/2003:
ă(1) Dreptul organului fiscal de a stabili obligații fiscale se
prescrie în termen de 5 ani, cu excepția cazului în care legea
dispune altfel”.
Autorii excepției susțin că dispozițiile legale criticate încalcă
prevederile constituționale ale art. 1 alin. (3) cu referire la
demnitatea umană, art. 15 alin. (2) privind neretroactivitatea,
art. 16 privind egalitatea în drepturi, art. 23 privind libertatea
individuală, art. 34 privind dreptul la ocrotirea sănătății, art. 45
privind libertatea economică, ale art. 53 privind restrângerea
exercițiului unor drepturi sau al unor libertăți și ale art. 56 alin. (1)
și (2) privind contribuțiile financiare Totodată, sunt invocate, în

MONITORUL OFICIAL AL ROMÂNIEI, PARTEA I, Nr. 566/11.VIII.2010
susținerea excepției, și prevederile art. 1 din Protocolul nr. 12 la
Convenția pentru apărarea drepturilor omului și a libertăților
fundamentale referitoare la interzicerea generală a discriminării.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Prin Decizia nr. 705 din 11 septembrie 2007, publicată în
Monitorul Oficial al României, Partea I, nr. 736 din 31 octombrie
2007, și Decizia nr. 1.011 din 7 iulie 2009, publicată în Monitorul
Oficial al României, Partea I, nr. 547 din 6 august 2009, Curtea
Constituțională a stabilit că dispozițiile legale criticate sunt
constituționale
în
raport
cu
critici
identice
de
neconstituționalitate.
Curtea a reținut că ăsistemul asigurărilor sociale de sănătate
își poate realiza obiectivul principal datorită solidarității celor
care contribuie, astfel că art. 208 alin. (1), alin. (3) lit. e) și
alin. (6) din Legea nr. 95/2006 reprezintă de fapt o expresie a
prevederilor constituționale care reglementează ocrotirea
sănătății și a celor care consacră obligația statului de a asigura
protecția socială a cetățenilor”.
În ceea ce privește conformitatea textelor de lege criticate cu
dispozițiile art. 23 alin. (1) din Constituție, Curtea a statuat că
ărespectarea obligațiilor ce revin cetățenilor potrivit legislației în
vigoare nu poate fi privită ca o violare a libertății individuale și a
siguranței persoanei”.
Referindu-se la constituționalitatea art. 257 alin. (2) lit. b) din
Legea nr. 95/2006, Curtea a arătat că ăeste firesc ca valoarea
contribuției să difere de la persoană la persoană, în funcție de
cuantumul veniturilor realizate. Această diferență este
rezonabilă și justificată de situația obiectiv deosebită în care se
află persoanele care realizează venituri mai mari față de cele
ale căror venituri sunt mai reduse, precum și de principiul
solidarității și subsidiarității în colectarea și utilizarea fondurilor,
aplicabil în materia asigurărilor sociale de sănătate”.
De asemenea, Curtea a reținut că ăprincipiul constituțional al
așezării juste a sarcinilor fiscale pentru suportarea cheltuielilor
publice impune diferențierea contribuției persoanelor care
realizează venituri mai mari. De altfel, cota de contribuție,
exprimată procentual, este unică, neavând caracter progresiv,
astfel că diferența valorică a contribuției este determinată de
nivelul diferit al venitului”.
Curtea a statuat că ălegiuitorul, având în vedere situația
specifică a diferitelor categorii de persoane asigurate, în funcție
de proveniența veniturilor, a înțeles să stabilească un tratament
juridic diferențiat sub aspectul veniturilor în raport cu care se
stabilește contribuția lunară” și a constatat că ănu doar în cazul

5

persoanelor care obțin venituri din activități independente
minimul veniturilor față de care se calculează contribuția îl
reprezintă salariul de bază minim brut pe țară, ci și persoanele
prevăzute la art. 257 alin. (2) lit. e) din Legea nr. 95/2006 se află
în aceeași situație”. Pentru aceleași motive ca și cele de mai
sus, Curtea a stabilit că nici dispozițiile art. 215 alin. (1) și (3)
din aceeași lege — care prevăd obligativitatea persoanei juridice
sau fizice care angajează persoane pe bază de contract
individual de muncă ori în baza unui statut special de a vira
contribuția pentru asigurările sociale de sănătate nu contravin
prevederilor invocate din Constituție.
În ceea ce privește critica de neconstituționalitate adusă
dispozițiilor art. 259 alin. (7) lit. b) și alin. (8) din Legea
nr. 95/2006 și art. 91 alin. (1) din Ordonanța Guvernului
nr. 92/2003, Curtea a stabilit că ădiferența de regim juridic pe
care legiuitorul o instituie între drepturile de creanță ale
instituțiilor publice și drepturile de creanță ale celorlalte
persoane, Curtea apreciază că sunt relevante considerentele
Deciziei nr. 158 din 10 noiembrie 1998, publicată în Monitorul
Oficial al României, Partea I, nr. 77 din 24 februarie 1999, în
care a reținut, în esență, că respectarea exigențelor
constituționale privind ocrotirea unor interese naționale, de
interes general, ce se sprijină pe contribuțiile prin impozite și
taxe la cheltuielile publice ale cetățenilor, justifică poziția
privilegiată a statului în raport cu celelalte subiecte de drept, sub
aspectul protecției acordate drepturilor de creanță”.
În speță, Curtea a observat că ăinstituțiile publice care
asigură colectarea contribuțiilor către Fondul național unic de
asigurări sociale de sănătate urmăresc asigurarea unui interes
general, respectiv îndeplinirea obligației statului de a ocroti
sănătatea publică, ceea ce justifică de asemenea protecția
deosebită acordată drepturilor de creanță ale acestor instituții”.
În sfârșit, analizând susținerile autorilor excepției, referitoare
la încălcarea principiului constituțional al neretroactivității legii,
Curtea a constatat că ădispozițiile de lege criticate prevăd
obligația plății contribuției de asigurări de sănătate pentru o
perioadă anterioară în sarcina celor care aveau această
obligație, dar nu au îndeplinit-o. Astfel, Curtea reține că
obligarea la plata contribuției prevăzute de lege și anterior nu
poate fi privită ca având un caracter retroactiv”.
Având în vedere că în cauză nu au intervenit elemente noi,
care să justifice reconsiderarea jurisprudenței Curții, atât soluția,
cât și considerentele deciziei invocate își mențin valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 208 alin. (3) lit. e) și alin. (6), art. 215 alin. (1)
și (3) și art. 259 alin. (7) lit. b) din Legea nr. 95/2006 privind reforma în domeniul sănătății, excepție ridicată de George Răzvan
Ionescu în Dosarul nr. 2.439/205/2009 al Judecătoriei Câmpulung, precum și excepția de neconstituționalitate a dispozițiilor art. 208
alin. (1), alin. (3) lit. e) și alin. (6), art. 257 alin. (2) lit. b) și art. 259 alin. (7) lit. b) și alin. (8) din Legea nr. 95/2006 privind reforma
în domeniul sănătății și art. 91 din Ordonanța Guvernului nr. 92/2003 privind Codul de procedură fiscală, excepție ridicată de Luiza
Iuliana Budușan în Dosarul nr. 2.501/117/2009 al Tribunalului Cluj — Secția mixtă de contencios administrativ și fiscal, de conflicte
de muncă și asigurări sociale.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

6

MONITORUL OFICIAL AL ROMÂNIEI, PARTEA I, Nr. 566/11.VIII.2010
CURTEA CONSTITUȚIONALĂ

D E C I Z I A Nr. 878
din 6 iulie 2010

referitoare la excepția de neconstituționalitate a prevederilor art. 5 alin. (2)
din titlul X al Legii nr. 247/2005 privind reforma în domeniile proprietății și justiției,
precum și unele măsuri adiacente
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 5 alin. (2) din titlul X al Legii nr. 247/2005
privind reforma în domeniile proprietății și justiției, precum și
unele măsuri adiacente, excepție ridicată din oficiu de
Judecătoria Oradea în Dosarul său nr. 6.874/271/2009.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 29 septembrie 2009, pronunțată în
Dosarul nr. 6.874/271/2009, Judecătoria Oradea a sesizat
Curtea Constituțională cu excepția de neconstituționalitate
a prevederilor art. 5 alin. (2) din titlul X al Legii nr. 247/2005
privind reforma în domeniile proprietății și justiției, precum
și unele măsuri adiacente. Excepția a fost ridicată din oficiu
de instanța de judecată într-o cauză civilă având ca obiect
pronunțarea unei hotărâri care să țină loc de contract autentic.
În motivarea excepției de neconstituționalitate instanța
de judecată susține, în esență, că textul de lege criticat le
permite să se situeze mai presus de lege celor care, pentru a
evita plata impozitului pe venit sau a onorariului notarului public,
nu doresc să încheie actul de înstrăinare în formă autentică.
Consideră că sunt nesocotite prevederile art. 44 alin. (1) din
Constituție, întrucât dispozițiile art. 5 alin. (2) din titlul X al Legii
nr. 247/2005 ocrotește dreptul de creanță asupra unui particular,
și anume asupra promitentului vânzător, garantând promitentului
cumpărător posibilitatea reală de a dobândi proprietatea
terenului fără acordul dat în formă autentică de către proprietarul
de drept, această ocrotire obținându-se prin diminuarea
corelativă a garanției dreptului de proprietate al promitentului
vânzător. Apreciază că textul de lege criticat încalcă și
dispozițiile art. 57 din Constituție, întrucât statul are obligația ăde
a se abține de la a lua măsuri care determină condițiile
favorabile nerespectării de către cetățeni a îndatoririlor
fundamentale”. Or, dispozițiile de lege invocate creează un
ăcadru favorabil pentru exercitarea de către cetățeni a libertății
contractuale cu rea-credință, în vederea eludării plății taxelor și
impozitelor legale”. Arată că prin pierderea temporară a

controlului societății asupra situației transmisiunii terenurilor se
poate ajunge la încălcarea drepturilor și libertăților celorlalți.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 5 alin. (2)
din titlul X al Legii nr. 247/2005 sunt constituționale. Arată, în
acest sens, că legiuitorul este competent să stabilească cadrul
juridic pentru exercitarea atributelor dreptului de proprietate.
Consideră că textul de lege criticat dă expresie regulii executării
în natură a obligației de a face, și anume de a încheia în viitor
un contract de vânzare-cumpărare, obligație care, în caz de
neexecutare, se poate realiza printr-o acțiune personală având
ca obiect pronunțarea unei hotărâri care să țină loc de contract
de vânzare-cumpărare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 5 alin. (2) din titlul X al Legii nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, numărul 653 din 22 iulie 2005, având următorul
conținut: ăÎn situația în care după încheierea unui antecontract
cu privire la teren, cu sau fără construcții, una dintre părți refuză
ulterior să încheie contractul, partea care și-a îndeplinit
obligațiile poate sesiza instanța competentă care poate pronunța
o hotărâre care să țină loc de contract.”
În opinia instanței de judecată care a ridicat din oficiu
excepția de neconstituționalitate, textul de lege criticat
contravine următoarelor prevederi din Legea fundamentală:
art. 16 alin. (2) care statuează că nimeni nu este mai presus de
lege, art. 44 alin. (1)—(3) privind dreptul de proprietate privată
și art. 57 referitor la exercitarea cu bună-credință a drepturilor și
a libertăților.
Examinând excepția de neconstituționalitate, Curtea
constată că dispozițiile de lege ce formează obiect al acesteia
au mai fost supuse controlului de constituționalitate, iar prin
Decizia nr. 714 din 17 iunie 2008, publicată în Monitorul Oficial
al României, Partea I, nr. 578 din 31 iulie 2008, Curtea a reținut
că, prin încheierea unui antecontract sub forma unei promisiuni
sinalagmatice de vânzare și de cumpărare a unui imobil, se

MONITORUL OFICIAL AL ROMÂNIEI, PARTEA I, Nr. 566/11.VIII.2010
naște în sarcina părților antecontractului obligația de a încheia
un contract de vânzare-cumpărare în viitor. În caz de
neexecutare a obligațiilor asumate, operează răspunderea
contractuală, executarea în natură a obligației de a face
putându-se realiza printr-o acțiune având ca obiect pronunțarea
unei hotărâri ce ține loc de contract de vânzare-cumpărare.
Curtea a constatat că prevederile criticate nu contravin
dispozițiilor constituționale referitoare la garantarea și ocrotirea
dreptului de proprietate, deoarece, în cazul în care instanța de
judecată nu pronunță o hotărâre care să țină loc de contract de
vânzare-cumpărare, partea în culpă este obligată la plata de
daune interese sau instanța de judecată poate constrânge
părțile să încheie contractul prin stabilirea de daune cominatorii
până la executarea obligației în natură.
Întrucât nu au intervenit elemente noi, de natură a determina
reconsiderarea acestei jurisprudențe a Curții Constituționale,
argumentarea și soluția pronunțată prin decizia de mai sus își
mențin valabilitatea și în prezenta cauză.
În ceea ce privește critica de neconstituționalitate prin
raportare la prevederile art. 57 din Constituție, Curtea constată
că nu este întemeiată. În acest sens, reține că, în virtutea art. 44
alin. (1), legiuitorul este competent să reglementeze cadrul
juridic astfel încât exercitarea dreptului de proprietate de către
titularul său să nu intre în coliziune cu interesele generale sau
cu interesele particulare legitime ale altor subiecte de drept.
Curtea observă că, prin edictarea normei criticate, legiuitorul nu
a creat nicidecum un ăcadru favorabil pentru exercitarea de către

7

cetățeni a libertății contractuale cu rea-credință, în vederea
eludării plății taxelor și impozitelor legale”, astfel cum susține
autorul excepției. O astfel de afirmație are la bază două ipoteze
inacceptabile, și anume aceea că norma însăși încurajează
destinatarii cărora li se adresează să ignore alte reglementări
legale și, pe de altă parte, că aceștia vor fi predispuși să o
deturneze de la scopul său. Curtea observă că toate normele
sunt susceptibile de a fi nesocotite, dar acest lucru nu semnifică,
în cazul de față, nici că norma criticată cuprinde premisele
nerespectării sale sau a altor reglementări legale, nici că
destinatarii acesteia ar avea, invariabil, intenția de utilizare cu
rea-credință a prevederii de lege supuse controlului de
constituționalitate.
De asemenea, Curtea constată că nu poate reține nici critica
referitoare la nesocotirea dispozițiilor art. 16 alin. (2) din
Constituție. Textul de lege criticat nu este de natură să situeze
pe o poziție privilegiată niciun subiect de drept, persoană fizică
sau juridică, publică sau privată, întrucât nu creează o situație
mai favorabilă pentru părțile antecontractului de vânzarecumpărare a terenului care fac apel la justiție pentru încheierea
valabilă a contractului prin comparație cu cele care îl încheie în
formă autentică în fața notarului public. Rațiunea finală a
dispoziției legale criticate o reprezintă asigurarea securității
circuitului juridic civil, instituind o modalitate de salvgardare a
interesului legitim al părții care dă dovadă de bună-credință în
acțiunile sale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 alin. (2) din titlul X al Legii nr. 247/2005 privind reforma în
domeniile proprietății și justiției, precum și unele măsuri adiacente, excepție ridicată din oficiu de Judecătoria Oradea în Dosarul
său nr. 6.874/271/2009.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 887
din 6 iulie 2010

referitoare la excepția de neconstituționalitate a dispozițiilor art. 213 alin. (1) lit. d)
din Legea nr. 95/2006 privind reforma în domeniul sănătății
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 213 alin. (1) lit. d) din Legea nr. 95/2006 privind
reforma în domeniul sănătății, excepție ridicată de Iosif Stroia în
Dosarul nr. 1.012/30/2009 al Tribunalului Timiș — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
inadmisibilă a excepției de neconstituționalitate, întrucât autorul

8

MONITORUL OFICIAL AL ROMÂNIEI, PARTEA I, Nr. 566/11.VIII.2010

acesteia solicită, în realitate, modificarea și completarea textului
legal criticat.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 1.012/30/2009, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 213 alin. (1) lit. d) din Legea nr. 95/2006
privind reforma în domeniul sănătății, excepție ridicată de
Iosif Stroia într-o cauză având ca obiect anularea unui act
administrativ.
În motivarea excepției de neconstituționalitate se susține
că textul de lege criticat prevede că persoanele cu handicap
beneficiază de asigurare socială de sănătate fără plata
contribuției numai pentru venituri obținute în baza Ordonanței
de urgență a Guvernului nr. 102/1999, nu și pentru alte tipuri de
venituri pe care acestea le-ar realiza. În acest fel, aceste
persoane sunt descurajate în a se angaja și a beneficia, astfel,
și de câștiguri salariale.
Tribunalul Timiș — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată.
Avocatului Poporului consideră că excepția de
neconstituționalitate este inadmisibilă, întrucât Ordonanța de
urgență a Guvernului nr. 102/1999 la care trimite textul legal
criticat este abrogată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 213 alin. (1) lit. d) din Legea nr. 95/2006 privind
reforma în domeniul sănătății, publicată în Monitorul Oficial al
României, Partea I, nr. 372 din 28 aprilie 2006, care au următorul
cuprins:
ă(1) Următoarele categorii de persoane beneficiază de
asigurare, fără plata contribuției: [...]
d) persoanele cu handicap care nu realizează venituri din
muncă, pensie sau alte surse, cu excepția celor obținute în baza
Ordonanței de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea
nr. 519/2002, cu modificările și completările ulterioare.”
Textele constituționale invocate sunt cele ale art. 16 privind
egalitatea în drepturi, art. 50 privind protecția persoanelor cu
handicap și art. 53 privind restrângerea exercițiului unor drepturi
sau al unor libertăți.

Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Excepția de neconstituționalitate nu poate fi considerată ca
fiind inadmisibilă, astfel cum susține Avocatul Poporului, și
anume pentru faptul că Ordonanța de urgență a Guvernului
nr. 102/1999 la care trimite textul legal criticat a fost abrogată
prin Legea nr. 448/2006, publicată în Monitorul Oficial al
României, Partea I, nr. 1 din 3 ianuarie 2008. Norma de
trimitere — art. 213 alin. (1) lit. d) din Legea nr. 96/2006 —, în
sens material, încorporează prevederile la care face trimiterea.
Însă, în sens formal, desigur, nu se poate face abstracție că sunt
două acte normative distincte, dar rațiunea legiuitorului de a
folosi norma de trimitere a fost aceea a încorporării materiale
a soluției legislative cuprinse de textul ce ulterior a fost abrogat
și înlocuit cu o nouă reglementare. În acest mod, este evident că
textul abrogator va fi considerată norma la care trimite norma
de trimitere și, întrucât acesta păstrează soluția legislativă avută
în vedere de legiuitor la edictarea art. 213 alin. (1) lit. d) din
Legea nr. 95/2006, respectiv acordarea indemnizațiilor lunare
persoanelor cu handicap, instanța constituțională este
competentă să se pronunțe pe fondul prezentei cauze.
În fine, potrivit art. 50 din Legea nr. 24/2000 privind normele
de tehnică legislativă pentru elaborarea actelor normative,
republicată în Monitorul Oficial al României, Partea I, nr. 260 din
21 aprilie 2010, la abrogarea Ordonanței de urgență a
Guvernului nr. 102/1999, legiuitorul ar fi trebuit să aibă în vedere,
în mod expres, și situația normei de trimitere.
Pentru aceste motive, textul legal criticat este în vigoare,
astfel încât Curtea urmează să se pronunțe pe fondul excepției
de neconstituționalitate ridicate.
2. Textul art. 213 alin. (1) din Legea nr. 95/2006 constituie o
derogare de la prevederile art. 211 alin. (1) din aceeași lege,
care prevede in termins că pentru a dobândi calitatea de
asigurat persoana în cauză trebuie să facă dovada plății
contribuției la Fondului Național Unic de Asigurări Sociale de
Sănătate. Norma criticată, prevăzând o excepție de la regulă,
instituie anumite scutiri de la plata contribuției, fără ca persoana
în cauză să piardă calitatea de asigurat. Astfel, acest text de
lege reprezintă o normă de protecție, de favoare acordată
persoanelor care se află în ipoteza acesteia.
În cazul persoanelor cu handicap, o atare scutire de la plata
contribuției la asigurările de sănătate este un drept
constituțional, fiind o materializare a protecției pe care statul este
obligat să o acorde acestora în temeiul art. 50 din Constituție.
Însă, această protecție specială pe care statul o acordă
persoanelor cu handicap reprezintă un minim de măsuri pentru
a asigura în beneficiul acestora o egalizare a șanselor în raport
cu ceilalți cetățeni ai statului. Dincolo de această limită intervine
dreptul de opțiune al legiuitorului de a acorda sau nu alte
facilități, scutiri sau drepturi legale. Or, în cauza de față, ne aflăm
chiar în această ipoteză, în sensul că este atributul și opțiunea
exclusivă a legiuitorului de a scuti de la plata contribuției la Fond
și persoanele cu handicap care realizează alte tipuri de venit
decât cele scutite de la plata contribuției.
O asemenea măsură nu este discriminatorie, întrucât toți
cetățenii care realizează venituri sunt supuși aceluiași tratament
juridic, fiecare plătind contribuția aferentă calității de asigurat.
În acest condiții, textul art. 53 din Constituție nu este incident
în cauză.

MONITORUL OFICIAL AL ROMÂNIEI, PARTEA I, Nr. 566/11.VIII.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 213 alin. (1) lit. d) din Legea nr. 95/2006
privind reforma în domeniul sănătății, excepție ridicată de Iosif Stroia în Dosarul nr. 1.012/30/2009 al Tribunalului Timiș – Secția
comercială și de contencios administrativ.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 918
din 6 iulie 2010

referitoare la excepția de neconstituționalitate a dispozițiilor art. 19 din anexa nr. VI
la Legea-cadru nr. 330/2009 privind salarizarea unitară a personalului plătit din fonduri publice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 16 din Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
excepție ridicată de Doina Basarabescu în Dosarul
nr. 3.044/87/2009 al Tribunalului Teleorman — Secția conflicte
de muncă, asigurări sociale și contencios administrativ fiscal și
de Simona Mihaela Tăbăcaru, Olivia Luminița Crețu, Iustina
Iacoboni, Daniel George Rusu și Lorin Ștefan Pascaru în
dosarele nr. 0590/45/2008 și nr. 0884/45/2008 ale Curții de Apel
Iași — Secția litigii de muncă și asigurări sociale.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 6 iulie 2010.
C U R T E A,

având în vedere actele și lucrările dosarelor, constată
următoarele:
Prin Încheierea din 30 septembrie 2009, pronunțată în
Dosarul nr. 3.044/87/2009, Tribunalul Teleorman — Secția

conflicte de muncă, asigurări sociale și contencios
administrativ fiscal — complet specializat pentru litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor art. 16
alin. (1) din Ordonanța de urgență a Guvernului nr. 27/2006
privind salarizarea și alte drepturi ale judecătorilor,
procurorilor și altor categorii de personal din sistemul
justiției. Excepția a fost ridicată de Doina Basarabescu cu
prilejul soluționării unei acțiuni civile având ca obiect drepturi
bănești.
Prin încheierile din 16 și 30 octombrie 2009, pronunțate în
Dosarele nr. 0590/45/2008 și nr. 0884/45/2008, Curtea de Apel
Iași — Secția litigii de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 16 din Ordonanța de urgență a Guvernului
nr. 27/2006. Excepția a fost ridicată de Simona Mihaela
Tăbăcaru, Olivia Luminița Crețu, Iustina Iacoboni, Daniel
George Rusu și Lorin Ștefan Pascaru, cu prilejul soluționării
unor litigii de muncă.
În motivarea excepției de neconstituționalitate autorii
acesteia susțin, în esență, că art. 16 din Ordonanța de urgență
a Guvernului nr. 27/2006 este contrar dispozițiilor art. 16 alin. (1)
din Constituție, precum și art. 6 din Codul muncii care prevede
ădreptul la o plată egală pentru muncă egală”. De asemenea,
consideră că sunt încălcate și dispozițiile art. 53 din Constituție,
referitoare la restrângerea exercițiului unor drepturi sau libertăți
fundamentale. În acest sens, arată că asistenții judiciari sunt
salarizați conform textului de lege criticat cu un coeficient de
multiplicare de 13,5, corespunzător judecătorului de la
judecătorie cu o vechime de peste 3 ani, deși își desfășoară
activitatea la tribunal, ca instanță competentă să soluționeze
litigiile de muncă, fapt ce impune o salarizare corespunzătoare

10

MONITORUL OFICIAL AL ROMÂNIEI, PARTEA I, Nr. 566/11.VIII.2010

gradului acestei instanțe. De asemenea, precizează că
asistenților judiciari li se aplică toate obligațiile, interdicțiile și
incompatibilitățile judecătorilor și magistraților, depun jurământ
ca și magistrații și li se aplică dispozițiile legale privind abaterile
și sancțiunile disciplinare, precum și motivele de eliberare din
funcție prevăzute de lege pentru judecători și procurori. Pentru
aceste motive, susțin că nu există niciun temei legal pentru care
asistenții judiciari să nu beneficieze de aceleași drepturi
salariale, inclusiv sporul de 50% pentru solicitare neuropsihică,
la fel ca magistrații, categorie cu care sunt asimilați.
Tribunalul Teleorman — Secția conflicte de muncă,
asigurări sociale și contencios administrativ fiscal —
complet specializat pentru litigii de muncă și asigurări
sociale consideră că textul de lege criticat nu contravine
prevederilor constituționale invocate de autorul excepției.
Curtea de Apel Iași — Secția litigii de muncă și asigurări
sociale consideră că dispozițiile invocate nu încalcă prevederile
art. 53 din Constituție. Conferirea unor drepturi salariale expres
determinate pentru asistenții judiciari nu echivalează cu
sintagma ărestrângerea exercițiului unor drepturi” prevăzută de
acest text constituțional.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că statutul asistenților
judiciari este diferit de cel al magistraților, în ceea ce privește
aspectele esențiale cum sunt numirea, durata mandatului, rolul
în cadrul completelor de judecată, statut diferit care justifică și un
tratament diferit în ceea ce privește drepturile și salarizarea.
Președinții celor două Camere ale Parlamentului și
Avocatul Poporului nu au comunicat punctul de vedere
solicitat.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 16 alin. (1), (2) și (3) din Ordonanța de urgență a
Guvernului nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției, publicată în Monitorul Oficial al României,
Partea I, nr. 314 din 7 aprilie 2006, aprobată prin Legea
nr. 45/2007, publicată în Monitorul Oficial al României, Partea I,
nr. 169 din 9 martie 2007.
Textul de lege criticat are următoarea redactare:
— Art. 16: ă(1) Asistenții judiciari numiți în condițiile Legii
nr. 304/2004 privind organizarea judiciară, republicată, cu
modificările ulterioare, sunt salarizați cu o indemnizație de
încadrare brută lunară potrivit coeficienților de multiplicare
prevăzuți, după caz, la lit. A din anexă, nr. crt. 28—31, în raport
cu vechimea în funcții juridice.

(2) Asistenții judiciari beneficiază în mod corespunzător de
drepturile prevăzute la art. 41, 5, 7, 18, 24 și 25.
(3) Indemnizațiile de încadrare brute lunare și celelalte
drepturi ale asistenților judiciari se acordă prin ordin al ministrului
justiției.”
Curtea constată că, ulterior sesizării Curții Constituționale cu
excepția de neconstituționalitate, textele de lege criticate au fost
abrogate prin dispozițiile art. 48 alin. (1) pct. 7 din Legea-cadru
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009.
Dispozițiile referitoare la salarizarea și celelalte drepturi
salariale ale asistenților judiciari au fost preluate, însă, în
conținutul art. 19 din anexa nr. VI, secțiunea a 3-a a actului
normativ abrogator, având următoarea redactare:
ă(1) Asistenții judiciari numiți în condițiile Legii nr. 304/2004
privind organizarea judiciară, republicată, cu modificările și
completările ulterioare, sunt salarizați cu o indemnizație de
încadrare brută lunară stabilită potrivit coeficienților de
ierarhizare prevăzuți la nr. crt. 25 din anexa nr. VI/1.
(2) Asistenții judiciari beneficiază în mod corespunzător de
drepturile prevăzute la art. 7 din prezenta anexă, precum și de
drepturile prevăzute la art. 24 și 25 din Ordonanța de urgență a
Guvernului nr. 27/2006, aprobată cu modificări și completări prin
Legea nr. 45/2007, cu modificările și completările ulterioare.
(3) Indemnizațiile de încadrare brute lunare și celelalte
drepturi ale asistenților judiciari se stabilesc prin ordin al
ministrului justiției și libertăților cetățenești.”
Prin urmare, obiect al excepției de neconstituționalitate
urmează a-l constitui dispozițiile art. 19 din anexa nr. VI la
Legea-cadru nr. 330/2009.
Autorii excepției consideră că dispozițiile de lege criticate
sunt contrare art. 16 alin. (1) și art. 53 din Constituție, referitoare
la egalitatea în drepturi a cetățenilor și la restrângerea
exercițiului unor drepturi și libertăți fundamentale, precum și
dispozițiilor art. 5 alin. (1), art. 6 și art. 157 alin. (2) din Codul
muncii.
Examinând excepția de neconstituționalitate, Curtea reține,
în primul rând, că, potrivit dispozițiilor art. 2 alin. (2) din Legea
nr. 47/1992, eventuala contradicție existentă între dispozițiile
unor legi în vigoare nu intră sub incidența controlului de
constituționalitate. Așadar, instanța de contencios constituțional
nu poate examina pretinsa contradicție dintre textele de lege
criticate și prevederile Codului muncii, invocate de autorii
excepției.
Prin urmare, rămâne Curții să examineze conformitatea
dintre dispozițiile legale actuale privind salarizarea și celelalte
drepturi salariale ale asistenților judiciari cu dispozițiile art. 16
alin. (1) și art. 53 din Constituție.
Examinând excepția de neconstituționalitate, Curtea
constată că, în esență, critica de neconstituționalitate vizează
diferența de tratament juridic dintre salarizarea magistraților și
cea a asistenților judiciari.
Față de aceste susțineri, Curtea reține că diferența de
tratament juridic criticată ca fiind neconstituțională este
justificată de faptul că asistenții judiciari, deși participă la
constituirea completului de judecată, îndeplinesc doar un rol
consultativ în înfăptuirea actului de justiție, neputându-se pune
un semn de egalitate între activitatea desfășurată de aceștia și
cea a judecătorilor care participă la soluționarea conflictelor de
muncă. Cu toate acestea, recunoscând importanța activității
desfășurate de asistenții judiciari și ținând cont și de obligațiile,

MONITORUL OFICIAL AL ROMÂNIEI, PARTEA I, Nr. 566/11.VIII.2010
interdicțiile și incompatibilitățile ce revin acestora, care sunt
aplicabile și judecătorilor și procurorilor, legiuitorul a înțeles să
stabilească un nivel al salariului corespunzător celui al
judecătorului cu grad de judecătorie. Această reglementare nu
contravine principiului egalității în drepturi care nu are
semnificația omogenității, astfel că situații obiectiv diferite
justifică și uneori chiar impun un tratament juridic diferențiat.
În ceea ce privește susținerea potrivit căreia salarizarea
asistenților judiciari trebuie să țină cont de nivelul instanței,
Curtea observă că, spre deosebire de salarizarea judecătorilor,
a procurorilor, a personalului de specialitate juridică asimilat
acestora, precum și a magistraților-asistenți, așa cum este

11

reglementată prin art. 6 din anexa nr. VI la Legea-cadru
nr. 330/2009, care include între criteriile salarizării și pe cel al
nivelului instanțelor sau parchetelor, reglementarea referitoare la
salarizarea asistenților judiciari nu face trimitere la acest criteriu.
În sfârșit, cu privire la susținerile autorilor excepției privitoare
la acordarea sporului pentru solicitare neuropsihică, Curtea
reține că Legea nr. 330/2009 a acoperit omisiunea legislativă
criticată. Astfel, art. 4 din anexa nr. VI la Legea-cadru
nr. 330/2009 acordă asistenților judiciari, în mod egal cu
judecătorii și procurorii, sporul pentru risc și suprasolicitare
neuropsihică și sporul de confidențialitate. Astfel că, sub acest
aspect, excepția de neconstituționalitate a rămas fără obiect.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 19 din anexa nr. VI la Legea-cadru nr. 330/2009 privind
salarizarea unitară a personalului plătit din fonduri publice, excepție ridicată de Doina Basarabescu în Dosarul nr. 3.044/87/2009
al Tribunalului Teleorman – Secția conflicte de muncă, asigurări sociale și contencios administrativ fiscal și de Simona Mihaela
Tăbăcaru, Olivia Luminița Crețu, Iustina Iacoboni, Daniel George Rusu și Lorin Ștefan Pascaru în dosarele nr. 0590/45/2008 și
nr. 0884/45/2008 ale Curții de Apel Iași — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 921
din 6 iulie 2010

referitoare la excepția de neconstituționalitate a dispozițiilor art. 24 alin. (2)
din Legea nr. 130/1996 privind contractul colectiv de muncă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 24 alin. (2) din Legea nr. 130/1996 privind

contractul colectiv de muncă, excepție ridicată de Zamfir
Brândușe în Dosarul nr. 1.487/84/2009 al Tribunalului Sălaj —
Secția civilă.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea la data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 5 octombrie 2009, pronunțată în Dosarul
nr. 1.487/84/2009, Tribunalul Sălaj — Secția civilă a sesizat
Curtea Constituțională cu excepția de neconstituționalitate

12

MONITORUL OFICIAL AL ROMÂNIEI, PARTEA I, Nr. 566/11.VIII.2010

a dispozițiilor art. 24 alin. (2) din Legea nr. 130/1996 privind
contractul colectiv de muncă. Excepția a fost ridicată de
Zamfir Brândușe cu prilejul soluționării unei acțiuni în constatare
a nulității absolute a actului adițional la contractul colectiv de
muncă.
În motivarea excepției de neconstituționalitate autorul
acesteia susține, în esență, că textul de lege criticat, care
prevede posibilitatea părții interesate de a cere instanței de
judecată să constate nulitatea clauzelor contractului colectiv de
muncă, este contrar dispozițiilor constituționale care consacră
dreptul de acces liber la justiție. În acest sens, arată că,
interpretând dispozițiile art. 24 alin. (2) din Legea nr. 130/1996,
instanța de judecată a respins acțiunea în constatarea nulității
contractului colectiv de muncă formulată de un salariat,
considerând că nu are calitate procesuală activă, această
calitate aparținând numai părților semnatare ale contractului,
respectiv patronatul și sindicatele.
Tribunalul Sălaj — Secția civilă consideră că excepția de
neconstituționalitate este neîntemeiată. În acest sens, arată că
părțile contractului colectiv de muncă sunt salariații, reprezentați
prin organizația de sindicat, și patronatul. Art. 21 alin. (1) și (2)
din Constituție se referă la dreptul oricărei persoane de a se
adresa justiției, drept care nu poate fi îngrădit de nicio lege. În
concluzie, arată că art. 24 alin. (2) din Legea nr. 130/1996 nu
este neconstituțional, pentru că salariații au dreptul de a sesiza
sindicatul referitor la orice probleme ce au legătură cu drepturile
și interesele lor profesionale, sindicatul fiind parte în contractul
colectiv de muncă, astfel că poate fi remediată orice deficiență.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional.

Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 24 alin. (2) din Legea nr. 130/1996 privind
contractul colectiv de muncă, republicată în Monitorul Oficial al
României, Partea I, nr. 184 din 19 mai 1998, dispoziții potrivit
cărora ăNulitatea clauzelor contractuale se constată de către
instanța

judecătorească

competentă,

la

cererea

părții

interesate”.
Autorul excepției consideră că acest text de lege este contrar
dispozițiilor art. 21 alin. (1) și (2) din Constituție care consacră
accesul liber la justiție
Examinând excepția, Curtea constată că, potrivit dispozițiilor
art. 14 din Legea nr. 130/1996, ăPărțile contractului colectiv de
muncă sunt patronul și salariații...”. În negocierea contractului
colectiv de muncă, sindicatul are doar rolul de reprezentant al
salariaților, așa cum reiese din același articol de lege.
În aceste condiții, Curtea reține că aspectele invocate de
autorul excepției în susținerea acesteia țin, în realitate, de modul
de interpretare a legii, dispozițiile art. 24 alin. (2) din Legea
nr. 130/1996 neinterzicând salariaților, în calitate de părți ale
contractului colectiv de muncă, să sesizeze instanța de judecată
în vederea constatării nulității clauzelor acestui contract.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 24 alin. (2) din Legea nr. 130/1996 privind contractul colectiv
de muncă, excepție ridicată de Zamfir Brândușe în Dosarul nr. 1.487/84/2009 al Tribunalului Sălaj — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 566/11.VIII.2010

13

CURTEA CONSTITUȚIONALĂ

D E C I Z I A Nr. 922
din 6 iulie 2010

referitoare la excepția de neconstituționalitate a dispozițiilor art. 1 alin. (2)
din Ordonanța Guvernului nr. 75/2000 privind autorizarea experților criminaliști
care pot fi recomandați de părți să participe la efectuarea expertizelor criminalistice
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (2) din Ordonanța Guvernului
nr. 75/2000 privind autorizarea experților criminaliști care pot fi
recomandați de părți să participe la efectuarea expertizelor
criminalistice, excepție ridicată de Aurică Băran în Dosarul
nr. 856/235/2007 al Judecătoriei Gherla.
Dezbaterile au avut loc în ședința publică din 29 iunie 2010
și au fost consemnate în încheierea din acea dată, când, având
nevoie de timp pentru a delibera, Curtea a amânat pronunțarea
la 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din data de 19 octombrie 2009, pronunțată în
Dosarul nr. 856/235/2007, Judecătoria Gherla a sesizat
Curtea Constituțională cu excepția de neconstituționalitate
a dispozițiilor art. 1 alin. (2) din Ordonanța Guvernului
nr. 75/2000 privind autorizarea experților criminaliști care
pot fi recomandați de părți să participe la efectuarea
expertizelor criminalistice.
Excepția a fost ridicată de Aurică Băran într-o cauză penală.
În motivarea excepției de neconstituționalitate autorul
acesteia susține că dispozițiile legale menționate încalcă
prevederile constituționale ale art. 24 și 53. În acest sens, arată,
în esență, că textul de lege criticat încalcă dreptul la apărare și
limitează exercitarea dreptului la apărare al învinuitului și al
inculpatului în procedura efectuării expertizelor criminalistice,
deoarece exclude posibilitatea apărătorului învinuitului sau
inculpatului de a asista la efectuarea expertizei criminalistice.
Judecătoria Gherla consideră că excepția de
neconstituționalitate este inadmisibilă, deoarece ăscopul final al
inculpatului este de a adăuga la lege”.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale

Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 1 alin. (2) din Ordonanța Guvernului nr. 75/2000
privind autorizarea experților criminaliști care pot fi recomandați
de părți să participe la efectuarea expertizelor criminalistice,
publicată în Monitorul Oficial al României, Partea I, nr. 407 din
29 august 2000, aprobată cu modificări și completări prin Legea
nr. 488/2002, publicată în Monitorul Oficial al României, Partea I,
nr. 578 din 5 august 2002, dispoziții care au următorul cuprins:
ăLa efectuarea expertizelor criminalistice de către experți oficiali
pot participa și experți numiți de organele judiciare, la cererea
părților și recomandați de acestea, autorizați în condițiile
prezentei ordonanțe.”
Autorul excepției de neconstituționalitate susține că aceste
dispoziții legale încalcă prevederile constituționale ale art. 24
privind dreptul la apărare și art. 53 privind restrângerea
exercițiului unor drepturi sau al unor libertăți.
Examinând excepția, Curtea constată că autorul acesteia nu
formulează o veritabilă critică de neconstituționalitate, ci, în
realitate, dorește completarea dispozițiilor de lege supuse
controlului, în sensul ca acestea să prevadă expres și dreptul
avocatului inculpatului de a participa la efectuarea expertizei.
Or, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

14

MONITORUL OFICIAL AL ROMÂNIEI, PARTEA I, Nr. 566/11.VIII.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (2) din Ordonanța Guvernului
nr. 75/2000 privind autorizarea experților criminaliști care pot fi recomandați de părți să participe la efectuarea expertizelor
criminalistice, excepție ridicată de Aurică Băran în Dosarul nr. 856/235/2007 al Judecătoriei Gherla.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 925
din 6 iulie 2010

referitoare la excepția de neconstituționalitate a dispozițiilor art. 1 alin. (1) și art. 2 alin. (1)
din Legea nr. 51/1995 pentru organizarea și exercitarea profesiei de avocat
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 1 alin. (1) și art. 2 alin. (1) din Legea
nr. 51/1995 pentru organizarea și exercitarea profesiei de
avocat, excepție ridicată de Letiția Maria Silaghi în Dosarul
nr. 3.811/2/2009 al Curții de Apel București — Secția a IV-a
civilă.
Dezbaterile au avut loc în ședința publică din 29 iunie 2010
și au fost consemnate în încheierea din acea dată, când, având
nevoie de timp pentru a delibera, Curtea a amânat pronunțarea
la 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 6 octombrie 2009, pronunțată în Dosarul
nr. 3.811/2/2009, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 1 alin. (1) și art. 2

alin. (1) din Legea nr. 51/1995 pentru organizarea și
exercitarea profesiei de avocat.
Excepția a fost ridicată de petenta Letiția Maria Silaghi cu
ocazia soluționării unei acțiuni în anulare în contradictoriu cu
intimații Monica Amalia Rațiu, Adrian Rațiu și Societatea Civilă
Profesională de Avocați ăRațiu & Rațiu”.
În motivarea excepției de neconstituționalitate autorul
acesteia susține că dispozițiile art. 1 alin. (1) și art. 2 alin. (1) din
Legea nr. 51/1995, raportate la dispozițiile art. 174 alin. (2) și
art. 199 alin. (3) teza a doua din Statutul profesiei de avocat,
contravin prevederilor art. 21 alin. (1) și (2) din Constituție. În
esență, autorul excepției arată că prin dispozițiile de lege
criticate ăse oferă protecție dispozițiilor cuprinse în Statutul
profesiei de avocat prin includerea acestuia printre actele
normative ce organizează și reglementează funcționarea
profesiei de avocat, dispoziții cărora avocatul este obligat să se
supună. [...]. Statutul profesiei de avocat ale cărui dispoziții sunt
ocrotite de Legea nr. 51/1995, republicată, încalcă, astfel, liberul
acces la justiție”.
Curtea de Apel București — Secția a IV-a civilă consideră
că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile de lege criticate
sunt constituționale.

MONITORUL OFICIAL AL ROMÂNIEI, PARTEA I, Nr. 566/11.VIII.2010
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 1 alin. (1) și art. 2 alin. (1) din Legea nr. 51/1995
pentru organizarea și exercitarea profesiei de avocat,
republicată în Monitorul Oficial al României, Partea I, nr. 113 din
6 martie 2001, dispoziții care au următorul cuprins:
— Art. 1 alin. (1): ăProfesia de avocat este liberă și
independentă, cu organizare și funcționare autonome, în
condițiile prezentei legi și ale statutului profesiei.”;

15

— Art. 2 alin. (1): ăÎn exercitarea profesiei avocatul este
independent și se supune numai legii, statutului profesiei și
codului deontologic.”
Autorul excepției susține că dispozițiile de lege criticate
contravin prevederilor constituționale ale art. 21 alin. (1) și (2)
privind accesul liber la justiție.
Examinând excepția de neconstituționalitate, Curtea reține
că art. 1 din Legea nr. 51/1995 prevede caracterul liberal și
independent al profesiei de avocat, iar art. 2 din lege dispune în
legătură cu exercitarea acestei profesii, în sensul că avocatul
se supune numai legii, statutului profesiei și codului deontologic.
Prin numeroase decizii, Curtea Constituțională a statuat că,
în concepția legiuitorului, avocatura este un serviciu public, care
este organizat și funcționează pe baza unei legi speciale, iar
profesia de avocat poate fi exercitată de un corp profesional
selectat și funcționând după reguli stabilite de lege. Această
opțiune a legiuitorului nu poate fi considerată că înfrânge
accesul liber la justiție. Faptul că dispozițiile de lege criticate fac
trimitere la Statutul profesiei de avocat nu atrage
neconstituționalitatea acestora.
Aspectul criticat de autorul excepției nu constituie o veritabilă
problemă de constituționalitate, astfel că excedează
competenței instanței constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1 alin. (1) și art. 2 alin. (1) din Legea
nr. 51/1995 pentru organizarea și exercitarea profesiei de avocat, excepție ridicată de Letiția Maria Silaghi în Dosarul
nr. 3.811/2/2009 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 929
din 6 iulie 2010

referitoare la excepția de neconstituționalitate a dispozițiilor art. 215 alin. 5 din Codul penal
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 215 alin. 5 din Codul penal, excepție ridicată

de Iancu Gorgan în Dosarul nr. 9.731/117/2006 al Tribunalului
Cluj — Secția penală.
Dezbaterile au avut loc în ședința publică din 29 iunie 2010
și au fost consemnate în încheierea din acea dată, când, având
nevoie de timp pentru a delibera, Curtea a amânat pronunțarea
la 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2009, pronunțată în Dosarul
nr. 9.731/117/2006, Tribunalul Cluj — Secția penală a sesizat
Curtea Constituțională cu excepția de neconstituționalitate
a dispozițiilor art. 215 alin. 5 din Codul penal.
Excepția a fost ridicată de Iancu Gorgan într-o cauză penală.

16

MONITORUL OFICIAL AL ROMÂNIEI, PARTEA I, Nr. 566/11.VIII.2010

În motivarea excepției de neconstituționalitate autorul
acesteia susține, în esență, că prevederile art. 215 alin. 5 din
Codul penal înfrâng dispozițiile constituționale ale art. 53 privind
restrângerea exercițiului unor drepturi sau al unor libertăți,
întrucât ălimitele legale ale pedepsei sunt neproporționale cu
fapta care poate atrage o astfel de încadrare juridică”. Astfel,
arată că dispozițiile de lege criticate, care instituie pedeapsa cu
închisoarea de la 10 la 20 de ani pentru o infracțiune de
înșelăciune care a provocat o pagubă materială mai mare de
200.000 lei, încalcă, în mod vădit, principiul constituțional al
proporționalității.
Tribunalul Cluj — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile

procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate.
Obiectul excepției de neconstituționalitate îl constituie
dispozițiile art. 215 alin. 5 din Codul penal, având următorul
cuprins: ăÎnșelăciunea care a avut consecințe deosebit de grave
se pedepsește cu închisoare de la 10 la 20 de ani și interzicerea
unor drepturi.”
În susținerea neconstituționalității acestor prevederi legale,
autorul excepției invocă încălcarea dispozițiilor constituționale
ale art. 53 privind condițiile și limitele restrângerii exercițiului
unor drepturi sau al unor libertăți.
Examinând excepția de neconstituționalitate, Curtea
constată că autorul excepției solicită, în realitate, modificarea
dispozițiilor art. 215 alin. 5 din Codul penal, în sensul reducerii
limitelor pedepsei închisorii prevăzute de lege în cazul săvârșirii
infracțiunii de înșelăciune care a avut consecințe deosebit de
grave. O asemenea solicitare nu intră, însă, în competența de
soluționare a Curții Constituționale, care, conform art. 2 alin. (3)
din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 215 alin. 5 din Codul penal, excepție
ridicată de Iancu Gorgan în Dosarul nr. 9.731/117/2006 al Tribunalului Cluj — Secția penală.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 566/11.VIII.2010 conține 16 pagini.

Prețul: 3,20 lei

&JUYDGY|445529]
ISSN 1453—4495

