CristinaGabriela F.
Popescu

Anul 178 (XXII) — Nr. 167

PARTEA I

Digitally signed by CristinaGabriela F. Popescu
Date: 2010.03.16 10:18:18
+02:00
Reason: Regia Autonoma
Monitorul Oficial
Location: Bucuresti

Marți, 16 martie 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 168 din 2 martie 2010 referitoare la excepția de
neconstituționalitate a dispozițiilor art. 118 din Codul
penal ..........................................................................

2–3

Decizia nr. 171 din 2 martie 2010 referitoare la excepția de
neconstituționalitate a dispozițiilor art. 38, art. 45 și
art. 911 — 915 din Codul de procedură penală ..........

3–5

Decizia nr. 172 din 2 martie 2010 referitoare la excepția de
neconstituționalitate a dispozițiilor art. 145 din Codul
penal ..........................................................................

5–6

Decizia nr. 173 din 2 martie 2010 referitoare la excepția de
neconstituționalitate a dispozițiilor art. 911, art. 912
alin. 2 și art. 915 din Codul de procedură penală, a
dispozițiilor art. 10 alin. (4) teza a doua din Ordonanța
de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 7
alin. (1) din Legea nr. 78/2000 pentru prevenirea,
descoperirea și sancționarea faptelor de corupție......

6–8

Decizia nr. 174 din 2 martie 2010 referitoare la excepția de
neconstituționalitate a dispozițiilor art. 378 alin. 11 și
art. 38518 din Codul de procedură penală ..................

9–10

Decizia nr. 187 din 2 martie 2010 referitoare la excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul
muncii ........................................................................

10–12

Decizia nr. 191 din 4 martie 2010 referitoare la excepția de
neconstituționalitate a dispozițiilor art. 510 alin. 2 din
Codul de procedură civilă ..........................................

12–13

Decizia nr. 192 din 4 martie 2010 referitoare la excepția de
neconstituționalitate a dispozițiilor art. 403 și art. 581
din Codul de procedură civilă ....................................

13–14

Decizia nr. 193 din 4 martie 2010 referitoare la excepția de
neconstituționalitate a dispozițiilor art. 62 alin. (2),
art. 63 alin. (2), art. 64 alin. (1) și art. 73 din Legea
nr. 53/2003 — Codul muncii și art. 244 alin. 1 pct. 2
din Codul de procedură civilă ....................................

15–16

2

MONITORUL OFICIAL AL ROMÂNIEI, PARTEA I, Nr. 167/16.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 168
din 2 martie 2010

referitoare la excepția de neconstituționalitate a dispozițiilor art. 118 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 118 din Codul penal, excepție ridicată de
Damian Dragoș Alexandru și Cătălin Ciprian V. Moraru în
Dosarul nr. 10.626/245/2005 al Curții de Apel Iași — Secția
penală și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2009, pronunțată în Dosarul
nr. 10.626/245/2005, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 118 din
Codul penal, excepție ridicată de Damian Dragoș Alexandru și
Cătălin Ciprian V. Moraru în dosarul de mai sus.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 23 alin. (12) referitoare la
stabilirea și aplicarea pedepsei numai în condițiile și în temeiul
legii, ale art. 44 alin. (2), (8) și (9) referitoare la proprietatea
privată, precum și ale art. 53 referitoare la restrângerea
exercițiului unor drepturi sau al unor libertăți, deoarece
pedeapsa pecuniară suplimentară nu este prevăzută între
pedepsele instituite de art. 53 din Codul penal. De asemenea,
măsura confiscării este un instrument disimulat al exproprierii,
judecătorul putând decide fără nicio limitare asupra bunurilor
pretins rezultate din infracțiune, ajungându-se până la a dispune
sau a menține confiscarea unui bun în pofida dovedirii
provenienței licite.
Curtea de Apel Iași — Secția penală și pentru cauze cu
minori opinează că excepția de neconstituționalitate este
nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 118 din Codul penal cu denumirea marginală
Confiscarea specială, care au următorul conținut:
ăSunt supuse confiscării speciale:
a) bunurile produse prin săvârșirea faptei prevăzute de legea
penală;
b) bunurile care au fost folosite, în orice mod, la săvârșirea
unei infracțiuni, dacă sunt ale infractorului sau dacă, aparținând
altei persoane, aceasta a cunoscut scopul folosirii lor. Această
măsură nu poate fi dispusă în cazul infracțiunilor săvârșite prin
presă;
c) bunurile produse, modificate sau adaptate în scopul
săvârșirii unei infracțiuni, dacă au fost utilizate la comiterea
acesteia și dacă sunt ale infractorului. Când bunurile aparțin altei
persoane confiscarea se dispune dacă producerea, modificarea
sau adaptarea a fost efectuată de proprietar ori de infractor cu
știința proprietarului;
d) bunurile care au fost date pentru a determina săvârșirea
unei fapte sau pentru a răsplăti pe făptuitor;
e) bunurile dobândite prin săvârșirea faptei prevăzute de
legea penală, dacă nu sunt restituite persoanei vătămate și în
măsura în care nu servesc la despăgubirea acesteia;
f) bunurile a căror deținere este interzisă de lege.
În cazul prevăzut în alin. 1 lit. b), dacă valoarea bunurilor
supuse confiscării este vădit disproporționată față de natura și
gravitatea infracțiunii, se dispune confiscarea în parte, prin
echivalent bănesc, ținând seama de urmarea infracțiunii și de
contribuția bunului la producerea acesteia.
În cazurile prevăzute în alin. 1 lit. b) și c), dacă bunurile nu
pot fi confiscate, întrucât nu sunt ale infractorului, iar persoana
căreia îi aparțin nu a cunoscut scopul folosirii lor, se confiscă
echivalentul în bani al acestora.
Dacă bunurile supuse confiscării nu se găsesc, în locul lor
se confiscă bani și bunuri până la concurența valorii acestora.
Se confiscă, de asemenea, bunurile și banii obținuți din
exploatarea sau folosirea bunurilor supuse confiscării, cu
excepția bunurilor prevăzute în alin. 1 lit. b) și c).
Instanța poate să nu dispună confiscarea bunului dacă
acesta face parte din mijloacele de existență, de trebuință zilnică
ori de exercitare a profesiei infractorului sau a persoanei asupra
căreia ar putea opera măsura confiscării speciale.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, prin raportare la critici similare. Astfel, cu prilejul
pronunțării Deciziei nr. 377 din 30 septembrie 2004, publicată
în Monitorul Oficial al României, Partea I, nr. 958 din
19 octombrie 2004, și Deciziei nr. 1.060 din 14 octombrie 2008,
publicată în Monitorul Oficial al României, Partea I, nr. 761 din

MONITORUL OFICIAL AL ROMÂNIEI, PARTEA I, Nr. 167/16.III.2010
11 noiembrie 2008, Curtea Constituțională a statuat că
deposedarea unei persoane de anumite bunuri sau valori în
executarea unei sancțiuni penale, contravenționale,
administrative ori civile sau a unei măsuri de confiscare specială,
prevăzute de lege, nu constituie expropriere și nu încalcă în
niciun alt mod dreptul de proprietate garantat constituțional.
Astfel, dispozițiile art. 118 lit. b) și d) din Codul penal sunt în
deplină concordanță cu prevederile art. 44 alin. (9) din
Constituție, republicată, conform cărora: ăBunurile destinate,
folosite sau rezultate din infracțiuni ori contravenții pot fi
confiscate numai în condițiile legii.” Or, legiuitorul, în acord cu
prevederile art. 61 alin. (1) din Constituție, a stabilit prin textul
legal criticat anumite limite înlăuntrul cărora judecătorul poate
răspunde exigențelor impuse de art. 111 alin. 1 din Codul penal
tocmai pentru prezervarea altor drepturi ce țin de garantarea și
ocrotirea dreptului de proprietate privată.

3

De asemenea, s-a mai arătat că măsura de siguranță a
confiscării speciale nu este o pedeapsă în sensul atribuit de
art. 53 din Codul penal, motiv pentru care nu poate fi primită
critica potrivit căreia art. 118 din Codul penal contravine art. 23
alin. (12) din Constituție.
Totodată, nu se poate susține că este afectat art. 53 din
Legea fundamentală, deoarece textul dispune fără echivoc
asupra necesității confiscării ca măsură de siguranță care are
ca scop înlăturarea unei stări de pericol ori preîntâmpinarea
săvârșirii de fapte penale. Or, tocmai norma constituțională
pretins afectată permite restrângerea exercițiului unor drepturi
sau libertăți pentru apărarea drepturilor și libertăților cetățenilor
sau pentru desfășurarea instrucției penale.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 118 din Codul penal, excepție ridicată de Damian Dragoș
Alexandru și Cătălin Ciprian V. Moraru în Dosarul nr. 10.626/245/2005 al Curții de Apel Iași — Secția penală și pentru cauze cu
minori.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 171
din 2 martie 2010

referitoare la excepția de neconstituționalitate a dispozițiilor art. 38, art. 45 și art. 911— 915
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 38, art. 45 și art. 911—915 din Codul de
procedură penală, excepție ridicată de Floricel Vitan în Dosarul
nr. 2.041/117/2007 al Tribunalului Cluj — Secția penală.
La apelul nominal se prezintă, pentru autorul excepției,
apărătorul ales Bogdan Sergiu din cadrul Baroului Bihor, cu
delegație la dosar. Procedura de citare a fost legal îndeplinită.

Cauza fiind în stare de judecată, președintele acordă
cuvântul reprezentantului autorului excepției, care reia în esență
argumentele din notele scrise și depune în susținerea acestora
un exemplar al Cauzei Natunen împotriva Finlandei.
Reprezentantul Ministerului Public pune concluzii de
respingere a excepției, deoarece obiecțiile autorului, prin faptul
că solicită Curții să se pronunțe asupra modului de interpretare
și de aplicare a textelor, imprimă excepției un caracter de
inadmisibilitate. De altfel, în Cauza Dumitru Popescu împotriva
României, instanța europeană a statuat că procedura de
interceptare a convorbirilor telefonice este conformă cu
principiile fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 19 mai 2009, pronunțată în Dosarul
nr. 2.041/117/2007, Tribunalul Cluj — Secția penală a sesizat
Curtea Constituțională cu excepția de neconstituționalitate
a prevederilor art. 38, art. 45 și art. 911—915 din Codul de

4

MONITORUL OFICIAL AL ROMÂNIEI, PARTEA I, Nr. 167/16.III.2010

procedură penală, excepție ridicată de Floricel Vitan în dosarul
de mai sus.
În motivarea excepției de neconstituționalitate autorul
acesteia susține că prevederile art. 911—915 din Codul de
procedură penală încalcă dispozițiile constituționale ale art. 28
și ale art. 21 alin. (3), precum și ale art. 8 și 6 din Convenția
pentru apărarea drepturilor omului și a libertăților fundamentale,
iar prevederile art. 38 și 45 din Codul de procedură penală
contravin dispozițiilor constituționale ale art. 21 alin. (3)
coroborat cu art. 6 din Convenția pentru apărarea drepturilor
omului și a libertăților fundamentale, deoarece procurorul care
efectuează sau supraveghează urmărirea penală poate dispune
interceptarea audiovideo înainte de începerea urmăririi penale,
respectiv înainte de declanșarea procesului penal sau înainte
de săvârșirea unei infracțiuni.
De asemenea, prevederile art. 38 coroborate cu cele ale
art. 45 din Codul de procedură penală contravin dreptului la un
proces echitabil, prin aceea că, în absența unui control
jurisdicțional, organul de urmărire penală poate dispune din
oficiu sau la cerere disjungerea.
Tribunalul Cluj — Secția penală, după ce arată că excepția
de neconstituționalitate a prevederilor art. 38, 45 și 911—915 din
Codul de procedură penală îndeplinește condițiile formale de
admisibilitate, expune opinia cu privire la art. 7 alin. (1) din
Legea nr. 39/2003 privind prevenirea și combaterea criminalității
organizate, care nu are niciun fel de legătură cu cauza.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 38 cu denumirea marginală Disjungerea, art. 45
cu denumirea marginală Dispoziții care se aplică la urmărirea
penală, art. 911 cu denumirea marginală Condițiile și cazurile de
interceptare și înregistrare a convorbirilor sau comunicărilor
efectuate prin telefon sau prin orice mijloc electronic de
comunicare, art. 912 cu denumirea marginală Organele care
efectuează interceptarea și înregistrarea, art. 913 cu denumirea
marginală Certificarea înregistrărilor, art. 914 cu denumirea
marginală Alte înregistrări și art. 915 cu denumirea marginală
Înregistrările de imagini, toate din Codul de procedură penală.
Examinând excepția de neconstituționalitate, Curtea
constată că dispozițiile din Codul de procedură penală
referitoare la interceptarea și înregistrarea convorbirilor sau
comunicărilor efectuate prin telefon ori prin orice mijloc
electronic de comunicare au mai fost supuse controlului său prin
raportare la critici similare. Astfel, prin Decizia nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională

a respins ca nefondată excepția de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși instanța europeană a validat prevederile legale
contestate prin Cauza Dumitru Popescu împotriva României din
26 aprilie 2007. Astfel, după ce a reținut existența unei încălcări
a art. 8 din Convenția pentru apărarea drepturilor omului și a
libertăților fundamentale, motivat de împrejurarea că la data
comiterii faptelor legislația în materie era alta, a afirmat că în
noul cadru legislativ (prin modificările aduse de Legea
nr. 281/2003 privind modificarea și completarea Codului de
procedură penală și a unor legi speciale și Legea nr. 356/2006
pentru modificarea și completarea Codului de procedură penală,
precum și pentru modificarea altor legi) există numeroase
garanții în materie de interceptare și de transcriere a
comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în prezenta cauză.
Cât privește susținerea potrivit căreia dispozițiile art. 38 și 45
din Codul de procedură penală încalcă prevederile
constituționale referitoare la dreptul la un proces echitabil,
Curtea constată că nu poate fi primită o astfel de critică.
Astfel, prevederile de lege criticate nu încalcă dreptul la un
proces echitabil, reglementat de prevederile art. 21 alin. (3) din
Constituție, precum și de dispozițiile art. 6 din Convenția pentru
apărarea drepturilor omului și a libertăților fundamentale,
întrucât nu înlătură posibilitatea părților de a beneficia de

MONITORUL OFICIAL AL ROMÂNIEI, PARTEA I, Nr. 167/16.III.2010
drepturile și garanțiile procesuale instituite prin lege, în cadrul
unui proces public, judecat de către o instanță independentă,
imparțială și stabilită prin lege, într-un termen rezonabil, condiții
care sunt asigurate indiferent dacă urmărirea penală este
instrumentată pentru toate faptele sau pentru toți făptuitorii în
același dosar. Aceasta, deoarece procurorul, indiferent de fapte

5

sau făptuitori, este ținut de respectarea tuturor garanțiilor de
legalitate și imparțialitate cerute de art. 132 din Constituție și
este obligat ca, în cadrul activității judiciare, să reprezinte
interesele generale ale societății, să apere ordinea de drept,
precum și drepturile și libertățile cetățenilor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38, art. 45 și art. 911—915 din Codul de procedură penală,
excepție ridicată de Floricel Vitan în Dosarul nr. 2.041/117/2007 al Tribunalului Cluj — Secția penală.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 172
din 2 martie 2010

referitoare la excepția de neconstituționalitate a dispozițiilor art. 145 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 145 din Codul penal, excepție ridicată de Radu
Albu în Dosarul nr. 6.930/231/2006 al Curții de Apel Galați —
Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 22 aprilie 2009, pronunțată în Dosarul
nr. 6.930/231/2006, Curtea de Apel Galați — Secția penală a
sesizat
Curtea
Constituțională
cu
excepția
de
neconstituționalitate a prevederilor art. 145 din Codul penal,
excepție ridicată de Radu Albu.
În motivarea excepției de neconstituționalitate autorul
acesteia susține că prevederile art. 145 din Codul penal, care
explică înțelesul termenului ăpublic”, sunt în contradicție cu

dispozițiile art. 136 alin. (2) din Constituție, potrivit cărora
proprietatea publică este garantată și ocrotită prin lege și
aparține statului sau unităților administrativ-teritoriale, precum
și cu dispozițiile alin. (3) al aceluiași articol, în care sunt
enumerate bunurile ce fac obiectul exclusiv al proprietății
publice, printre care, arată autorul excepției, nu se regăsesc
bunurile ce constituie patrimoniul unei societăți comerciale. Se
mai afirmă totodată că ăart. 145 din Codul penal este în
contradicție și cu dispozițiile art. 44 alin. (2) din Constituția
României, care prevăd că proprietatea privată este ocrotită în
mod egal, indiferent de titular. Aceste prevederi sunt încălcate,
în opinia autorului excepției, și de dispozițiile art. 248 din Codul
penal, care instituie o pedeapsă mai gravă pentru abuzul în
serviciu, în funcție de natura proprietății: publică sau privată. Or,
în cazul societăților comerciale cu capital de stat trebuie să se
vorbească de proprietatea privată a statului”.
Curtea de Apel Galați — Secția penală opinează că
excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este nefondată, sens în care face trimitere
la jurisprudența existentă în materie.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la

6

MONITORUL OFICIAL AL ROMÂNIEI, PARTEA I, Nr. 167/16.III.2010

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 145 din Codul penal, cu denumirea marginală
ăPublic”, care au următorul conținut: ăPrin termenul de «public»
se înțelege tot ce privește autoritățile publice, instituțiile publice,
instituțiile sau alte persoane juridice de interes public,
administrarea, folosirea sau exploatarea bunurilor proprietate
publică, serviciile de interes public, precum și bunurile de orice
fel care, potrivit legii, sunt de interes public.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului de contencios constituțional, prin raportare la critici
similare. Astfel, prin Decizia nr. 139 din 5 octombrie 1999,
publicată în Monitorul Oficial al României, Partea I, nr. 540 din
4 noiembrie 1999, Curtea Constituțională a respins ca nefondată
excepția de neconstituționalitate a dispozițiilor art. 145 din Codul
penal, prilej cu care a statuat că prin reglementarea criticată
legiuitorul nu și-a propus să explice noțiunea de ăproprietate

publică”, ci înțelesul termenului ăpublic”, raportat nu numai la
noțiunea de ăproprietate”, ci și la ătot ce privește autoritățile
publice, instituțiile publice, instituțiile sau alte persoane juridice
de interes public,... serviciile de interes public,...”. De aceea,
dispozițiile art. 145 din Codul penal nu contravin prevederilor
art. 44 alin. (2) din Legea fundamentală, potrivit cărora
ăProprietatea privată este garantată și ocrotită în mod egal de
lege, indiferent de titular”, și nici celor ale art. 136 alin. (1) din
Constituție, care stabilesc că ăProprietatea este publică sau
privată”.
Distincția între proprietatea publică și cea privată nu prezintă
vreun interes pentru calificarea faptei săvârșite, ca infracțiune
prevăzută la art. 248 din Codul penal. Abuzul în serviciu contra
intereselor publice reprezintă însă cea mai gravă formă a
abuzului în serviciu, deoarece este fapta unui funcționar public
și lezează activitatea unei persoane juridice de interes public,
producând fie o tulburare deosebit de gravă a activității acesteia,
fie o pagubă patrimoniului ei. Așadar, infracțiunea există chiar
dacă prin fapta săvârșită nu s-a produs o pagubă.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus amintite își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 145 din Codul penal, excepție ridicată de Radu Albu în Dosarul
nr. 6.930/231/2006 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 173
din 2 martie 2010

referitoare la excepția de neconstituționalitate a dispozițiilor art. 911, art. 912 alin. 2 și art. 915
din Codul de procedură penală, a dispozițiilor art. 10 alin. (4) teza a doua din Ordonanța de urgență
a Guvernului nr. 43/2002 privind Direcția Națională Anticorupție, precum și a dispozițiilor art. 7
alin. (1) din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 911, art. 912 alin. 2 și art. 915 din Codul de
procedură penală, a dispozițiilor art. 10 alin. (4) teza a doua din
Ordonanța de urgență a Guvernului nr. 43/2002 privind Direcția
Națională Anticorupție, precum și a dispozițiilor art. 7 alin. (1)
din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Stănică
Dediu în Dosarul nr. 2.910/83/2006 al Curții de Apel Oradea —
Secția penală și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 167/16.III.2010
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca nefondată, sens în care
face trimitere la jurisprudența în materie.
C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2009, pronunțată în Dosarul
nr. 2.910/83/2006, Curtea de Apel Oradea — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 911,
art. 912 alin. 2 și art. 915 din Codul de procedură penală, a
dispozițiilor art. 10 alin. (4) teza a doua din Ordonanța de
urgență a Guvernului nr. 43/2002 privind Direcția Națională
Anticorupție, precum și a dispozițiilor art. 7 alin. (1) din
Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Stănică
Dediu în dosarul de mai sus.
În motivarea excepției de neconstituționalitate autorul
acesteia susține că prevederile art. 911, art. 912 alin. 2 și art. 915
din Codul de procedură penală afectează dispozițiile
constituționale ale art. 28, raportat la art. 8 din Convenția pentru
apărarea drepturilor omului și a libertăților fundamentale,
precum și ale art. 53 și art. 21 alin. (3), coroborat cu art. 6 din
aceeași convenție, deoarece procurorul care efectuează sau
supraveghează urmărirea penală poate dispune interceptarea
audiovideo înainte de începerea urmăririi penale, respectiv
înainte de declanșarea procesului penal sau înainte de
săvârșirea unei infracțiuni.
De asemenea, prevederile art. 10 alin. (4) teza a doua din
Ordonanța de urgență a Guvernului nr. 43/2002 contravin
dispozițiilor constituționale ale art. 16 alin. (1), art. 21 alin. (3),
art. 124 alin. (1) și (2) și ale art. 131 alin. (2), deoarece se
atribuie organelor de poliție judiciară competența de a efectua
acte de urmărire penală ăîn numele procurorului”, fără o limitare
a categoriei actelor procedurale ce ar putea fi întocmite în acest
mod. Se permite astfel eludarea normelor procedurale privitoare
la competența materială funcțională, de cele mai multe ori
aproape toate actele procedurale fiind întocmite de ofițeri de
poliție judiciară, procurorul mărginindu-se doar la a audia
inculpați și a le prezenta materialul de urmărire penală.
Cât privește prevederile art. 7 alin. (1) din Legea nr. 78/2000,
autorul susține că încalcă dispozițiile constituționale ale art. 23
alin. (12), art. 11, art. 73 alin. (3), art. 21 alin. (3) și art. 124
alin. (2) din Legea fundamentală și ale art. 20, raportat la art. 7
din Convenția pentru apărarea drepturilor omului și a libertăților
fundamentale, deoarece, deși legea specială pare să
reglementeze o formă distinctă de luare de mită ca infracțiune
de corupție, diferită de cea prevăzută în Codul penal, căreia îi
conferă un regim de sancționare agravat în raport cu dreptul
comun și o procedură specială de urmărire și judecată, fără să
definească conținutul și domeniul sancționator, se limitează să
facă trimitere la art. 254 alin. 2 din Codul penal, adică la
reglementarea comună, autorizând aplicarea prin analogie a
pedepsei prevăzute de același cod.
Curtea de Apel Oradea — Secția penală și pentru cauze
cu minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

7

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 cu denumirea marginală Condițiile și cazurile
de interceptare și înregistrare a convorbirilor sau comunicărilor
efectuate prin telefon sau prin orice mijloc electronic de
comunicare, art. 912 alin. 2 cu denumirea marginală Organele
care efectuează interceptarea și înregistrarea și ale art. 915 cu
denumirea marginală Înregistrările de imagini, toate din Codul
de procedură penală.
De asemenea, obiect al excepției de neconstituționalitate îl
constituie și dispozițiile art. 10 alin. (4) teza a doua din
Ordonanța de urgență a Guvernului nr. 43/2002, publicată în
Monitorul Oficial al României, Partea I, nr. 244 din 11 aprilie
2002, și cele ale art. 7 alin. (1) din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000, având următorul cuprins:
— Art. 10 alin. (4) teza a doua din Ordonanța de urgență a
Guvernului nr. 43/2002: ăDispozițiile procurorilor din Direcția
Națională Anticorupție sunt obligatorii pentru ofițerii de poliție
judiciară prevăzuți la alin. (1). Actele întocmite de ofițerii de
poliție judiciară din dispoziția scrisă a procurorului sunt efectuate
în numele acestuia.”;
— Art. 7 alin. (1) din Legea nr. 78/2000: ăFapta de luare de
mită, prevăzută la art. 254 din Codul penal, dacă a fost săvârșită
de o persoană care, potrivit legii, are atribuții de constatare sau
de sancționare a contravențiilor ori de constatare, urmărire sau
judecare a infracțiunilor, se sancționează cu pedeapsa
prevăzută la art. 254 alin. 2 din Codul penal privind săvârșirea
infracțiunii de către un funcționar cu atribuții de control.”
Examinând excepția de neconstituționalitate, Curtea
constată că dispozițiile din Codul de procedură penală
referitoare la interceptarea și înregistrarea convorbirilor sau
comunicărilor efectuate prin telefon sau prin orice mijloc
electronic de comunicare au mai fost supuse controlului său,
prin raportare la critici similare. Astfel, prin Decizia nr. 1.556 din
17 noiembrie 2009, publicată în Monitorul Oficial al României,
Partea I, nr. 887 din 18 decembrie 2009, Curtea Constituțională
a respins ca nefondată excepția de neconstituționalitate a
dispozițiilor art. 911, art. 912 alin. 2 și art. 915 din Codul de
procedură penală. Cu acel prilej a statuat că interceptările și
înregistrările audio sau video prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că ănu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai

8

MONITORUL OFICIAL AL ROMÂNIEI, PARTEA I, Nr. 167/16.III.2010

complex, motiv pentru care statele trebuie să fie capabile de a
combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni”.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că ănu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale”.
În plus, însăși instanța europeană a validat prevederile legale
contestate prin Cauza Dumitru Popescu împotriva României din
26 aprilie 2007. Astfel, după ce a reținut existența unei încălcări
a art. 8 din Convenția pentru apărarea drepturilor omului și a
libertăților fundamentale, motivat de împrejurarea că la data
comiterii faptelor legislația în materie era alta, a afirmat că în
noul cadru legislativ (prin modificările aduse de Legea
nr. 281/2003 privind modificarea și completarea Codului de
procedură penală și a unor legi speciale și Legea nr. 356/2006
pentru modificarea și completarea Codului de procedură penală,
precum și pentru modificarea altor legi) există numeroase
garanții în materie de interceptare și de transcriere a
comunicațiilor, de arhivare a datelor pertinente și de distrugere
a celor nepertinente. Așa fiind, dispozițiile legale criticate oferă
protecție împotriva amestecului arbitrar în exercitarea dreptului
la viață privată al persoanei, legea folosind termeni cu un înțeles
univoc.
Cât privește excepția de neconstituționalitate a dispozițiilor
art. 10 alin. (4) teza a doua din Ordonanța de urgență a
Guvernului nr. 43/2002, Curtea constată că prin Decizia nr. 968
din 30 octombrie 2007, publicată în Monitorul Oficial al
României, Partea I, nr. 854 din 12 decembrie 2007, a reținut în
esență că ofițerii de poliție judiciară își desfășoară activitatea
sub directa conducere, supraveghere și control al procurorului,
ceea ce dă expresie prevederilor art. 131 alin. (3) din Constituție,
potrivit cărora parchetele conduc și supraveghează activitatea
de cercetare penală a poliției judiciare, în condițiile legii. De
asemenea, ăsusținerile autorilor excepției, în sensul că aceste
dispoziții ar crea discriminări între inculpații din cauzele
instrumentate de Direcția Națională Anticorupție și cei din alte
cauze, în care urmărirea penală este efectuată în mod
obligatoriu de către procuror, sunt neîntemeiate, deoarece,
potrivit art. 13 din Ordonanța de urgență a Guvernului
nr. 43/2002 și Codului de procedură penală, cu ale căror
dispoziții se completează această ordonanță, urmărirea penală

se efectuează de către procuror, nefiind deci în prezența unei
încălcări a principiului egalității în fața legii, consacrat de
prevederile art. 16 alin. (1) din Constituție.
Faptul că, în anumite cazuri, ofițerii de poliție judiciară ai
Direcției Naționale Anticorupție efectuează acte de cercetare
penală nu echivalează cu o încălcare a garanțiilor dreptului la un
proces echitabil, prevăzut de dispozițiile art. 21 din Legea
fundamentală, întrucât, pe de-o parte, această poliție judiciară a
fost creată în scopul efectuării cu celeritate și în mod temeinic a
activităților de descoperire și de urmărire a infracțiunilor de
corupție, iar, pe de altă parte, actele de cercetare ale acestor
ofițeri se efectuează în numele procurorului și numai după
dispoziția scrisă a acestuia.”
În sfârșit, Curtea mai constată că și excepția de
neconstituționalitate a dispozițiilor art. 7 alin. (1) din Legea
nr. 78/2000 este nefondată, întrucât, prin Decizia nr. 673 din 12
iunie 2008, publicată în Monitorul Oficial al României, Partea I,
nr. 559 din 24 iulie 2008, a statuat că prevederile legale criticate
se constituie într-o normă de trimitere uzitată de tehnica
legislativă, fără ca prin aceasta să se încalce dispozițiile
constituționale. Art. 7 din Legea nr. 78/2000 este un act de
legiferare a răspunderii penale printr-o normă care, contrar
susținerilor invocate, explică și plasează univoc în sistemul
infracțional fapta de luare de mită săvârșită de un subiect activ
circumstanțiat.
De altfel, reglementarea legală contestată satisface pe deplin
exigențele Convenției pentru apărarea drepturilor omului și a
libertăților fundamentale, sens în care, prin jurisprudența sa
(Hotărârea C.R. împotriva Marii Britanii din 22 noiembrie 1995),
Curtea Europeană a Drepturilor Omului a reamintit că art. 7 din
Convenție consacră principiul legalității delictelor și pedepselor
(nullum crimen, nulla poena sine lege), iar aceasta impune ca
legea penală să nu se aplice de o manieră extensivă în
dezavantajul acuzatului, în special prin analogie (situație care
nu se regăsește în dispozițiile art. 7 din Legea nr. 78/2000).
Rezultă de aici că o infracțiune trebuie să fie clar definită de
lege. O astfel de condiție este îndeplinită în momentul în care
justițiabilul poate să știe, plecând de la formularea dispozițiilor
pertinente și, la nevoie, cu ajutorul interpretării date de tribunale,
ce acte sau omisiuni angajează răspunderea sa penală.
Pentru aceleași argumente, Curtea a reținut că nu sunt
afectate nici prevederile art. 124 alin. (2) din Constituție, potrivit
cărora justiția este unică, imparțială și egală pentru toți.
Deoarece până în prezent nu au intervenit elemente noi, de
natură să justifice schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 911, art. 912 alin. 2 și art. 915 din Codul de procedură penală,
a dispozițiilor art. 10 alin. (4) teza a doua din Ordonanța de urgență a Guvernului nr. 43/2002 privind Direcția Națională Anticorupție,
precum și a dispozițiilor art. 7 alin. (1) din Legea nr. 78/2000 pentru prevenirea, descoperirea și sancționarea faptelor de corupție,
excepție ridicată de Stănică Dediu în Dosarul nr. 2.910/83/2006 al Curții de Apel Oradea — Secția penală și pentru cauze cu
minori.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 167/16.III.2010

9

CURTEA CONSTITUȚIONALĂ

D E C I Z I A Nr. 174
din 2 martie 2010

referitoare la excepția de neconstituționalitate a dispozițiilor art. 378 alin. 11 și art. 38518
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 378 alin. 11 și ale art. 38518 din Codul de
procedură penală, excepție ridicată de Maria Cocean și Ioan
Roman în Dosarul nr. 103.1/43/2008 (nr. format vechi
4.941/2008) al Tribunalului Mureș — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2009, pronunțată în Dosarul
nr. 103.1/43/2008 (nr. format vechi 4.941/2008), Tribunalul
Mureș — Secția penală a sesizat Curtea Constituțională cu
excepția de neconstituționalitate a prevederilor art. 378
alin. 11 și art. 38518 din Codul de procedură penală, excepție
ridicată de Maria Cocean și Ioan Roman în dosarul de mai sus.
În motivarea excepției de neconstituționalitate autorii
acesteia susțin că prevederile art. 378 alin. 11 din Codul de
procedură penală încalcă dispozițiile constituționale ale art. 16
alin. (1), art. 124 alin. (2), art. 21, art. 24, art. 53, precum și ale
art. 6 din Convenția pentru apărarea drepturilor omului și a
libertăților fundamentale și ale art. 14 din Pactul internațional cu
privire la drepturile civile și politice, deoarece instituie
imposibilitatea ascultării inculpatului în situația în care acesta a
fost audiat la instanța de fond, precum și în situația în care
acesta a fost condamnat.
Cât privește excepția de neconstituționalitate a dispozițiilor
art. 38518 din Codul de procedură penală se susține că acestea
contravin prevederilor constituționale ale art. 21 alin. (3)
referitoare la dreptul la un proces echitabil, deoarece
rejudecarea este limitată, iar completul de rejudecare este
format din alți judecători decât cei care au soluționat în fond.
Tribunalul Mureș — Secția penală opinează că excepția
de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 378 alin. 11 cu denumirea marginală Judecarea
apelului și art. 38518 cu denumirea marginală Limitele
rejudecării, ambele din Codul de procedură penală, care au
următorul conținut:
— Art. 378 alin. 11: ăCu ocazia judecării apelului, instanța
este obligată să procedeze la ascultarea inculpatului prezent,
potrivit dispozițiilor cuprinse în Partea specială, titlul II, capitolul
II, atunci când acesta nu a fost ascultat la instanța de fond,
precum și atunci când instanța de fond nu a pronunțat împotriva
inculpatului o hotărâre de condamnare.”;
— Art. 38518: ăInstanța de rejudecare trebuie să se conformeze
hotărârii instanței de recurs, în măsura în care situația de fapt
rămâne cea avută în vedere la soluționarea recursului.
Când hotărârea este desființată numai cu privire la unele
fapte sau persoane, ori numai în ce privește latura penală sau
civilă, instanța de rejudecare se pronunță în limitele în care
hotărârea a fost casată.”
Examinând excepția de neconstituționalitate, Curtea
constată că dispozițiile art. 378 alin. 11 din Codul de procedură
penală au mai fost supuse controlului instanței de contencios
constituțional prin raportare la critici similare. Astfel, prin Decizia
nr. 1.603 din 26 noiembrie 2009, publicată în Monitorul Oficial al
României, Partea I, nr. 875 din 15 decembrie 2009, Curtea a
reținut că instanța verifică hotărârea atacată nu numai pe baza
materialului existent, ci și a oricăror probe noi administrate în
fața sa, printre acestea regăsindu-se și declarația inculpatului.
Or, potrivit art. 70 alin. 2 din Codul de procedură penală,
inculpatul are libertatea de a nu da nicio declarație, iar în cazul
în care consimte să o facă, precizările sale nu constituie ipso
facto o declarație de culpabilitate, întrucât aceasta, ca de altfel
toate mijloacele de probă din procesul penal, are drept scop
aflarea adevărului și poate fundamenta o decizie de
condamnare numai în măsura în care se coroborează cu alte
fapte sau împrejurări ce rezultă din ansamblul tuturor probelor
existente într-o cauză. Așa fiind, prevederile legale criticate nu
se aplică discriminatoriu, deoarece toți inculpații aflați în cel puțin
una dintre cele două situații juridice circumscrise de text
beneficiază de același tratament, neputând fi pus semnul
egalității între inculpații neaudiați sau achitați de instanța de
fond, pe de o parte, și cei audiați sau condamnați de prima
instanță, pe de altă parte.
În plus, potrivit art. 371 alin. 2 din Codul de procedură penală,
în cadrul limitelor sale referitoare la efectele devolutiv și extensiv

10

MONITORUL OFICIAL AL ROMÂNIEI, PARTEA I, Nr. 167/16.III.2010

guvernate de principiul non reformatio in pejus, instanța de apel
este obligată în cadrul procesului de înfăptuire a justiției să
examineze cauza sub toate aspectele de fapt și de drept,
asigurând astfel părților suficiente garanții procesuale în deplin
acord cu dreptul la o ocrotire egală din partea legii, dreptul la
apărare și dreptul la un proces echitabil.
De asemenea, prin Decizia nr. 983 din 6 noiembrie 2007,
publicată în Monitorul Oficial al României, Partea I, nr. 786 din
20 noiembrie 2007, și prin Decizia nr. 539 din 7 noiembrie 2004,
publicată în Monitorul Oficial al României, Partea I, nr. 61 din
18 ianuarie 2005, Curtea Constituțională a respins ca nefondată
excepția de neconstituționalitate a dispozițiilor art. 38518 din
Codul de procedură penală, reținând în esență că acestea dau
eficiență dreptului la un proces echitabil, dat fiind că fără
obligativitatea îndrumărilor date de către instanța de control
judiciar judecătorilor fondului nu s-ar putea realiza finalitatea
controlului, de asigurare a soluționării temeinice și legale a
cauzelor. Dacă judecătorii de la instanța de fond nu ar fi obligați

să se supună îndrumărilor instanței de apel sau de recurs,
putând reitera erorile comise prin soluția ce a fost desființată,
s-ar ajunge la exercitarea repetată a căilor de atac și la
prelungirea duratei soluționării cauzelor în mod nepermis și
astfel s-ar încălca cerința soluționării proceselor într-un ătermen
rezonabil”, prevăzută la art. 6 paragraful 1 din Convenția pentru
apărarea drepturilor omului și a libertăților fundamentale.
În plus, Curtea a mai arătat că scopul recursului constă
tocmai în asigurarea unui control judecătoresc al legalității și al
aflării adevărului în judecarea și soluționarea cauzelor penale
de prima instanță și de instanța de apel, aspect de natură să
contribuie la îndeplinirea exigențelor care condiționează într-o
societate democratică procesul echitabil.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 378 alin. 11 și art. 38518 din Codul de procedură penală,
excepție ridicată de Maria Cocean și Ioan Roman în Dosarul nr. 103.1/43/2008 (nr. format vechi 4.941/2008) al Tribunalului Mureș —
Secția penală.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 187
din 2 martie 2010

referitoare la excepția de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de
Societatea Comercială ăPetrom” — S.A. București în
dosarele 7.375/30/2008, nr. 7.374/30/2008, nr. 7.503/30/2008,
nr. 7.507/30/2008, nr. 7.504/30/2008, nr. 7.214/30/2008,
nr. 6.982/30/2008, nr. 7.245/30/2008, nr. 7.393/30/2008,
nr. 7.339/30/2008, nr. 7.479/30/2008, nr. 7.474/30/2008,

nr. 7.269/30/2008, nr. 7.340/30/2008, nr. 7.347/30/2008,
nr. 7.407/30/2008, nr. 7.514/30/2008, nr. 7.515/30/2008,
nr. 7.262/30/2008, nr. 7.213/30/2008, nr. 7.285/30/2008,
nr. 7.168/30/2008, nr. 7.292/30/2008, nr. 7.250/30/2008,
nr. 7.281/30/2008, nr. 2.194/30/2009, nr. 7.252/30/2008,
nr. 7.308/30/2008 și nr. 7.297/30/2008 ale Tribunalului Timiș —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 7.159D/2009 — nr. 7.187D/2009 au
obiect identic, pune în discuție din oficiu problema conexării
cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 7.160D/2009

MONITORUL OFICIAL AL ROMÂNIEI, PARTEA I, Nr. 167/16.III.2010
— nr. 7.187D/2009 la Dosarul nr. 7.159D/2009, care este primul
înregistrat.
Cauza fiind stare de judecată, președintele acordă cuvântul
reprezentantului Ministerului Public, care pune concluzii de
respingere a excepției ca inadmisibilă, sens în care face trimitere
la jurisprudența Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 24 iunie 2009 și 17 iunie 2009, pronunțate
în dosarele nr. 7.375/30/2008, nr. 7.374/30/2008,
nr. 7.503/30/2008, nr. 7.507/30/2008, nr. 7.504/30/2008,
nr. 7.214/30/2008, nr. 6.982/30/2008, nr. 7.245/30/2008,
nr. 7.393/30/2008, nr. 7.339/30/2008, nr. 7.479/30/2008,
nr. 7.474/30/2008, nr. 7.269/30/2008, nr. 7.340/30/2008,
nr. 7.347/30/2008, nr. 7.407/30/2008, nr. 7.514/30/2008,
nr. 7.515/30/2008, nr. 7.262/30/2008, nr. 7.213/30/2008,
nr. 7.285/30/2008, nr. 7.168/30/2008, nr. 7.292/30/2008,
nr. 7.250/30/2008, nr. 7.281/30/2008, nr. 2.194/30/2009,
nr. 7.252/30/2008, nr. 7.308/30/2008 și nr. 7.297/30/2008,
Tribunalul Timiș — Secția civilă a sesizat Curtea
Constituțională cu excepția de neconstituționalitate a
prevederilor art. 298 alin. (2) ultima liniuță din Legea
nr. 53/2003 — Codul muncii.
Excepția a fost ridicată, în dosarele de mai sus, de
Societatea Comercială ăPetrom” — S.A. București cu ocazia
soluționării unor cauze civile.
În motivarea excepției de neconstituționalitate autorul
acesteia susține că prevederile legale criticate contravin art. 1
alin. (4) și (5), art. 73 alin. (3) lit. p) și art. 79 alin. (1), deoarece
Parlamentul este obligat să respecte atât Constituția, cât și legile
organice ce decurg din prevederile constituționale. Legea
nr. 24/2000 face parte din piramida constituțională, în sensul că
reprezintă o lege esențială pentru procedura legislativă din
România. Nicio autoritate publică nu poate deroga în mod
implicit de la prevederile acestei legi, fără a contraveni în acest
sens dispozițiilor constituționale. Iată de ce art. 298 alin. (2)
ultima liniuță din Codul muncii nu poate modifica implicit
prevederile legale cuprinse în Legea nr. 168/1999 privind
soluționarea conflictelor de muncă.
Tribunalul Timiș — Secția civilă opinează că excepția de
neconstituționalitate este inadmisibilă, neavând legătură cu
soluționarea fondului și vizând aspecte legate de modul de
aplicare și de interpretare a legii.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
CURTEA,
examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

11

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, care au următorul cuprins:
— Art. 298 alin. (2) ultima liniuță: ă(2) Pe data intrării în
vigoare a prezentului cod se abrogă: [...]
— orice alte dispoziții contrare.”
Examinând excepția de neconstituționalitate, Curtea
constată că argumentele invocate de autor nu vizează o
veritabilă problemă de constituționalitate, ci constituie o
problemă de interpretare și de aplicare a legii ce ține de
competența instanțelor judecătorești, iar nu de cea a instanței de
contencios constituțional.
În acest sens, asupra unor critici identice Curtea
Constituțională s-a pronunțat prin mai multe decizii. Spre
exemplu, prin Decizia nr. 1.017 din 7 iulie 2009, publicată în
Monitorul Oficial al României, Partea I, nr. 567 din 14 august
2009, Curtea a constatat că ăîntreaga motivare a acesteia se
referă la modul de interpretare și aplicare în timp a două legi
organice, și anume Codul muncii și Legea nr. 168/1999 privind
soluționarea conflictelor de muncă. [...] Or, Curtea reține că
problemele ce țin de aplicarea legii, respectiv luarea deciziei
asupra incidenței în cauză a unor texte de lege, revin instanței
de judecată, potrivit dispozițiilor art. 126 alin. (1) din Constituție,
care prevede că «Justiția se realizează prin Înalta Curte de
Casație și Justiție și prin celelalte instanțe judecătorești stabilite
de lege», iar nu instanței de contencios constituțional. Astfel,
instanța de judecată este cea care poate dispune de
instrumentele necesare pentru a decide care dintre legile puse
în discuție sunt incidente, folosind toate principiile de interpretare
a legii. Decizia instanței de judecată poate fi atacată la instanța
superioară, iar, în cazul în care practica judiciară vădește o
interpretare neunitară, Constituția, prin art. 126 alin. (3), dă
Înaltei Curți de Casație și Justiție, iar nu Curții Constituționale,
competența de a stabili interpretarea și aplicarea unitară a legii
de către celelalte instanțe judecătorești.
Eventualele necorelări de ordin legislativ dintre dispozițiile
Legii nr. 168/1999 și cele ale Legii nr. 53/2003 — Codul muncii
nu pot forma obiect al controlului de constituționalitate și nici nu
pot fi invocate drept argument în sprijinul susținerii
neconstituționalității unor reglementări. Examinarea acestora nu
intră în sfera de competență a Curții Constituționale, ci în
competența exclusivă a Parlamentului de a interveni pe calea
unor modificări, completări sau abrogări pentru a asigura
ordinea juridică necesară.
Curtea Constituțională nu poate fi transformată în legiuitor
pozitiv, ci trebuie să-și limiteze rolul la cel de legiuitor negativ,
având doar competența de a lipsi de efecte juridice legile
neconstituționale.
De asemenea, Curtea reține că atribuțiile sale privind analiza
conformității unor texte de lege cu Constituția nu se pot extinde
și asupra aspectelor ce țin de respectarea normelor de tehnică
legislativă, atât timp cât aceste norme nu au relevanță în plan
constituțional”.
Întrucât nu au survenit elemente noi, care să determine
reconsiderarea jurisprudenței în materie, considerentele și
soluția deciziei menționate își păstrează valabilitatea și în cauza
de față, iar excepția de neconstituționalitate ridicată va fi
respinsă ca inadmisibilă.

12

MONITORUL OFICIAL AL ROMÂNIEI, PARTEA I, Nr. 167/16.III.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 298 alin. (2) ultima liniuță din Legea nr. 53/2003 —
Codul muncii, excepție ridicată de Societatea Comercială ăPetrom” — S.A. București în dosarele 7.375/30/2008, nr. 7.374/30/2008,
nr. 7.503/30/2008, nr. 7.507/30/2008, nr. 7.504/30/2008, nr. 7.214/30/2008, nr. 6.982/30/2008, nr. 7.245/30/2008, nr. 7.393/30/2008,
nr. 7.339/30/2008, nr. 7.479/30/2008, nr. 7.474/30/2008, nr. 7.269/30/2008, nr. 7.340/30/2008, nr. 7.347/30/2008, nr. 7.407/30/2008,
nr. 7.514/30/2008, nr. 7.515/30/2008, nr. 7.262/30/2008, nr. 7.213/30/2008, nr. 7.285/30/2008, nr. 7.168/30/2008, nr. 7.292/30/2008,
nr. 7.250/30/2008, nr. 7.281/30/2008, nr. 2.194/30/2009, nr. 7.252/30/2008, nr. 7.308/30/2008 și nr. 7.297/30/2008 ale Tribunalului
Timiș — Secția civilă.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 191
din 4 martie 2010

referitoare la excepția de neconstituționalitate a dispozițiilor art. 510 alin. 2
din Codul de procedură civilă
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Zoltán Valentin
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 510 alin. 2 din Codul de procedură civilă,
excepție ridicată de Banca Transilvania — Sucursala Arad în
Dosarul nr. 1.637/250/2008 al Judecătoriei Lipova.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 19 mai 2009, pronunțată în Dosarul
nr. 1.637/250/2008, Judecătoria Lipova a sesizat Curtea
Constituțională cu excepția de neconstituționalitate a
dispozițiilor art. 510 alin. 2 din Codul de procedură civilă.
Excepția a fost ridicată de Banca Transilvania — Sucursala
Arad într-o cauză având ca obiect o contestație la executare
formulată de Societatea Comercială ăPetroforest” — S.R.L. din
Săvârșin.
În motivarea excepției de neconstituționalitate autorul
acesteia susține că sintagma ăîn toate cazurile” din art. 510
alin. 2 din Codul de procedură civilă încalcă prevederile
constituționale ale art.16 alin. (1), ale art. 45 și art. 53 alin. (1),
deoarece creează o discriminare vădită și nejustificată între
licitatori, realizând chiar o îngrădire a accesului la licitație.
Instanța de judecată consideră că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 510 alin. 2 din Codul de procedură civilă, cu
următorul conținut: ăÎn toate cazurile, creditorii urmăritori sau
intervenienți nu pot să adjudece bunurile oferite spre vânzare la
un preț mai mic de 75% din cel la care imobilul a fost evaluat.”
Autorul excepției susține că sintagma ăîn toate cazurile” din
art. 510 alin. 2 din Codul de procedură civilă încalcă prevederile
constituționale ale art. 16 alin. (1), ale art. 45 și art. 53 alin. (1).
În acest sens, arată că prin textul de lege criticat se realizează
o îngrădire a accesului la licitație al creditorilor garanți, care sunt
ținuți să nu poată participa și, implicit, să adjudece imobilul în
contul creanței sub limita de 75% din valoarea imobilului, în
condițiile în care orice alt participant poate să adjudece imobilul
fără nicio limitare și îngrădire.
Examinând excepția de neconstituționalitate, Curtea
constată că prin dispozițiile art. 510 alin. 2 din Codul de
procedură civilă se reglementează faptul că bunul poate fi

MONITORUL OFICIAL AL ROMÂNIEI, PARTEA I, Nr. 167/16.III.2010
vândut la un preț mai mic de 75% din cel la care imobilul a fost
evaluat numai dacă adjudecar este altcineva decât creditorul
urmăritor sau creditorul care a intervenit pe parcursul urmăririi.
Dispozițiile de lege criticate nu contravin prevederilor
constituționale invocate, ci prevăd categoriile de creditori care
nu pot să adjudece bunurile oferite spre vânzare la un preț mai
mic de 75% din cel la care imobilul a fost evaluat.

13

Această modalitate de adjudecare a bunului urmărit are ca
scop protecția debitorului supus executării silite. Lipsa unei atare
dispoziții de lege ar permite creditorului care poate participa la
licitație fără depunerea unei cauțiuni să adjudece în contul
creanței sale imobilul la orice preț și, ulterior, pentru restul
creanței să continue executarea silită, deși valoarea bunului ar
fi îndestulătoare pentru plata creanței.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 510 alin. 2 din Codul de procedură civilă, excepție ridicată
de Banca Transilvania — Sucursala Arad în Dosarul nr. 1.637/250/2008 al Judecătoriei Lipova.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman
CURTEA CONSTITUȚIONALĂ

D E C I Z I A Nr. 192
din 4 martie 2010

referitoare la excepția de neconstituționalitate a dispozițiilor art. 403 și art. 581
din Codul de procedură civilă
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Zoltán Valentin
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 403 și art. 581 din Codul de procedură civilă,
excepție ridicată de Societatea Comercială ăRR Turism” —
S.R.L. din București în Dosarul nr. 12.988/301/2008 al
Judecătoriei Sectorului 3 București — Secția civilă.
La apelul nominal se prezintă, pentru partea Societatea
Comercială ăMKB Romexterra Bank” — S.A. din Târgu Mureș,
consilierul juridic Mihai Gabriel Căpățână, cu delegație depusă
la dosar. Lipsesc autorul excepției și celelalte părți, față de care
procedura de citare este legal îndeplinită.
Cauza se află în stare de judecată.
Reprezentantul părții prezente, invocând jurisprudența în
materie a Curții Constituționale, solicită respingerea excepției
de neconstituționalitate.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate.

Secția civilă a sesizat Curtea Constituțională cu excepția de
neconstituționalitate a dispozițiilor art. 403 și art. 581 din
Codul de procedură civilă.
Excepția a fost ridicată de Societatea Comercială ăRR
Turism” — S.R.L. din București într-o cauză având ca obiect o
cerere de suspendare provizorie a executării silite.
În motivarea excepției de neconstituționalitate autorul
excepției susține că dispozițiile art. 403 și art. 581 din Codul de
procedură civilă încalcă prevederile constituționale ale art. 21
alin. (1), (2) și (3), ale art. 24 și art. 129, deoarece părțile
interesate sunt puse în imposibilitatea de a putea exercita o cale
de atac împotriva încheierii prin care se dispune sau se respinge
suspendarea provizorie a executării silite, hotărârea pronunțată
neputând fi cenzurată în niciun fel, nici măcar odată cu fondul.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, reține următoarele:
Prin Încheierea din 29 octombrie 2008, pronunțată în Dosarul
nr. 12.988/301/2008, Judecătoria Sectorului 3 București —

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile

14

MONITORUL OFICIAL AL ROMÂNIEI, PARTEA I, Nr. 167/16.III.2010

de lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 și art. 581 din Codul de procedură civilă, cu
următorul conținut:
— Art. 403: ăPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.
Dacă bunurile urmărite sunt supuse stricăciunii, pieirii sau
deprecierii, se va suspenda numai distribuirea prețului.
Asupra cererii de suspendare formulate potrivit alin.1 și 2
instanța, în toate cazurile, se pronunță prin încheiere, care poate
fi atacată cu recurs, în mod separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea cererii
de suspendare de către instanță. Încheierea nu este supusă
niciunei căi de atac. Cauțiunea care trebuie depusă este în
cuantum de 10% din valoarea obiectului cererii sau de 500 lei
pentru cererile neevaluabile în bani. Cauțiunea depusă este
deductibilă din cauțiunea stabilită de instanță, dacă este cazul.”;
— Art. 581: ăInstanța va putea să ordone măsuri vremelnice
în cazuri grabnice, pentru păstrarea unui drept care s-ar păgubi
prin întârziere, pentru prevenirea unei pagube iminente și care
nu s-ar putea repara, precum și pentru înlăturarea piedicilor ce
s-ar ivi cu prilejul unei executări.
Cererea de ordonanță președințială se va introduce la
instanța competență a se pronunța asupra fondului dreptului.
Ordonanța va putea fi dată și fără citarea părților și chiar
atunci când există judecata asupra fondului. Judecata se face
de urgență și cu precădere. Pronunțarea se poate amâna cu cel
mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.”
Aceste texte de lege sunt raportate la prevederile
constituționale ale art. 21 alin. (1), (2) și (3) referitoare la accesul
liber la justiție și dreptul la un proces echitabil, art. 24 privind
dreptul la apărare și art. 129 referitoare la folosirea căilor de
atac.

Examinând excepția de neconstituționalitate, Curtea
constată că s-a pronunțat în numeroase cauze asupra
constituționalității dispozițiilor art. 403 și art. 581 din Codul de
procedură civilă, cu motivare similară, statuând că acestea sunt
constituționale.
Astfel, prin Decizia nr. 1.203 din 13 decembrie 2007,
publicată în Monitorul Oficial al României, Partea I, nr. 55 din
24 ianuarie 2008, Curtea a reținut că dispozițiile art. 403 din
Codul de procedură civilă reglementează posibilitatea instanței
de a suspenda executarea silită până la soluționarea
contestației la executare, dacă se depune o cauțiune al cărei
cuantum este fixat de instanță. Instituirea obligației de plată a
cauțiunii ca o condiție a suspendării executării are o dublă
finalitate, și anume, pe de o parte, aceea de a constitui o
garanție pentru creditor în ceea ce privește acoperirea
eventualelor daune suferite ca urmare a întârzierii executării
silite, prin efectul suspendării acesteia, și, pe de altă parte, de a
preveni și limita eventualele abuzuri în valorificarea unui atare
drept de către debitorii rău-platnici. Întrucât plata cauțiunii nu
constituie o condiție de admisibilitate a contestației la executare,
ci exclusiv pentru a putea solicita suspendarea executării silite,
instituirea acestei obligații nu poate fi calificată ca o modalitate
de a împiedica accesul liber la justiție.
În continuare, Curtea reține că prin Decizia nr. 244 din
4 martie 2008, publicată în Monitorul Oficial al României, Partea I,
nr. 288 din 14 aprilie 2008, a statuat că prin procedura de
urgență instituită de art. 581 din Codul de procedură civilă nu
numai că nu se aduce vreo îngrădire dreptului oricărei persoane
de a se adresa justiției pentru apărarea drepturilor, a libertăților
și a intereselor sale legitime, ci, dimpotrivă, se creează o
posibilitate în plus pentru cel vătămat într-un drept legitim de a
se adresa justiției, prin cerere de ordonanță președințială, și
aceasta în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Așa fiind, Curtea constată că, în condițiile art. 126 alin. (2)
din Constituție, legiuitorul este abilitat să reglementeze
competența și procedura de judecată, stabilind cadrul
organizatoric și funcțional în care se realizează accesul liber la
justiție, dreptul la apărare și folosirea căilor de atac.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 și art. 581 din Codul de procedură civilă, excepție ridicată
de Societatea Comercială ăRR Turism” — S.R.L. din București în Dosarul nr. 12.988/301/2008 al Judecătoriei Sectorului 3 București —
Secția civilă.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 167/16.III.2010

15

CURTEA CONSTITUȚIONALĂ

D E C I Z I A Nr. 193
din 4 martie 2010

referitoare la excepția de neconstituționalitate a dispozițiilor art. 62 alin. (2), art. 63 alin. (2), art. 64
alin. (1) și art. 73 din Legea nr. 53/2003 — Codul muncii și art. 244 alin. 1 pct. 2
din Codul de procedură civilă
Ioan Vida
Aspazia Cojocaru
Acsinte Gaspar
Petre Lăzăroiu
Ion Predescu
Puskás Zoltán Valentin
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 62 alin. (2), art. 63 alin. (2), art. 64 alin. (1) și
art. 73 din Legea nr. 53/2003 — Codul muncii și art. 244 alin. 1
pct. 2 din Codul de procedură civilă, excepție ridicată de
Societatea Comercială ăCabinet M Oproiu” — S.R.L. din
București în Dosarul nr. 7.664/3/2008 al Curții de Apel București —
Secția a VII-a civilă și pentru cauze privind conflictele de muncă
și asigurări sociale.
La apelul nominal lipsesc părțile, față de care procedura de
citare este legal îndeplinită.
Magistratul-asistent-șef, referând asupra cauzei, arată că
partea Mariana Dumitru (fostă Năstase) a depus la dosar note
scrise prin care solicită respingerea excepției de
neconstituționalitate.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 4 iunie 2009, pronunțată în Dosarul
nr. 7.664/3/2008, Curtea de Apel București — Secția a VII-a
civilă și pentru cauze privind conflictele de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 62
alin. (2), art. 63 alin. (2), art. 64 alin. (1) și art. 73 din Legea
nr. 53/2003 — Codul muncii și art. 244 alin. 1 pct. 2 din
Codul de procedură civilă.
Excepția a fost ridicată de Societatea Comercială ăCabinet M
Oproiu” — S.R.L. din București cu ocazia soluționării recursului
formulat împotriva Sentinței civile nr. 7.391 din 27 noiembrie
2008, pronunțată de Tribunalul București — Secția a VII-a
conflicte de muncă și asigurări sociale în contradictoriu cu
Mariana Dumitru (fostă Năstase).
În motivarea excepției de neconstituționalitate autorul
excepției susține că textele de lege criticate contravin
prevederilor constituționale ale art. 21 alin. (1), (2) și (3), art. 24,
art. 53 alin. (1) și art. 135 alin. (1), precum și prevederilor art. 6
paragraful 1 din Convenția pentru apărarea drepturilor omului și
a libertăților fundamentale. În acest sens, arată, în esență, că
dispozițiile art. 62 alin. (2), art. 63 alin. (2), art. 64 alin. (1) și
art. 73 din Legea nr. 53/2003 — Codul muncii ăapar ca fiind de
un formalism excesiv, inacceptabil de rigid, de natură să
afecteze grav efectivitatea exercitării drepturilor recunoscute de
lege atât pentru angajat, cât și pentru angajator și să restrângă
nejustificat dreptul la apărare al angajatorului care este pus
într-o situație de dezechilibru față de reclamant”.
Cât privește art. 244 alin. 1 pct. 2 din Codul de procedură
civilă, autorul excepției consideră acest text de lege ca fiind

neconstituțional, ădeoarece lasă la aprecierea instanței
posibilitatea conexării cauzelor în situațiile care sunt îndeplinite
condițiile impuse de acest text de lege pentru conexare și nu
obligă la luarea unei astfel de măsuri, în condițiile în care este
cert că aplicarea acestei măsuri va duce la o mai bună realizare
a actului de înfăptuire a justiției, o economisire de timp și
cheltuieli, precum și o judecată unitară — care toate coroborate
duc la respectarea, într-un final, a drepturilor esențiale ale
părților”.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 62 alin. (2), art. 63 alin. (2), art. 64 alin. (1) și
art. 73 din Legea nr. 53/2003 — Codul muncii, publicată în
Monitorul Oficial al României, Partea I, nr. 72 din 5 februarie
2003, și art. 244 alin. 1 pct. 2 din Codul de procedură civilă.
Aceste texte de lege sunt raportate la prevederile
constituționale ale art. 21 alin. (1), (2) și (3) referitoare la accesul
liber la justiție și dreptul la un proces echitabil, art. 24 privind
dreptul la apărare, art. 53 alin. (1) referitoare la restrângerea
unor drepturi sau al unor libertăți și art. 135 alin. (1) privind
economia de piață.
Examinând excepția, Curtea constată că autorul acesteia nu
formulează o veritabilă critică de neconstituționalitate, ci, în
realitate, este nemulțumit de ăformalismul” impus de textele de
lege criticate, în sensul că aplicarea acestora de către instanța
de judecată ănu face decât să statueze preeminența formei
asupra fondului”.
Or, toate aspectele invocate țin de modul de aplicare a legii
și de stabilirea unei interpretări a situațiilor de fapt, care nu intră
în competența instanței de contencios constituțional, așa cum
aceasta este reglementată de Constituție și de Legea
nr. 47/1992, ci a instanțelor de judecată.
Deoarece atribuțiile Curții Constituționale privind analiza
conformității unor texte de lege cu Constituția nu se pot extinde
și asupra aspectelor invocate de autorul excepției în prezenta
cauză, critica de neconstituționalitate urmează să fie respinsă
ca inadmisibilă.

16

MONITORUL OFICIAL AL ROMÂNIEI, PARTEA I, Nr. 167/16.III.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 62 alin. (2), art. 63 alin. (2), art. 64
alin. (1) și art. 73 din Legea nr. 53/2003 — Codul muncii și art. 244 alin. 1 pct. 2 din Codul de procedură civilă, excepție ridicată
de Societatea Comercială ăCabinet M Oproiu” — S.R.L. din București în Dosarul nr. 7.664/3/2008 Curții de Apel București — Secția
a VII-a civilă și pentru cauze privind conflictele de muncă și asigurări sociale.
Definitivă și general obligatorie.
Pronunțată în ședința publică din data de 4 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 167/16.III.2010 conține 16 pagini.

Prețul: 3,20 lei

&JUYDGY|441538]
ISSN 1453—4495

