PARTEA I

Anul 178 (XXII) — Nr. 840

Miercuri, 15 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.217. — Hotărâre privind instituirea regimului de arie
naturală protejată pentru Parcul Natural Cefa............

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.952 — Ordin al președintelui Agenției Naționale a
Funcționarilor Publici privind modificarea și
completarea Ordinului președintelui Agenției Naționale
a Funcționarilor Publici nr. 13.601/2008 pentru
aprobarea termenelor și a formatului standard de
transmitere a datelor și informațiilor privind planul
anual de perfecționare profesională și fondurile alocate
în scopul instruirii funcționarilor publici ......................

4–16

2

MONITORUL OFICIAL AL ROMÂNIEI, PARTEA I, Nr. 840/15.XII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind instituirea regimului de arie naturală protejată pentru Parcul Natural Cefa
În temeiul art. 108 din Constituția României, republicată, și al art. 8 alin. (1) lit. b) din Ordonanța de urgență a Guvernului
nr. 57/2007 privind regimul ariilor naturale protejate, conservarea habitatelor naturale, a florei și faunei sălbatice, cu modificările și
completările ulterioare,
Guvernul României adoptă prezenta hotărâre.
Art. 1. — Se instituie regimul de arie naturală protejată și se
aprobă încadrarea în categoria de management parc natural
pentru Parcul Natural Cefa.
Art. 2. — (1) Parcul Natural Cefa se delimitează potrivit
anexei nr. 1.
(2) Anexa nr. 1 constituie bază pentru realizarea sistemului
informațional al ariilor naturale protejate, secțiunea arii naturale
protejate.
Art. 3. — (1) Administrarea Parcului Natural Cefa se face
conform prevederilor legale în vigoare.
(2) Structura de personal a Administrației Parcului Natural
Cefa este prevăzută în anexa nr. 2.
Art. 4. — (1) Limitele Parcului Natural Cefa, prevăzute în
anexa nr. 1, vor fi materializate în teren de către administrația
parcului, în termen de 18 luni de la constituirea acesteia, prin
aplicarea semnelor distinctive stabilite și utilizate de Comisia
pentru ocrotirea monumentelor naturii din cadrul Academiei
Române la distanțe cuprinse între 50 m și 200 m.
(2) Limitele Parcului Natural Cefa constituite prin prezenta
hotărâre se pun la dispoziția tuturor instituțiilor și persoanelor
interesate, de către autoritatea publică centrală pentru protecția
mediului, în format digital, ca vectori cu referință geografică, prin
intermediul paginii web, în termen de o lună de la data intrării în
vigoare a prezentei hotărâri.

Art. 5. — În vederea dezvoltării ecoturismului, administratorii
drumurilor publice vor amplasa indicatoare rutiere pe drumurile
pe care le administrează, pentru semnalizarea adecvată a
rutelor către Parcul Natural Cefa, în termen de 12 luni de la data
intrării în vigoare a prezentei hotărâri.
Art. 6. — Autoritățile administrației publice locale vor asigura
reprezentarea limitelor ariilor naturale protejate constituite prin
prezenta hotărâre, ale căror elemente de identificare sunt
prevăzute în anexa nr. 1, în planurile de amenajare a teritoriului
și de urbanism, în termen de 12 luni de la data intrării în vigoare
a prezentei hotărâri.
Art. 7. — (1) Autoritățile administrației publice locale
împreună cu administratorii ariilor naturale protejate vor lua
măsuri în vederea conservării patrimoniului arhitectonic
tradițional local din ariile naturale protejate și din vecinătatea
acestora, prin elaborarea de proiecte-tip pentru construcții care
să conțină elemente de arhitectură tradițională locală.
(2) Prin vecinătatea unei arii naturale protejate, în sensul
prevederilor alin. (1), se înțelege teritoriul unității administrativteritoriale în raza căruia se găsește aria naturală protejată.
Art. 8. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul agriculturii și dezvoltării rurale,
Valeriu Tabără
Ministrul dezvoltării regionale și turismului,
Elena Gabriela Udrea
p. Ministrul administrației și internelor
Mihai Capră,
secretar de stat
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu
București, 2 decembrie 2010.
Nr. 1.217.
ANEXA Nr. 1

Delimitarea Parcului Natural Cefa
A. Descrierea narativă a limitelor Parcului Natural Cefa
Limita nordică: pornește din punctul de intersecție a canalului
Ugra cu granița României cu Ungaria și se continuă de-a lungul
acestuia, pe malul sudic, până în punctul în care acesta se varsă
în canalul colector al Crișului.
Limita estică: de-a lungul canalului colector al Crișului
(Canalul Crișului în toponimia locală) se continuă spre sud, pe
o distanță de aproximativ 10 km, până în dreptul unei văi seci
care face legătura între canalul colector și canalul care
mărginește la est pescăria. Limita este pe malul stâng, astfel
încât albia canalului se află în interiorul parcului.

Limita sudică: se continuă de-a lungul văii seci până în
dreptul canalului care mărginește pescăria în partea ei estică,
după care se continuă de-a lungul malului nordic al canalului 5,
de la est spre vest, până în dreptul graniței dintre România și
Ungaria.
Limita vestică: este reprezentată de granița dintre România
și Ungaria, pe o distanță de aproximativ 17,3 km, între punctul
de intersecție cu canalul 5 la sud și cel de intersecție cu canalul
Ugra la nord.

3

MONITORUL OFICIAL AL ROMÂNIEI, PARTEA I, Nr. 840/15.XII.2010
B. Harta Parcului Natural Cefa*)

*) Harta este reprodusă în facsimil.

ANEXA Nr. 2

Structura de personal a Administrației Parcului Natural Cefa
a) Director al administrației parcului
b) Șef-rangeri
c) Responsabil relații cu comunitățile, educație ecologică și turism (specialist în comunicare,
sociologie, psihologie, turism etc.)
d) Biolog
e) Specialist în tehnologia informației (baze de date, tehnologie GIS etc.)
f) Economist
g) 4 rangeri

4

MONITORUL OFICIAL AL ROMÂNIEI, PARTEA I, Nr. 840/15.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ A FUNCȚIONARILOR PUBLICI

ORDIN
privind modificarea și completarea Ordinului președintelui Agenției Naționale a Funcționarilor
Publici nr. 13.601/2008 pentru aprobarea termenelor și a formatului standard de transmitere
a datelor și informațiilor privind planul anual de perfecționare profesională și fondurile alocate
în scopul instruirii funcționarilor publici
Având în vedere prevederile:
— art. 53 din Legea nr. 188/1999 privind Statutul funcționarilor publici, republicată, cu modificările și completările ulterioare;
— art. 44 din Hotărârea Guvernului nr. 1.066/2008 pentru aprobarea normelor privind formarea profesională a funcționarilor
publici,
în temeiul art. 21 alin. (2) și al art. 22 alin. (1) lit. b) și d) din Legea nr. 188/1999, republicată, cu modificările și completările
ulterioare, al art. 5 lit. c) și d) și art. 12 alin. (6) din Hotărârea Guvernului nr. 1.000/2006 privind organizarea și funcționarea Agenției
Naționale a Funcționarilor Publici, republicată,
președintele Agenției Naționale a Funcționarilor Publici emite prezentul ordin.
Art. I. — Ordinul președintelui Agenției Naționale a
Funcționarilor Publici nr. 13.601/2008 pentru aprobarea
termenelor și a formatului standard de transmitere a datelor și
informațiilor privind planul anual de perfecționare profesională
și fondurile alocate în scopul instruirii funcționarilor publici,
publicat în Monitorul Oficial al României, Partea I, nr. 14 din
8 ianuarie 2009, se modifică și se completează după cum
urmează:
1. Articolul 1 se modifică și va avea următorul cuprins:
ăArt. 1. — (1) Se aprobă formatul standard de transmitere a
datelor și informațiilor privind planul anual de perfecționare
profesională și fondurile alocate în scopul instruirii funcționarilor
publici, denumit în continuare format standard, prevăzut în
anexa nr. 1, care face parte integrantă din prezentul ordin.
(2) Se aprobă lista cuprinzând domeniile de perfecționare
profesională și tematicile programelor de perfecționare
profesională sistematizate, la nivelul Agenției Naționale a
Funcționarilor Publici, pe baza propunerilor formulate de
autoritățile și instituțiile publice centrale și locale, precum și
codificarea regiunilor și a județelor, prevăzută în anexa nr. 2,
care face parte integrantă din prezentul ordin.
(3) Se aprobă instrucțiunile de completare și transmitere a
formatului standard de transmitere a datelor și informațiilor
privind planul anual de perfecționare profesională și fondurile

alocate în scopul instruirii funcționarilor publici, prevăzute în
anexa nr. 3, care face parte integrantă din prezentul ordin.”
2. La articolul 2, după alineatul (3) se introduce un nou
alineat, alineatul (4), cu următorul cuprins:
ă(4) În vederea asigurării îndeplinirii obligațiilor privitoare la
completarea corectă și în termenele solicitate a formatului
standard, la solicitarea persoanelor interesate, Agenția poate
acorda asistență de specialitate și coordonare metodologică.”
3. La articolul 5, alineatul (1) se modifică și va avea
următorul cuprins:
ăArt. 5. — (1) Ordonatorii principali de credite din
administrația publică transmit datele și informațiile în format
electronic, într-un singur document atașat, la adresa de e-mail
menționată la alin. (3), numai în format Excel, cu caractere
Times New Roman, corp 12, fără diacritice, fără sublinieri sau
prescurtări.”
4. Anexa se modifică și se înlocuiește cu anexa nr. 1,
care face parte integrantă din prezentul ordin.
5. După anexă se introduc două noi anexe, anexele nr. 2
și 3, având cuprinsul prevăzut în anexele nr. 2 și 3, care fac
parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Președintele Agenției Naționale a Funcționarilor Publici,
Andras Zsolt Szakal

București, 25 octombrie 2010.
Nr. 1.952.

MONITORUL OFICIAL AL ROMÂNIEI, PARTEA I, Nr. 840/15.XII.2010

5

ANEXA Nr. 1*)
(Anexa nr. 1 la Ordinul nr. 13.601/2008)

F O R M AT U L S TA N D A R D

de transmitere a datelor și informațiilor privind planul anual de perfecționare profesională
și fondurile alocate în scopul instruirii funcționarilor publici

*) Anexa nr. 1 este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 840/15.XII.2010

MONITORUL OFICIAL AL ROMÂNIEI, PARTEA I, Nr. 840/15.XII.2010

7

8

MONITORUL OFICIAL AL ROMÂNIEI, PARTEA I, Nr. 840/15.XII.2010
ANEXA Nr. 2*)
(Anexa nr. 2 la Ordinul nr. 13.601/2008)

L I S TA

cuprinzând domeniile de perfecționare profesională și tematicile programelor de perfecționare profesională
sistematizate, la nivelul Agenției Naționale a Funcționarilor Publici, pe baza propunerilor formulate de autoritățile
și instituțiile publice centrale și locale, precum și codificarea regiunilor și a județelor
Domenii de perfecționare profesională și tematici

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 840/15.XII.2010

9

10

MONITORUL OFICIAL AL ROMÂNIEI, PARTEA I, Nr. 840/15.XII.2010

MONITORUL OFICIAL AL ROMÂNIEI, PARTEA I, Nr. 840/15.XII.2010

11

12

MONITORUL OFICIAL AL ROMÂNIEI, PARTEA I, Nr. 840/15.XII.2010

MONITORUL OFICIAL AL ROMÂNIEI, PARTEA I, Nr. 840/15.XII.2010

13

14

MONITORUL OFICIAL AL ROMÂNIEI, PARTEA I, Nr. 840/15.XII.2010

NOTĂ:

Domeniile de perfecționare și tematicile programelor de perfecționare profesională prevăzute în formatul
standard de transmitere cuprins în anexa nr. 1 la ordin și detaliate în prezenta listă nu sunt limitative. Autoritățile și
instituțiile publice pot identifica și alte domenii de perfecționare profesională și pot propune și tematici pentru
perfecționarea profesională a funcționarilor publici, în raport cu necesitățile de instruire identificate în cadrul procedurii
de evaluare a performanțelor profesionale individuale, prin raportare la necesitățile de formare profesională rezultate
din modificările legislative în domeniile de competență ale funcționarului public, precum și din eventualele modificări
relevante ale fișei postului în vederea includerii acestora în lista revizuită.

MONITORUL OFICIAL AL ROMÂNIEI, PARTEA I, Nr. 840/15.XII.2010

15

ANEXA Nr. 3
(Anexa nr. 3 la Ordinul nr. 13.601/2008)

INSTRUCȚIUNI

de completare și transmitere a formatului standard de transmitere a datelor și informațiilor privind planul anual
de perfecționare profesională și fondurile alocate în scopul instruirii funcționarilor publici
SECȚIUNEA 1
Scopul instrucțiunilor și responsabilități ale autorităților
și instituțiilor publice în implementarea acestora

Art. 1. — Scopul prezentelor instrucțiuni este de a asigura,
prin intermediul unei reglementări unitare aplicabile tuturor
autorităților și instituțiilor publice, coordonarea metodologică
necesară pentru completarea și transmiterea formatului
standard de transmitere a datelor și informațiilor privind planul
anual de perfecționare profesională și fondurile alocate în scopul
instruirii funcționarilor publici, denumit în continuare format
standard, prevăzut în anexa nr. 1 la ordin.
Art. 2. — Conducătorii autorităților și instituțiilor publice
implicate
în
procesul
de
raportare
desemnează
persoana/persoanele responsabilă/responsabile de aplicarea
prezentelor instrucțiuni, precum și de completarea formatului
standard și de transmitere a acestuia în condițiile și în termenele
prevăzute în ordin.
Art. 3. — Completarea, transmiterea și actualizarea
formatului standard se fac cu respectarea prezentelor
instrucțiuni, în condițiile prevăzute de Hotărârea Guvernului
nr. 1.066/2008 pentru aprobarea normelor privind formarea
profesională a funcționarilor publici.
Art. 4. — (1) Formatul standard se completează numai în
format Excel, conform modelului de raportare prevăzut în
anexa nr. 1 la ordin și postat pe site-ul Agenției Naționale a
Funcționarilor Publici, la adresa www.anfp.gov.ro, secțiunea
ăMateriale utile”, subsecțiunea ăFormate de raportare”.
(2) Formatul standard conține un tabel (foaie de lucru) care
se completează cu respectarea condițiilor tehnice prestabilite,
potrivit alin. (3)—(5).
(3) Utilizatorii au acces numai la câmpurile de culoare gri.
Celelalte câmpuri sunt blocate și protejate.
(4) Fiecare câmp al tabelului afișează în momentul selectării
un mesaj electronic care conține îndrumări metodologice de
completare și se referă la principalele dispoziții speciale despre
modul de completare a câmpului respectiv.
(5) Câmpurile evidențiate prin culoare gri se completează cu
cifre sau litere, după caz. Este obligatorie completarea
câmpurilor referitoare la numărul de funcționari publici propuși a
fi instruiți pe un anumit domeniu de perfecționare profesională și
într-o tematică specifică acestuia. În dreptul domeniului/tematicii
de perfecționare pentru care există opțiuni de instruire se înscrie
numărul de funcționari publici propuși a fi instruiți, însă în dreptul
domeniilor/tematicilor de perfecționare pentru care nu există
opțiuni formulate se va înscrie cifra 0. Înscrierea cifrei 0 este
necesară pentru a permite utilizarea formulelor și prelucrarea
datelor pe baza programelor informatice utilizate de Agenție.
Art. 5. — Transmiterea formatului standard completat se face
ca atașament al unui singur e-mail trimis de ordonatorii principali
de credite la adresa de e-mail (perfectionare@anfp.gov.ro).
SECȚIUNEA a 2-a
Reguli de completare și transmitere a formatului standard

Art. 6. — Datele și informațiile cuprinse în formatul standard
se referă la anul pentru care acesta se completează la nivelul

autorităților și instituțiilor publice și se transmite Agenției, în
condițiile stabilite în ordin.
Art. 7. — (1) Formatul standard conține un tabel (foaie de
lucru) identificabil pe baza titlului, denumit ăFormat standard de
transmitere a datelor și informațiilor privind planul anual de
perfecționare profesională și fondurile alocate în scopul instruirii
funcționarilor publici”, și alte 3 tabele identificabile pe baza
denumirii, în foi de lucru distincte: ăRegiuni”, ăJudețe”, ăDomenii
de perfecționare profesională și tematici”, prevăzute în anexa
nr. 2 la ordin. Titlul fiecărui tabel reflectă în sinteză obiectul
datelor și informațiilor la care se referă.
(2) În tabelul ăDomenii de perfecționare profesională și
tematici” se va completa numărul funcționarilor publici propuși a
fi instruiți în domeniile de perfecționare menționate, defalcat pe
fiecare tematică de perfecționare prezentată în anexa nr. 2 la
ordin. Pe baza unui calcul matematic, care va avea în vedere
numărul funcționarilor publici care vor fi instruiți în domeniile de
perfecționare profesională, defalcat pe tematici de perfecționare,
raportat la numărul funcționarilor publici care vor fi instruiți pe
un anumit domeniu de perfecționare, se va obține o pondere,
care va reprezenta ponderea opțiunilor de instruire formulate,
pe tipuri de tematici de perfecționare profesională, la nivelul
autorităților administrației publice centrale și locale.
Art. 8. — În formatul standard se completează numai
câmpurile de culoare gri, după cum urmează:
a) câmpul ăCod regiune”: se va specifica codul regiunii, care
se ia din tabelul (foaia de lucru) ăRegiuni”;
b) câmpul ăCod județ”: se va specifica codul județului, care se
ia din tabelul (foaia de lucru) ăJudețe”;
c) câmpul ăInstituția”: se va preciza denumirea instituției sau
a autorității publice;
d) câmpul ăNumele, prenumele și funcția deținută de
persoana numită în condițiile art. 15 din Hotărârea Guvernului
nr. 1.066/2008 pentru aprobarea normelor privind formarea
profesională a funcționarilor publici”: se va (vor) menționa
persoana (persoanele) desemnată(e) în vederea îndeplinirii
atribuțiilor prevăzute la art. 15 alin. (2) din Hotărârea Guvernului
nr. 1.066/2008;
e) câmpul ăTelefon”: se va completa cu numărul de telefon al
autorității sau instituției publice raportoare;
f) câmpul ăE-mail”: se va completa cu adresa de e-mail a
autorității sau instituției publice raportoare/a persoanei
desemnate în condițiile art. 15 din Hotărârea Guvernului
nr. 1.066/2008;
g) câmpul ăInformații privind avizul comisiei paritare”: se va
menționa tipul avizului acordat de comisia paritară conform
prevederilor art. 13 alin. (4) din Hotărârea Guvernului
nr. 833/2007 privind normele de organizare și funcționare a
comisiilor paritare și încheierea acordurilor colective, cu
modificările ulterioare;
h) câmpul ăInformații privind includerea de măsuri privind
perfecționarea profesională a funcționarilor publici în acordul
colectiv“: se va menționa ăNu este cazul” dacă nu există acord
colectiv sau dacă acesta nu conține măsuri privind
perfecționarea profesională a funcționarilor publici, iar în cazul
în care există prevederi privind perfecționarea profesională a

16

MONITORUL OFICIAL AL ROMÂNIEI, PARTEA I, Nr. 840/15.XII.2010

funcționarilor publici, se va (vor) detalia clauza (clauzele)
respectivă(e);
i) câmpul ăFonduri alocate”: se vor completa pct. 1 și 2 cu
cuantumul fondurilor alocate din bugetul autorității sau instituției
publice și, respectiv, din alte surse, cu menționarea surselor
respective;
j) câmpul ăGradul de corelare dintre planificarea aprobată,
măsurile efectiv implementate și rezultatele efectiv obținute
conform art. 21 alin. (1) lit. d) din Hotărârea Guvernului
nr. 1.066/2008: se va completa cu o prezentare sintetică a
informațiilor referitoare la actualizarea semestrială, la rezultatele
implementării măsurilor în primul semestru al anului și la
rezultatul final al implementării măsurilor la sfârșitul perioadei
raportate;
k) câmpul ăPropunerile de îmbunătățire a sistemului de
formare profesională a funcționarilor publici la nivelul autorității
sau instituției publice conform art. 21 alin. (1) lit. f) din Hotărârea
Guvernului nr. 1.066/2008, dacă este cazul”: se va completa cu
o prezentare sintetică a informațiilor, cu accent asupra
problemelor întâmpinate, a efectelor măsurilor privind
perfecționarea profesională și a propunerilor de îmbunătățire
formulate;
l) câmpurile de la rubrica ăDomeniul de perfecționare
profesională”, punctul 1 ăIdentificate în rapoartele de evaluare”,
se vor completa astfel:
— la rubrica ăNumăr funcționari publici”: se va detalia
numărul de funcționari publici care vor urma programe de
formare profesională raportat la domeniile identificate, defalcat
pe coduri tematici de perfecționare și prin raportare la categoria
din care fac parte;

Cristina-Gabriela F. Popescu

— la rubrica ăCoduri tematici”: se vor completa codurile
tematicilor de la domeniul respectiv (dacă există mai multe
tematici) în ordinea ponderilor în total domeniu, pe baza
numărului de funcționari publici propuși a fi instruiți pe un anumit
domeniu de perfecționare profesională/o anumită tematică de
perfecționare profesională. Se vor trece codurile tematicilor,
separate prin virgulă, în ordinea ponderilor din total domeniu.
Lista tematicilor de perfecționare propuse, precum și codurile
asociate acestora poate fi consultată în tabelul (foaia de lucru)
ăDomenii de perfecționare profesională și tematici” din anexa
nr. 2 la ordin;
m) câmpurile de la rubrica ăDomeniul de perfecționare
profesională”, punctul 2 ăPrioritare conform art. 11 din Hotărârea
Guvernului nr. 1.066/2008”, se vor completa astfel:
— la rubrica ăNumăr funcționari publici” din formatul
standard: se va detalia numărul de funcționari publici care vor
urma programe de perfecționare profesională raportat la
domeniile de perfecționare prioritare identificate și la categoria
din care fac parte.
Art. 9. — În tabelul ăDomenii de perfecționare profesională și
tematici” se completează numai câmpurile de culoare gri, după
cum urmează:
— la fiecare dintre cele 10 domenii se completează câmpul
ăNumăr funcționari publici” cu numărul de funcționari publici
propuși pentru a urma cursuri de perfecționare în tematicile de
perfecționare propuse, fără defalcarea acestora pe categorii de
funcționari publici.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 840/15.XII.2010 conține 16 pagini.

Prețul: 3,20 lei

&JUYDGY|448261]
ISSN 1453—4495

