PARTEA I

Anul 178 (XXII) — Nr. 234

Marți, 13 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 290 din 18 martie 2010 referitoare la excepția de
neconstituționalitate a prevederilor art. 73 alin. (4) din
Legea nr. 275/2006 privind executarea pedepselor și
a măsurilor dispuse de organele judiciare în cursul
procesului penal ........................................................

2–3

ORDONANȚE ȘI HOTĂRÂRI
ALE GUVERNULUI ROMÂNIEI
34.

284.

285.

— Ordonanță de urgență privind unele măsuri pentru
întărirea controlului în scopul combaterii transporturilor
ilicite de mărfuri și de persoane..................................

3–5

— Hotărâre pentru aprobarea bugetului de venituri și
cheltuieli pe anul 2010 al Regiei Autonome Compania
Română de Aviație ăROMAVIA” — R.A., aflată în
coordonarea Ministerului Apărării Naționale ..............

6–10

— Hotărâre pentru aprobarea bugetului de venituri și
cheltuieli pe anul 2010 al Companiei Naționale
ăRomtehnica” — S.A., aflată în coordonarea
Ministerului Apărării Naționale....................................

10–14

ACTE ALE COMISIEI DE SUPRAVEGHERE
A ASIGURĂRILOR
287.

— Decizie privind sancționarea Societății Comerciale
NOVOFINANCE GROUPE — BROKER DE
ASIGURARE ȘI REASIGURARE — S.R.L. cu
interzicerea temporară a exercitării activității ............

15

2

MONITORUL OFICIAL AL ROMÂNIEI, PARTEA I, Nr. 234/13.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 290
din 18 martie 2010

referitoare la excepția de neconstituționalitate a prevederilor art. 73 alin. (4)
din Legea nr. 275/2006 privind executarea pedepselor și a măsurilor
dispuse de organele judiciare în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 73 alin. (4) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție ridicată de ClaudiuEugen Turcu în Dosarul nr. 2.624/91/2009 al Tribunalului
Vrancea — Secția penală.
La apelul nominal se constată lipsa părților, față de care
procedura de citare este legal îndeplinită.
Magistratul-asistent informează Curtea că autorul excepției a
depus la dosarul cauzei un ămemoriu”, prin care dezvoltă
motivele de neconstituționalitate invocate în fața instanței de
judecată, prin raportare la situația sa concretă. Precizează că,
împotriva voinței sale și în lipsa oricăror alte obstacole de fapt,
este împiedicat să participe la ședința de judecată din fața Curții
Constituționale, fiindu-i refuzat transferul de la Penitenciarul
Focșani la un penitenciar din București.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției. Precizează, în acest sens,
că motivele de neconstituționalitate formulate de autorul
excepției nu vizează, în realitate, încălcarea unui drept de nivel
constituțional, ci a unui drept legal, constând în dreptul de a
achiziționa anumite bunuri în perioada de detenție.
C U R T E A,

având în vedere actele și lucrările dosarului, reține următoarele:
Prin Decizia penală nr. 320 din 14 august 2009, pronunțată
în Dosarul nr. 2.624/91/2009, Tribunalul Vrancea — Secția
penală a sesizat Curtea Constituțională cu excepția de
neconstituționalitate a dispozițiilor art. 73 alin. (4) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal.
Excepția de neconstituționalitate a fost ridicată de ClaudiuEugen Turcu într-o cauză privind soluționarea unui recurs
formulat împotriva încheierii judecătorești de respingere a cererii
de sesizare a Curții Constituționale cu prezenta excepție de
neconstituționalitate.
În motivarea excepției de neconstituționalitate autorul
acesteia solicită Curții Constituționale să precizeze dacă
prevederile art. 73 alin. (4) din Legea nr. 275/2006 respectă
dreptul la demnitate și drepturile persoanelor private de libertate,
în general. Arată, în acest sens, că a fost sancționat disciplinar
de către o comisie formată din membri fără studii și pregătire
juridică adecvată, care a dispus suspendarea pentru 30 de zile
a dreptului de a primi și de a cumpăra bunuri, cu excepția celor
de strictă necesitate pentru igiena personală. Consideră că

această comisie de disciplină ălucrează în solidar cu organele
de urmărire penală” și că alta ar fi fost soluția dispusă în cazul
său dacă ancheta s-ar fi desfășurat sub îndrumarea
judecătorului delegat din cadrul penitenciarului.
Tribunalul Vrancea — Secția penală apreciază că excepția
de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului apreciază că dispozițiile art. 73 alin. (4)
din Legea nr. 275/2006 sunt constituționale. Precizează că
autorul excepției nu indică în mod expres textele constituționale
pretins încălcate, ci invocă Legea fundamentală, în ansamblul
său, iar critica formulată vizează, în principal, modul de
interpretare și aplicare a legii în raport cu situația concretă a
acestuia, aspecte ce aparțin competenței instanțelor
judecătorești.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 73 alin. (4) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, publicată în Monitorul Oficial
al României, Partea I, nr. 627 din 20 iulie 2006, al căror conținut
este următorul:
— Art. 73 — Procedura disciplinară: ă(4) Comisia de
disciplină, după ascultarea persoanei condamnate și a oricărei
alte persoane care are cunoștință despre împrejurările în care a
fost săvârșită fapta, aplică prin hotărâre scrisă una dintre
sancțiunile disciplinare sau, după caz, clasează dosarul de
cercetare disciplinară.”
Autorul excepției nu precizează textele din Constituție pretins
încălcate.
Examinând excepția de neconstituționalitate, Curtea
constată că aceasta urmează să fie respinsă ca inadmisibilă.
Mai întâi, autorul excepției nu prezintă reale motive de
neconstituționalitate, ci se rezumă la a descrie situația sa de
fapt, potrivit căreia, în urma unei sancțiuni disciplinare, i-a fost
suspendat pentru o perioadă de 30 de zile dreptul de a
achiziționa bunuri, cu excepția celor strict necesare, de uz
personal. Autorul excepției contestă profesionalismul și
imparțialitatea comisiei de disciplină, motiv pentru care solicită
Curții Constituționale să precizeze dacă prevederile art. 73
alin. (4) din Legea nr. 275/2006 respectă dreptul la demnitate și

MONITORUL OFICIAL AL ROMÂNIEI, PARTEA I, Nr. 234/13.IV.2010
drepturile persoanelor private de libertate, în general. Or, cele
descrise de autorul excepției nu pot substitui o motivare în drept
a excepției de neconstituționalitate, în sensul relevării unui
raport de contradictorialitate între textul de lege criticat și norme
ale Legii fundamentale.

3

Pe de altă parte, susținerile autorului excepției au în vedere
modalitatea de interpretare și aplicare a legii de către organele
competente, operațiuni ce nu intră în sfera de competența a
Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
DECIDE:

Respinge, ca inadmisibilă, excepția de neconstituționalitate a dispozițiilor art. 73 alin. (4) din Legea nr. 275/2006 privind
executarea pedepselor și a măsurilor dispuse de organele judiciare în cursul procesului penal, excepție ridicată de Claudiu-Eugen
Turcu în Dosarul nr. 2.624/91/2009 al Tribunalului Vrancea — Secția penală.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri pentru întărirea controlului în scopul combaterii transporturilor
ilicite de mărfuri și de persoane
Având în vedere constatările autorităților abilitate și sesizările partenerilor sociali privind existența unor practici ilicite în
activitățile de transport rutier de persoane, transport în regim de taxi și în regim de închiriere, în prestarea serviciilor de transport
public local, precum și în activitatea de pregătire a persoanelor în vederea obținerii permisului de conducere auto, faptul că în
legislația specifică din domeniile enumerate nu există mecanisme eficiente care să descurajeze aceste practici, ajungându-se la
o diversificare a formelor de realizare a acestor fapte ilicite,
având în vedere că menținerea stării de fapt constatate afectează profund societatea românească și pe cetățenii acesteia,
prin perpetuarea unor practici care au consecințe negative asupra siguranței și calității vieții populației, calității serviciilor oferite
de operatorii și transportatorii rutieri, mediului concurențial ori care au un impact negativ asupra bugetului de stat, prin diminuarea
veniturilor încasate ca urmare a neplății taxelor și impozitelor aferente activităților de transport de persoane, ce sunt desfășurate
în afara cadrului legal în vigoare,
ținând seama de faptul că situația actuală reclamă o intervenție imediată pentru:
— întărirea și perfecționarea instrumentelor legale de combatere a fraudei fiscale și a altor activități ilicite în domeniile
vizate, inclusiv prin stabilirea unor sancțiuni contravenționale având un puternic caracter disuasiv, de natură a face intervenția
imediată a organelor abilitate mai eficientă;
— creșterea siguranței cetățenilor și a calității serviciilor de transport oferite acestora;
— garantarea unui mediu de afaceri concurențial în domeniile de referință;
— întărirea regulilor de disciplină a efectuării activităților de transport de persoane;
— completarea cadrului legal ce reglementează desfășurarea activității școlilor de conducători auto și a instructorilor auto
autorizați,
în considerarea faptului că toate aceste elemente vizează interesul public și constituie situații extraordinare a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 109/2005
privind transporturile rutiere, publicată în Monitorul Oficial al
României, Partea I, nr. 655 din 22 iulie 2005, aprobată cu
modificări și completări prin Legea nr. 102/2006, cu modificările
și completările ulterioare, se modifică și se completează după
cum urmează:

1. La articolul 4813, alineatul (1) se modifică și va avea
următorul cuprins:
ăArt. 4813. — (1) Pregătirea teoretică și practică a unei
persoane în vederea obținerii permisului de conducere sau a
unei noi categorii ori subcategorii a acestuia se realizează numai

4

MONITORUL OFICIAL AL ROMÂNIEI, PARTEA I, Nr. 234/13.IV.2010

într-o școală de conducători auto autorizată, în condițiile
existenței unui contract încheiat între persoană și școala
respectivă, potrivit dispozițiilor legale.”
2. La articolul 4813, după alineatul (4) se introduce un
nou alineat, alineatul (5), cu următorul cuprins:
ă(5) Activitățile școlii de conducători auto realizate în vederea
obținerii permisului de conducere sau a unei noi categorii ori
subcategorii a acestuia, cu excepția activității de pregătire
practică, se desfășoară numai în locațiile pentru care a fost
obținută autorizație de școală de conducători auto.”
3. La articolul 4814, alineatul (4) se modifică și va avea
următorul cuprins:
ă(4) Instructorul de pregătire practică prevăzut la alin. (1)
poate fi autorizat numai dacă, potrivit dispozițiilor legale în
vigoare, a fost angajat cel puțin 3 ani cu normă întreagă sau a
activat cel puțin 6 ani ca instructor auto atestat în cadrul școlilor
autorizate sau dacă face dovada că a deținut autorizație pentru
activitatea de pregătire practică a conducătorilor auto eliberată
de autoritatea competentă și nu a avut suspendat permisul de
conducere și/sau atestatul în ultimii 3 ani.”
4. La articolul 572, după litera f) se introduce o nouă
literă, litera g), cu următorul cuprins:
ăg) efectuarea activității de pregătire practică a persoanelor
în vederea obținerii permisului de conducere, fără a deține
autorizație de școală de conducători auto sau autorizație de
instructor auto ori care are autorizația suspendată, anulată sau
cu valabilitate depășită, după caz.”
5. La articolul 574, după alineatul (1) se introduce un nou
alineat, alineatul (11), cu următorul cuprins:
ă(11) Contravenția prevăzută la art. 572 lit. g) se sancționează
cu amendă de la 10.000 lei la 15.000 de lei.”
6. La articolul 62, după alineatul (1) se introduce un nou
alineat, alineatul (11), cu următorul cuprins:
ă(11) În cazul utilizării unui autovehicul pentru pregătirea
practică a persoanelor în vederea obținerii permisului de
conducere, fără a deține autorizație de școală de conducători
auto sau autorizație de instructor auto, se suspendă dreptul de
utilizare a autovehiculului prin reținerea plăcuțelor de
înmatriculare și a certificatului de înmatriculare, aplicându-se și
sancțiunea contravențională corespunzătoare.”
7. La articolul 62, alineatele (2) și (3) se modifică și vor
avea următorul cuprins:
ă(2) Inspectorii de trafic, precum și ofițerii și/sau agenții de
poliție din cadrul Poliției Române care au calitatea de polițiști
rutieri au dreptul să rețină documentele prevăzute la alin. (1) și
(11), dacă acestea au valabilitatea depășită sau nu sunt
conforme cu transportul efectuat, precum și plăcuțele de
înmatriculare împreună cu certificatul de înmatriculare.
(3) Plăcuțele de înmatriculare împreună cu certificatul de
înmatriculare și o copie a proceselor-verbale de constatare a
contravenției și de reținere a plăcuțelor de înmatriculare și a
certificatului de înmatriculare se predau inspectoratului județean
de poliție, respectiv Direcției Generale de Poliție a Municipiului
București, care notifică deținătorului autovehiculului faptul că

suspendarea dreptului de utilizare a autovehiculului prin
reținerea certificatului de înmatriculare și a plăcuțelor de
înmatriculare încetează la 6 luni de la data procesului-verbal de
reținere a acestora. Suspendarea dreptului de utilizare a
autovehiculului încetează, iar plăcuțele de înmatriculare și
certificatele de înmatriculare se restituie, la cerere, dacă se face
dovada achitării amenzii.”
8. La articolul 62, alineatul (4) se abrogă.
Art. II. — Legea nr. 38/2003 privind transportul în regim de
taxi și în regim de închiriere, publicată în Monitorul Oficial al
României, Partea I, nr. 45 din 28 ianuarie 2003, cu modificările
și completările ulterioare, se modifică și se completează după
cum urmează:
1. La articolul 20, alineatul (7) se modifică și va avea
următorul cuprins:
ă(7) Se interzice staționarea taxiurilor în vederea efectuării
de transport rutier public de persoane, în regim de taxi, în altă
localitate decât localitatea de autorizare.”
2. La articolul 36, după alineatul (2) se introduce un nou
alineat, alineatul (3), cu următorul cuprins:
ă(3) Se interzice amplasarea fără drept pe/în interiorul
autovehiculului a însemnelor și accesoriilor specifice
taximetrelor autorizate sau autovehiculelor autorizate în regim
de închiriere.”
3. La articolul 55 punctul 1, litera a) se modifică și va
avea următorul cuprins:
ăa) aplicabilă taximetriștilor pentru nerespectarea
prevederilor art. 22 și art. 52 alin. (3) lit. a), c), e), f), j), k), o), u)
și x);”.
4. La articolul 55 punctul 2, după litera b) se introduce o
nouă literă, litera c), cu următorul cuprins:
ăc) aplicabilă taximetriștilor sau interpușilor acestora care
abordează clienții în interiorul aeroportului, potrivit prevederilor
art. 241 alin. (3).”
5. La articolul 55 punctul 3, litera a) se modifică și va
avea următorul cuprins:
ăa) aplicabilă taximetriștilor pentru intervenții asupra
componentelor aparatului de taxat, în scopul majorării prețului
transportului sau neincluderii unor venituri realizate în memoria
fiscală, precum și pentru nerespectarea prevederilor art. 20
alin. (7), art. 25 alin. (6) și (7) și art. 52 alin. (3) lit. g), p), r), s) și
v), precum și transportatorilor în regim de închiriere pentru
nerespectarea prevederilor art. 25 alin. (6) și (7);”.
6. La articolul 55 punctul 3, după litera e) se introduc
două noi litere, literele f) și g), cu următorul cuprins:
ăf) aplicabilă conducătorilor auto pentru nerespectarea
prevederilor art. 36 alin. (3);
g) aplicabilă pentru efectuarea de transport public de
persoane cu un autoturism, fără respectarea prevederilor art. 7
și 8.”
7. După articolul 58 se introduce un nou articol, articolul 581,
cu următorul cuprins:
ăArt. 581. — (1) În cazul utilizării pentru transport public de
persoane a unui autoturism, fără a se deține autorizație de

MONITORUL OFICIAL AL ROMÂNIEI, PARTEA I, Nr. 234/13.IV.2010
transport în regim de taxi sau autorizație de transport în regim
de închiriere, se suspendă dreptul de utilizare a autoturismului
prin reținerea de către ofițerii și/sau agenții de poliție din cadrul
Poliției Române care au calitatea de polițiști rutieri a plăcuțelor
de înmatriculare și a certificatului de înmatriculare, aplicându-se
și sancțiunea contravențională corespunzătoare.
(2) Ofițerii și/sau agenții de poliție din cadrul Poliției Române
care au calitatea de polițiști rutieri au dreptul să rețină plăcuțele
de înmatriculare, precum și documentele prevăzute la alin. (1),
dacă acestea au valabilitatea depășită sau nu sunt conforme cu
transportul efectuat.
(3) Plăcuțele de înmatriculare împreună cu certificatul de
înmatriculare și o copie a proceselor-verbale de constatare a
contravenției și de reținere a plăcuțelor de înmatriculare și a
certificatului de înmatriculare se predau inspectoratului județean
de poliție, respectiv Direcției Generale de Poliție a Municipiului
București, care notifică deținătorului autovehiculului faptul că
suspendarea dreptului de utilizare a autovehiculului prin
reținerea certificatului de înmatriculare și a plăcuțelor de
înmatriculare încetează la 6 luni de la data procesului-verbal de
reținere a acestora. Suspendarea dreptului de utilizare a
autovehiculului încetează, iar plăcuțele de înmatriculare și
certificatele de înmatriculare se restituie, la cerere, dacă se face
dovada achitării amenzii.”
Art. III. — Legea serviciilor de transport public local
nr. 92/2007, publicată în Monitorul Oficial al României, Partea I,
nr. 262 din 19 aprilie 2007, se modifică și se completează după
cum urmează:
1. La articolul 45, alineatul (8) se modifică și va avea
următorul cuprins:
ă(8) Constatarea contravențiilor prevăzute la alin. (2)—(7) și
aplicarea sancțiunilor se fac de către împuterniciții primarilor
comunelor, orașelor și municipiilor, de către primarul general al
municipiului București, de către președinții consiliilor județene,
de către persoanele împuternicite de aceștia, precum și de către
ofițerii și/sau agenții de poliție din cadrul Poliției Române care au
calitatea de polițiști rutieri, după caz.”

2. După articolul 46 se introduce un nou articol, articolul 461,
cu următorul cuprins:
ăArt. 461. — (1) În cazul utilizării pentru transport a unui
autovehicul fără a se deține următoarele documente valabile,
după caz, autorizație de transport, copia conformă a acesteia,
licență de traseu, se suspendă dreptul de utilizare a
autovehiculului, prin reținerea de către ofițerii și/sau agenții de
poliție din cadrul Poliției Române care au calitatea de polițiști
rutieri a plăcuțelor de înmatriculare și a certificatului de
înmatriculare, aplicându-se și sancțiunea contravențională
corespunzătoare.
(2) Ofițerii și/sau agenții de poliție din cadrul Poliției Române
care au calitatea de polițiști rutieri au dreptul să rețină plăcuțele
de înmatriculare, precum și documentele prevăzute la alin. (1),
dacă acestea au valabilitatea depășită sau nu sunt conforme cu
transportul efectuat.
(3) Plăcuțele de înmatriculare împreună cu certificatul de
înmatriculare și o copie a proceselor-verbale de constatare a
contravenției și de reținere a plăcuțelor de înmatriculare și a
certificatului de înmatriculare se predau inspectoratului județean
de poliție, respectiv Direcției Generale de Poliție a Municipiului
București, care notifică deținătorului autovehiculului faptul că
suspendarea dreptului de utilizare a autovehiculului prin
reținerea certificatului de înmatriculare și a plăcuțelor de
înmatriculare încetează la 6 luni de la data procesului-verbal de
reținere a acestora. Suspendarea dreptului de utilizare a
autovehiculului încetează, iar plăcuțele de înmatriculare și
certificatele de înmatriculare se restituie, la cerere, dacă se face
dovada achitării amenzii.”
Art. IV. — Procedurile de suspendare a dreptului de utilizare
a unui autovehicul prin reținerea certificatului de înmatriculare
și a plăcuțelor de înmatriculare, prevăzute la art. I. pct. 6, art. II
pct. 7 și art. III pct. 2, se stabilesc prin ordin comun al ministrului
administrației și internelor și al ministrului transporturilor și
infrastructurii, în termen de 15 zile de la data intrării în vigoare
a prezentei ordonanțe de urgență.
Art. V. — Împotriva măsurii de suspendare a dreptului de
utilizare a unui autovehicul prin reținerea certificatului de
înmatriculare și a plăcuțelor de înmatriculare se poate formula
plângere la instanța de contencios administrativ, în condițiile
legii.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 12 aprilie 2010.
Nr. 34.

5

6

MONITORUL OFICIAL AL ROMÂNIEI, PARTEA I, Nr. 234/13.IV.2010
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli
pe anul 2010 al Regiei Autonome Compania Română
de Aviație ăROMAVIA” — R.A., aflată în coordonarea
Ministerului Apărării Naționale
În temeiul art. 108 din Constituția României, republicată, și al art. 15 alin. (1)
din Ordonanța de urgență a Guvernului nr. 37/2008 privind reglementarea unor
măsuri financiare în domeniul bugetar, aprobată cu modificări prin Legea
nr. 275/2008, cu modificările și completările ulterioare, și al Legii bugetului de stat
pe anul 2010 nr. 11/2010,
în conformitate cu prevederile Ordonanței de urgență a Guvernului
nr. 79/2008 privind măsuri economico-financiare la nivelul unor operatori
economici, aprobată cu modificări și completări prin Legea nr. 203/2009,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe anul 2010 al Regiei
Autonome Compania Română de Aviație ăROMAVIA” — R.A., aflată în
coordonarea Ministerului Apărării Naționale, prevăzut în anexa*) care face parte
integrantă din prezenta hotărâre.
(2) Defalcarea pe trimestre a indicatorilor prevăzuți în buget se aprobă de
către Ministerul Apărării Naționale.
Art. 2. — (1) Nivelul cheltuielilor totale aferente veniturilor prevăzute în
bugetul de venituri și cheltuieli al Regiei Autonome Compania Română de Aviație
ăROMAVIA” — R.A. reprezintă limită maximă care nu poate fi depășită decât în
cazuri justificate, cu aprobarea Guvernului, la propunerea Ministerului Apărării
Naționale, cu avizul Ministerului Finanțelor Publice și al Ministerului Muncii, Familiei
și Protecției Sociale.
(2) În cazul în care în execuție se înregistrează depășiri sau nerealizări ale
veniturilor totale, Regia Autonomă Compania Română de Aviație ăROMAVIA” —
R.A. poate efectua cheltuieli totale proporțional cu gradul de realizare a veniturilor
totale, cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie contravenție și se
sancționează cu amendă de la 1.000 lei la 5.000 lei.
(2) Contravenția se constată de către organele de control financiar ale
statului, împuternicite conform legii, iar amenda se aplică persoanelor vinovate de
nerespectarea prevederilor prezentei hotărâri.
(3) Contravenției prevăzute la alin. (1) i se aplică dispozițiile Ordonanței
Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările
ulterioare.
PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu

București, 31 martie 2010.
Nr. 284.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 234/13.IV.2010

7
ANEXĂ

MINISTERUL APĂRĂRII NAȚIONALE
Regia Autonomă Compania Română de Aviație ăROMAVIA” — R.A.
Adresa: Bd. Dimitrie Cantemir nr. 1, București
C.I.F. 1590333
B U G E T U L D E V E N I T U R I Ș I C H E LT U I E L I

al Regiei Autonome Compania Română de Aviație ăROMAVIA” — R.A. pe anul 2010

8

MONITORUL OFICIAL AL ROMÂNIEI, PARTEA I, Nr. 234/13.IV.2010

MONITORUL OFICIAL AL ROMÂNIEI, PARTEA I, Nr. 234/13.IV.2010

9

10

MONITORUL OFICIAL AL ROMÂNIEI, PARTEA I, Nr. 234/13.IV.2010

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2010
al Companiei Naționale ăRomtehnica” — S.A., aflată în coordonarea Ministerului Apărării Naționale
În temeiul art. 108 din Constituția României, republicată, și al art. 15 alin. (1) din Ordonanța de urgență a Guvernului
nr. 37/2008 privind reglementarea unor măsuri financiare în domeniul bugetar, aprobată cu modificări prin Legea nr. 275/2008, cu
modificările și completările ulterioare, și al Legii bugetului de stat pe anul 2010 nr. 11/2010,
în conformitate cu prevederile Ordonanței de urgență a Guvernului nr. 79/2008 privind măsuri economico-financiare la
nivelul unor operatori economici, aprobată cu modificări și completări prin Legea nr. 203/2009,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli pe
anul 2010 al Companiei Naționale ăRomtehnica” — S.A., aflată
în coordonarea Ministerului Apărării Naționale, prevăzut în
anexa*) care face parte integrantă din prezenta hotărâre.
(2) Defalcarea pe trimestre a indicatorilor prevăzuți în bugetul
de venituri și cheltuieli al Companiei Naționale ăRomtehnica” — S.A.
se aprobă de Ministerul Apărării Naționale.
Art. 2. — (1) Nivelul cheltuielilor totale aferente veniturilor
prevăzute în bugetul de venituri și cheltuieli al Companiei
Naționale ăRomtehnica” — S.A. reprezintă limită maximă, care
nu poate fi depășită decât în cazuri justificate, cu aprobarea
Guvernului, la propunerea Ministerului Apărării Naționale, cu
avizul Ministerului Finanțelor Publice și al Ministerului Muncii,
Familiei și Protecției Sociale.
(2) În cazul în care în execuție se înregistrează depășiri sau
nerealizări ale veniturilor totale, Compania Națională

ăRomtehnica” — S.A. poate efectua cheltuieli totale proporțional
cu gradul de realizare a veniturilor totale, cu încadrarea în
indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul apărării naționale,
Gabriel Oprea
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 31 martie 2010.
Nr. 285.
*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 234/13.IV.2010

11
ANEXĂ

MINISTERUL APĂRĂRII NAȚIONALE
Operatorul economic: Compania Națională ăRomtehnica” — S.A.
Sediul/Adresa: municipiul București, bd. Timișoara 5C, sectorul 6, 061301
Cod unic de înregistrare: RO472771
B U G E T U L D E V E N I T U R I Ș I C H E LT U I E L I P E A N U L 2 0 1 0

12

MONITORUL OFICIAL AL ROMÂNIEI, PARTEA I, Nr. 234/13.IV.2010

MONITORUL OFICIAL AL ROMÂNIEI, PARTEA I, Nr. 234/13.IV.2010

13

14

MONITORUL OFICIAL AL ROMÂNIEI, PARTEA I, Nr. 234/13.IV.2010

MONITORUL OFICIAL AL ROMÂNIEI, PARTEA I, Nr. 234/13.IV.2010

15

ACTE ALE COMISIEI DE SUPRAVEGHERE
A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale NOVOFINANCE GROUPE — BROKER DE ASIGURARE
ȘI REASIGURARE — S.R.L. cu interzicerea temporară a exercitării activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentă legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 24 martie 2010, în cadrul căreia a fost analizat Referatul de constatare nr. VI.1.318 din 10 martie 2010, întocmit ca urmare a
controlului permanent efectuat la Societatea Comercială NOVOFINANCE GROUPE — BROKER DE ASIGURARE ȘI
REASIGURARE — S.R.L., cu sediul în municipiul Timișoara, Str. Liniștei nr. 7/9, ap. 1, camera 2, județul Timiș,
J35/4201/19.12.2006, CUI 20025930/19.12.2006, RBK-414/14.06.2007,
a constatat următoarele:
Începând cu data de 6 noiembrie 2009, domnul Popa Ștefan nu mai deține funcția de director executiv al Societății
Comerciale NOVOFINANCE GROUPE — BROKER DE ASIGURARE ȘI REASIGURARE — S.R.L.
Începând cu data de 5 octombrie 2009, domnul Popa Ștefan nu mai deține funcția de administrator al Societății Comerciale
NOVOFINANCE GROUPE — BROKER DE ASIGURARE ȘI REASIGURARE — S.R.L.
Comisia de Supraveghere a Asigurărilor a solicitat intermediarului în asigurări să numească o nouă persoană
semnificativă — director executiv și să transmită documentația necesară în vederea aprobării, deoarece doamna Muntean Sorina
nu îndeplinește condițiile art. 2 lit. h) din Normele privind autorizarea brokerilor de asigurare și/sau de reasigurare, puse în aplicare
prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare, și să transmită
documentația completă în vederea aprobării doamnei Muntean Sorina în funcția de administrator.
Societatea nu a dat curs acestei solicitări.
Astfel au fost încălcate prevederile art. 35 alin. (5) lit. h) din Legea nr. 32/2000, cu modificările și completările ulterioare,
ceea ce constituie contravenție, conform art. 39 alin. (2) lit. m2) din Legea nr. 32/2000, cu modificările și completările ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România, Consiliul Comisiei de Supraveghere a Asigurărilor a hotărât, în ședința din data de 24 martie 2010,
sancționarea Societății Comerciale NOVOFINANCE GROUPE — BROKER DE ASIGURARE ȘI REASIGURARE — S.R.L. cu
interzicerea temporară a exercitării activității, în conformitate cu prevederile art. 39 alin. (3) lit. d) din Legea nr. 32/2000, cu
modificările și completările ulterioare, de la data publicării prezentei decizii în Monitorul Oficial al României, Partea I, până la data
aprobării de către Comisia de Supraveghere a Asigurărilor a unor noi persoane semnificative — conducător executiv și administrator —
care să îndeplinească condițiile prevăzute în Normele privind autorizarea brokerilor de asigurare și/sau de reasigurare, puse în
aplicare prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare,
drept pentru care d e c i d e:
Art. 1. — În conformitate cu prevederile art. 39 alin. (3) lit. d)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare,
se
sancționează
Societatea
Comercială
NOVOFINANCE GROUPE — BROKER DE ASIGURARE ȘI
REASIGURARE — S.R.L., cu sediul în municipiul Timișoara,
Str. Liniștei nr. 7/9, ap. 1, camera 2, județul Timiș,
J35/4201/19.12.2006,
CUI
20025930/19.12.2006,
RBK-414/14.06.2007, cu interzicerea temporară a exercitării
activității de la data publicării prezentei decizii în Monitorul Oficial
al României, Partea I, până la data aprobării de către Comisia
de Supraveghere a Asigurărilor a unei noi persoane
semnificative — conducător executiv și administrator — care să
îndeplinească condițiile prevăzute în Normele privind
autorizarea brokerilor de asigurare și/sau de reasigurare, puse

în aplicare prin Ordinul președintelui Comisiei de Supraveghere
a Asigurărilor nr. 3.110/2004, cu modificările ulterioare.
Art. 2. — (1) Împotriva prezentei decizii Societatea
Comercială NOVOFINANCE GROUPE — BROKER DE
ASIGURARE ȘI REASIGURARE — S.R.L. poate face plângere
la Curtea de Apel București, în termen de 30 de zile de la
comunicarea acesteia, în conformitate cu prevederile art. 40
alin. (1) din Legea nr. 32/2000, cu modificările și completările
ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 30 martie 2010.
Nr. 287.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 234/13.IV.2010 conține 16 pagini.

Prețul: 3,20 lei

&JUYDGY|442207]
ISSN 1453—4495

