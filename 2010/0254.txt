Anul 178 (XXII) — Nr. 254

PARTEA I

Marți, 20 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 217 din 9 martie 2010 referitoare la excepția de
neconstituționalitate a dispozițiilor art. 360 și art. 363
alin. 3 din Codul de procedură penală........................

2–3

Decizia nr. 257 din 16 martie 2010 referitoare la excepția de
neconstituționalitate a dispozițiilor art. 32 pct. 1 și 6 din
Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ............

3–5

Decizia nr. 271 din 16 martie 2010 referitoare la excepția de
neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței ....

5–7

Decizia nr. 272 din 16 martie 2010 referitoare la excepția de
neconstituționalitate a dispozițiilor art. 10 alin. (1) din
Legea nr. 241/2005 pentru prevenirea și combaterea
evaziunii fiscale ..........................................................

7–8

Decizia nr. 273 din 18 martie 2010 referitoare la excepția de
neconstituționalitate a dispozițiilor art. 96 alin. (1)—(5),
alin. (6) lit. a)—c) și alin. (7) și (8), precum și ale art. 101
alin. (3) din Ordonanța de urgență a Guvernului
nr. 195/2002 privind circulația pe drumurile publice ....

8–10

Decizia nr. 279 din 18 martie 2010 referitoare la excepția de
neconstituționalitate a dispozițiilor art. 23 alin. (2) din
Legea nr. 275/2006 privind executarea pedepselor și
a măsurilor dispuse de organele judiciare în cursul
procesului penal ........................................................

10–12

Decizia nr. 287 din 18 martie 2010 referitoare la excepția de
neconstituționalitate a prevederilor art. 26 alin. (1) și
alin. (2) pct. 2 din Legea nr. 122/2006 privind azilul în
România ....................................................................

12–13

Decizia nr. 289 din 18 martie 2010 referitoare la excepția de
neconstituționalitate a dispozițiilor art. 64 alin. 1 lit. a),
b) și c) și art. 71 din Codul penal................................

14–15

Decizia nr. 335 din 25 martie 2010 referitoare la excepția de
neconstituționalitate a dispozițiilor Legii nr. 146/1997
privind taxele judiciare de timbru................................

15–16

2

MONITORUL OFICIAL AL ROMÂNIEI, PARTEA I, Nr. 254/20.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 217
din 9 martie 2010

referitoare la excepția de neconstituționalitate a dispozițiilor art. 360 și art. 363 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 360 și art. 363 alin. 3 din Codul de procedură
penală, excepție invocată de Lucian Florin Sarca în dosarele
nr. 1.556/187/2006 și nr. 8.334/271/2003 ale Tribunalului Bihor —
Secția penală.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere identitatea de obiect a excepțiilor
de neconstituționalitate ridicate în dosarele nr. 5.237 D/2009 și
nr. 5.768 D/2009, pune în discuție, din oficiu, problema conexării
cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 5.768 D/2009
la Dosarul nr. 5.237 D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.

de drept civil, comercial, administrativ, unde întotdeauna și în
orice situație o hotărâre dată la fond sau în apel se comunică
pentru exercitarea căilor de atac, față de sistemul jurisdicțional
penal [...] creează o situație de inechitate și de inegalitate vădită
între subiecții de drept penal și cei de drept civil în România, pe
de o parte, dar și între subiecții de drept penal din România și cei
din restul țărilor membre al Uniunii”. Se solicită să se constate
că dispozițiile criticate sunt neconstituționale ăîn măsura în care
impun în continuare ca pentru oricare inculpat care a lipsit la
pronunțare să nu-i fie comunicată copia de pe dispozitivul
hotărârii, iar termenul de 10 zile pentru exercitarea apelului să
curgă în această situație de la pronunțare, și nu de la
comunicarea copiei de pe dispozitiv, care trebuie să fie
obligatorie”.
Tribunalul Bihor — Secția penală apreciază că excepția
de neconstituționalitate a dispozițiilor art. 360 din Codul de
procedură penală este inadmisibilă, întrucât se tinde la
completarea textului de lege criticat, ăprin includerea tuturor
inculpaților care au lipsit de la pronunțare în categoria celor
cărora trebuie să le fie comunicat dispozitivul hotărârii penale”.
În ceea ce privește art. 363 alin. 3 din Codul de procedură
penală, se apreciază că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că normele criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

C U R T E A,

având în vedere actele și lucrările dosarelor, reține următoarele:
Prin încheierile din 3 iunie 2009 și 29 iunie 2009, pronunțate
în dosarele nr. 1.556/187/2006 și nr. 8.334/271/2003, Tribunalul
Bihor — Secția penală a sesizat Curtea Constituțională cu
excepția de neconstituționalitate a dispozițiilor art. 360 și
art. 363 alin. 3 din Codul de procedură penală, excepție
invocată de Lucian Florin Sarca.
În motivarea excepției de neconstituționalitate se
susține, în esență, că, în lumina normelor constituționale,
oricărei persoane trebuie să i se comunice rezultatul procesului
din oficiu și în mod gratuit, cu atât mai mult în cazul în care a
făcut obiectul unui dosar penal și s-a dispus condamnarea sa.
Comunicarea copiei de pe dispozitiv sau a întregii hotărâri în
vederea exercitării căii de atac unde o instanță superioară să
poată cenzura greșelile de drept sau de fapt asupra unei
judecăți de prim grad este o garanție a respectării dreptului la
apărare, ce trebuie să prevaleze în tot sistemul de drept și să nu
fie o excepție care se întâlnește doar în dreptul penal românesc.
Se mai arată că orice cetățean trebuie informat cu privire la
rezultatul faptei sale, o teză contrară încălcând art. 31 din
Constituție. Totodată, ădiferențierea dintre sistemul jurisdicțional

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 360 și art. 363 alin. 3 din Codul de procedură
penală, având următorul cuprins:
— Art. 360: ăCopii de pe dispozitivul hotărârii se comunică
părților care au lipsit atât la judecată, cât și la pronunțare.
Inculpatului deținut sau aflat în vreuna dintre situațiile
prevăzute în art. 171 alin. 2, care a lipsit de la pronunțarea
hotărârii, i se comunică copia dispozitivului hotărârii. De
asemenea, copia dispozitivului hotărârii se comunică
administrației locului de deținere.
După redactarea hotărârii, inculpaților prevăzuți în alineatul
precedent li se comunică copii de pe aceasta.

MONITORUL OFICIAL AL ROMÂNIEI, PARTEA I, Nr. 254/20.IV.2010
În cazul în care instanța a dispus suspendarea executării
pedepsei sub supraveghere, o copie de pe dispozitivul hotărârii
se comunică serviciului de protecție a victimelor și reintegrare
socială a infractorilor.”;
— Art. 363 alin. 3: ăPentru partea care a fost prezentă la
dezbateri sau la pronunțare, termenul curge de la pronunțare.
Pentru părțile care au lipsit atât la dezbateri, cât și la pronunțare,
precum și pentru inculpatul deținut ori pentru inculpatul militar
în termen, militar cu termen redus, rezervist concentrat, elev al
unei instituții militare de învățământ, ori pentru inculpatul internat
într-un centru de reeducare sau într-un institut medical-educativ,
care au lipsit de la pronunțare, termenul curge de la
comunicarea copiei de pe dispozitiv.”
Dispozițiile constituționale invocate în susținerea excepției
sunt cele ale art. 16 privind egalitatea în drepturi, art. 21 alin. (3)
privind dreptul la un proces echitabil, art. 31 privind dreptul la
informație, art. 124 alin. (2) privind unicitatea, imparțialitatea și
egalitatea pentru toți a justiției și ale art. 129 privind folosirea
căilor de atac, precum și dispozițiile art. 6 și 13 din Convenția
pentru apărarea drepturilor omului și a libertăților fundamentale,
privind dreptul la un proces echitabil și dreptul la un recurs
efectiv.

3

Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității art. 360 și art. 363 alin. 3 din Codul
de procedură penală, din perspectiva unor critici similare,
reținând că aceste dispoziții legale nu încalcă egalitatea în
drepturi, liberul acces la justiție, dreptul la apărare, dreptul la un
proces echitabil și dreptul la informație. În acest sens sunt, de
exemplu, Decizia nr. 531 din 9 aprilie 2009, publicată în
Monitorul Oficial al României, Partea I, nr. 338 din 21 mai 2009,
Decizia nr. 636 din 24 noiembrie 2005, publicată în Monitorul
Oficial al României, Partea I, nr. 1.137 din 15 decembrie 2005,
Decizia nr. 624 din 17 noiembrie 2005, publicată în Monitorul
Oficial al României, Partea I, nr. 1.121 din 13 decembrie 2005,
și Decizia nr. 114 din 24 februarie 2005, publicată în Monitorul
Oficial al României, Partea I, nr. 337 din 21 aprilie 2005, prin
care Curtea, pentru considerentele acolo reținute, a respins
excepțiile de neconstituționalitate invocate.
Întrucât nu au intervenit elemente noi, atât soluția pronunțată
de Curte în jurisprudența menționată, cât și considerentele care
au fundamentat-o își mențin valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 360 și art. 363 alin. 3 din Codul de procedură penală, excepție
invocată de Lucian Florin Sarca în dosarele nr. 1.556/187/2006 și nr. 8.334/271/2003 ale Tribunalului Bihor — Secția penală.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta
CURTEA CONSTITUȚIONALĂ

D E C I Z I A Nr. 257
din 16 martie 2010

referitoare la excepția de neconstituționalitate a dispozițiilor art. 32 pct. 1 și 6
din Ordonanța de urgență a Guvernului nr. 34/2009 cu privire la rectificarea bugetară pe anul 2009
și reglementarea unor măsuri financiar-fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 32 pct. 1 și 6 din Ordonanța de urgență a
Guvernului nr. 34/2009 cu privire la rectificarea bugetară pe anul

2009 și reglementarea unor măsuri financiar-fiscale, excepție
ridicată de Societatea Comercială ăErebul Consulting” — S.R.L.
din Vaslui în Dosarul nr. 270/45/2009 al Curții de Apel Iași —
Secția contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 25 iunie 2009, pronunțată în Dosarul
nr. 270/45/2009, Curtea de Apel Iași — Secția contencios

4

MONITORUL OFICIAL AL ROMÂNIEI, PARTEA I, Nr. 254/20.IV.2010

administrativ și fiscal a sesizat Curtea Constituțională cu
excepția de neconstituționalitate a dispozițiilor art. 32
pct. 1 și 6 din Ordonanța de urgență a Guvernului
nr. 34/2009 cu privire la rectificarea bugetară pe anul 2009
și reglementarea unor măsuri financiar-fiscale.
Excepția a fost ridicată de Societatea Comercială ăErebul
Consulting” — S.R.L. din Vaslui într-o cauză de contencios
administrativ și fiscal având ca obiect anularea unui act
administrativ.
În motivarea excepției de neconstituționalitate autorul
excepției susține, în esență, că dispozițiile de lege criticate
contravin prevederilor constituționale ale art. 115 alin. (6) și
art. 139 alin. (1), deoarece o lege organică, Codul fiscal, a fost
modificată printr-o ordonanță de urgență, considerată act
normativ de rang inferior legii.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 pct. 1 și 6 din Ordonanța de urgență a
Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale,
publicată în Monitorul Oficial al României, Partea I, nr. 249 din
14 aprilie 2009, aprobată prin Legea nr. 227/2009, publicată în
Monitorul Oficial al României, Partea I, nr. 402 din 12 iunie 2009,
dispoziții care au următorul cuprins:
— Art. 32 pct. 1 și 6: ăLegea nr. 571/2003 privind Codul fiscal,
publicată în Monitorul Oficial al României, Partea I, nr. 927 din
23 decembrie 2003, cu modificările și completările ulterioare, se
modifică și se completează după cum urmează:
1. Articolul 18 se modifică și va avea următorul cuprins:
«Impozit minim
Art. 18. — (1) Contribuabilii care desfășoară activități de
natura barurilor de noapte, cluburilor de noapte, discotecilor,
cazinourilor sau pariurilor sportive, inclusiv persoanele juridice
care realizează aceste venituri în baza unui contract de
asociere, și în cazul cărora impozitul pe profit datorat pentru
activitățile prevăzute în acest articol este mai mic decât 5% din
veniturile respective sunt obligați la plata unui impozit de 5%
aplicat acestor venituri înregistrate.
(2) Contribuabilii, cu excepția celor prevăzuți la alin. (1), la
art. 13 lit. c)—e), art. 15 și 38, în cazul cărora impozitul pe profit
este mai mic decât suma impozitului minim pentru tranșa de
venituri totale corespunzătoare, prevăzute la alin. (3), sunt
obligați la plata impozitului la nivelul acestei sume.

(3) Pentru aplicarea prevederilor alin. (2), sumele
corespunzătoare impozitului minim, stabilite în funcție de
veniturile totale înregistrate la data de 31 decembrie a anului
precedent, sunt următoarele:
Venituri totale anuale
(lei)

0—52.000
52.001—215.000
215.001—430.000
430.001—4.300.000
4.300.001—21.500.000
21.500.001—129.000.000
Peste 129.000.001

Impozit minim anual
(lei)

2.200
4.300
6.500
8.600
11.000
22.000
43.000

(4) Pentru încadrarea în tranșa de venituri totale prevăzută la
alin. (3), se iau în calcul veniturile totale, obținute din orice sursă,
înregistrate la data de 31 decembrie a anului precedent, din care
se scad:
a) veniturile din variația stocurilor;
b) veniturile din producția de imobilizări corporale și
necorporale;
c) veniturile din exploatare, reprezentând cota-parte a
subvențiilor guvernamentale și a altor resurse pentru finanțarea
investițiilor;
d) veniturile din reducerea sau anularea provizioanelor
pentru care nu s-a acordat deducere, conform reglementărilor
legale;
e) veniturile rezultate din anularea datoriilor și a majorărilor
datorate bugetului statului, care nu au fost cheltuieli deductibile
la calculul profitului impozabil, conform reglementărilor legale;
f) veniturile realizate din despăgubiri de la societățile de
asigurare;
g) veniturile prevăzute la art. 20 lit. d).» [...]
6. La articolul 34, după alineatul (14) se introduc patru noi
alineate, alineatele (15)—(18), cu următorul cuprins:
«(15) Pentru anul 2009, contribuabilii prevăzuți la alin. (1)
lit. b) aplică următoarele reguli:
a) pentru trimestrul al II-lea se compară impozitul pe profit
datorat la sfârșitul trimestrului cu impozitul minim anual,
prevăzut la art. 18 alin. (3), recalculat în mod corespunzător
pentru perioada 1 mai—30 iunie 2009, prin împărțirea impozitului
minim anual la 12 luni și înmulțirea cu numărul de luni aferent
perioadei respective;
b) pentru trimestrele al III-lea și al IV-lea se compară
impozitul pe profit datorat la sfârșitul fiecărui trimestru cu
impozitul minim anual, prevăzut la art. 18 alin. (3), recalculat în
mod corespunzător pentru trimestrul respectiv, prin împărțirea
impozitului minim anual la 12 luni și înmulțirea cu numărul de
luni aferent trimestrului respectiv.
(16) Pentru anul 2009, contribuabilii prevăzuți la alin. (1) lit. a)
efectuează în continuare plățile anticipate în contul impozitului
pe profit stabilite conform prezentului articol.
(17) În situația în care contribuabilii prevăzuți la alin. (1) lit. a)
au înregistrat în anul 2008 pierdere fiscală, aceștia efectuează
plăți anticipate în contul impozitului pe profit în sumă de o
pătrime din impozitul minim anual, prevăzut la art. 18 alin. (3).
(18) Pentru anul 2009, contribuabilii prevăzuți la alin. (1) lit. a)
și alin (5), pentru definitivarea impozitului pe profit anual, aplică
prevederile art. 18 alin. (2) prin compararea impozitului pe profit
datorat la sfârșitul anului fiscal cu impozitul minim anual,
prevăzut la art. 18 alin. (3).»”
Autorul excepției consideră că aceste dispoziții de lege
contravin prevederilor constituționale ale art. 115 alin. (6)
referitoare la ordonanțele de urgență și art. 139 alin. (1) privind
impozite, taxe și alte contribuții.

MONITORUL OFICIAL AL ROMÂNIEI, PARTEA I, Nr. 254/20.IV.2010
Examinând excepția, Curtea constată că în jurisprudența sa
a statuat interdicția reglementării de către Guvern în domeniul
legii organice numai în ce privește ordonanțele adoptate în baza
unei legi de abilitare, interdicția decurgând din chiar prevederile
art. 115 alin. (1) din Constituție. O asemenea limitare nu este
prevăzută însă de alin. (6) al art. 115 din Constituție referitor la
ordonanțele de urgență.
De altfel, Legea nr. 571/2003 — Codul fiscal a fost adoptată
cu votul majoritar prevăzut la art. 76 alin. (2) din Constituție
pentru legi ordinare.
Nu se poate reține nici înfrângerea prevederilor
constituționale ale art. 139 alin. (1), deoarece ordonanța de

5

urgență este un act normativ cu putere de lege până la o
eventuală respingere de către Parlament. În speță, Ordonanța
de urgență a Guvernului nr. 34/2009 a fost aprobată prin Legea
nr. 227/2009.
Cât privește noțiunea de ălege” utilizată în Constituție în
art. 139 alin. (1), se reține jurisprudența Curții Constituționale,
care a statuat că aceasta are în vedere un sens larg ce acoperă
ansamblul dispozițiilor normative cuprinse în Legea
fundamentală și actele normative ce formează dreptul intern,
precum și mai multe înțelesuri în funcție de distincția ce
operează între criteriul formal sau organic și cel material.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 pct. 1 și 6 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și reglementarea unor măsuri financiar-fiscale, excepție ridicată de
Societatea Comercială ăErebul Consulting” — S.R.L. din Vaslui în Dosarul nr. 270/45/2009 al Curții de Apel Iași — Secția contencios
administrativ și fiscal.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 271
din 16 martie 2010

referitoare la excepția de neconstituționalitate a dispozițiilor art. 11 alin. (1) lit. c)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 11 alin. (1) lit. c) din Legea nr. 85/2006 privind
procedura insolvenței, excepție ridicată din oficiu de Tribunalul
Comercial Cluj în Dosarul acestuia nr. 1.990/1.285/2007.
Dezbaterile au avut loc în ședința publică din 9 martie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 16 martie 2010.

C U R T E A,

având în vedere actele și lucrările dosarului, constată
următoarele:
Prin Încheierea din 16 martie 2009, pronunțată în Dosarul
nr. 1.990/1.285/2007, Tribunalul Comercial Cluj a sesizat
Curtea Constituțională cu excepția de neconstituționalitate
a dispozițiilor art. 11 alin. (1) lit. c) din Legea nr. 85/2006
privind procedura insolvenței, excepție ridicată din oficiu
într-o cauză ce privește procedura insolvenței.
În motivarea excepției de neconstituționalitate se
apreciază că textul legal criticat este neconstituțional, întrucât
instituie în favoarea unui creditor sau a unor creditori ce
acționează concertat un regim favorabil și discriminator față de
ceilalți participanți la procedura insolvenței, întrucât le acordă
acestora în mod discreționar posibilitatea de a alege
administratorul/lichidatorul judiciar. Se mai arată că, întrucât
procedura insolvenței este una judiciară și publică, nu privată, și
această măsură ar trebui să fie sub controlul judecătoruluisindic, în sensul ca acesta să aibă posibilitatea de a o cenzura.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

6

MONITORUL OFICIAL AL ROMÂNIEI, PARTEA I, Nr. 254/20.IV.2010

Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 11 alin. (1) lit. c) din Legea
nr. 85/2006 privind procedura insolvenței, publicată în Monitorul
Oficial al României, Partea I, nr. 359 din 21 aprilie 2006. În
realitate, din motivarea excepției se reține că autorul acesteia
critică numai primele două teze ale art. 11 alin. (1) lit. c) din
Legea nr. 85/2006, text asupra căruia Curtea, potrivit
jurisprudenței sale, urmează să se pronunțe. Dispozițiile legale
criticate au următorul cuprins:
ăArt. 11. — (1) Principalele atribuții ale judecătorului-sindic, în
cadrul prezentei legi, sunt [...]:
c) desemnarea motivată, prin sentința de deschidere a
procedurii, dintre practicienii în insolvență compatibili care au
depus ofertă de servicii în acest sens la dosarul cauzei, a
administratorului judiciar provizoriu sau, după caz, a
lichidatorului care va administra procedura până la confirmarea
ori, după caz, înlocuirea sa de către adunarea creditorilor sau
creditorul care deține cel puțin 50% din valoarea creanțelor,
fixarea remunerației în conformitate cu criteriile stabilite de legea
de organizare a activității practicienilor în insolvență, precum și
a atribuțiilor acestuia pentru această perioadă. Judecătorulsindic va desemna administratorul judiciar provizoriu sau
lichidatorul provizoriu solicitat de către creditorul care a solicitat
deschiderea procedurii sau de către debitor, dacă cererea îi
aparține. [...]”.
Chiar dacă instanța de judecată nu a arătat în mod expres
textele constituționale pretins a fi încălcate, Curtea observă, din
motivarea excepției, că acestea sunt art. 16 privind egalitatea
în drepturi și art. 124 privind înfăptuirea justiției.
Examinând excepția de neconstituționalitate ridicată, Curtea
constată că, în jurisprudența sa, s-a mai pronunțat asupra unor
excepții de neconstituționalitate motivate în mod similar.
Astfel, Curtea, prin Decizia nr. 726 din 7 mai 2009, publicată
în Monitorul Oficial al României, Partea I, nr. 496 din 17 iulie
2009, a stabilit cu valoare de principiu că, ăîn cadrul procedurii
falimentului, administratorul judiciar sau lichidatorul au o poziție
și o situație deosebite față de toate părțile și față de toți ceilalți
participanți la procedură, ei nefiind parte în proces, ci participanți
la procedură, cu rol și atribuții determinate de lege. Aceștia nu
acționează în interes personal, ci în interesul bunei desfășurări
a întregii proceduri, în interesul debitorului insolvabil, pentru
reîntregirea patrimoniului acestuia, cât și în interesul creditorilor,
pentru ca aceștia să își poată valorifica creanțele în cât mai
mare măsură și cât mai operativ”.
De asemenea, prin Decizia nr. 898 din 16 iunie 2009,
publicată în Monitorul Oficial al României, Partea I, nr. 549 din
6 august 2009, Curtea a statuat, în raport cu dispozițiile art. 19
alin. (21) și alin. (3) din Legea nr. 85/2006, că ăposibilitatea
creditorului ce deține cel puțin 50% din valoarea totală a
creanțelor de a desemna, fără consultarea adunării creditorilor,
un administrator judiciar sau lichidator ori de a-l confirma pe cel

provizoriu, este pe deplin justificată, întrucât legiuitorul a optat
pentru criteriul valorii, iar nu cel al numărului creditorilor și nu
contravine principiului egalității în fața legii, prevăzut de art. 16
alin. (1) din Constituție”. Totodată, Curtea a mai arătat că,
ăpotrivit art. 11 alin. (1) lit. d) din Legea nr. 85/2006, judecătorulsindic confirmă, prin încheiere, administratorul judiciar sau
lichidatorul desemnat de creditorul ce deține cel puțin 50% din
valoarea totală a creanțelor, iar, în conformitate cu prevederile
alin. (3) al art. 19 din aceeași lege, ceilalți creditori pot contesta
la judecătorul-sindic, pentru motive de nelegalitate, decizia
creditorului care deține cel puțin 50%, prevăzută la alin. (21), în
termen de 3 zile de la data publicării acesteia în Buletinul
procedurilor de insolvență. Prin urmare, Curtea constată că
dispozițiile art. 19 alin. (21) din Legea nr. 85/2006 nu contravin
prevederilor art. 21 din Legea fundamentală”. Prin aceeași
decizie, Curtea a statuat că ăfaptul că împotriva deciziei
creditorului care deține cel puțin 50% din valoarea totală a
creanțelor de a desemna, fără consultarea adunării creditorilor,
un administrator judiciar sau lichidator în locul celui provizoriu
ori de a confirma administratorul judiciar provizoriu sau
lichidatorul provizoriu, creditorii interesați pot face contestație la
judecătorul-sindic, pentru motive de nelegalitate, în termen de
3 zile de la data publicării acestei decizii în Buletinul procedurilor
de insolvență, își găsesc justificarea în însuși specificul acestei
proceduri și are drept scop asigurarea desfășurării cu celeritate
a acesteia”.
Prin alte decizii, de exemplu, Decizia nr. 900 din 16 iunie
2009, publicată în Monitorul Oficial al României, Partea I, nr. 575
din 18 august 2009, Curtea a statuat: ăfaptul că adunarea
creditorilor desemnează administratorul judiciar sau lichidatorul,
stabilindu-i și remunerația, sau confirmă administratorul judiciar
ori lichidatorul desemnat provizoriu de către judecătorul-sindic
nu poate avea ca o consecință încălcarea principiului potrivit
căruia justiția se realizează prin Înalta Curte de Casație și
Justiție și prin celelalte instanțe judecătorești stabilite de lege,
consacrat prin art. 126 alin. (1) din Constituție, deoarece, pe
de-o parte, această desemnare este confirmată de
judecătorul-sindic prin încheiere, iar ceilalți creditori pot contesta
decizia de desemnare la judecătorul-sindic, pentru motive de
nelegalitate, în condițiile art. 19 alin. (3) din Legea nr. 85/2006.
Pe de altă parte, așa cum rezultă din nota de fundamentare a
Ordonanței de urgență a Guvernului nr. 173/2008, care a
modificat dispozițiile criticate ale art. 11 alin. (1) lit. d) din Legea
nr. 85/2006, această lege privind procedura insolvenței a
introdus ca elemente de noutate, printre altele, degrevarea
judecătorului-sindic de responsabilitățile ce excedează sferei
contenciosului și amplificarea rolului adunării creditorilor, pornind
de la acquis-ul comunitar în materie și valorificând principiile
consacrate în legislația internațională și bunele practici în
materie”.
În fine, prin Decizia nr. 572 din 14 aprilie 2009, publicată în
Monitorul Oficial al României, Partea I, nr. 357 din 27 mai 2009,
Curtea a statuat că reglementarea atribuțiilor administratorului
judiciar și ale lichidatorului nu atrag restrângerea accesului la
justiție.
Având în vedere aceste considerente de principiu, Curtea
constată că judecătorul-sindic poate controla măsura înlocuirii
lichidatorului sau administratorului judiciar dispusă de adunarea
creditorilor ori de creditorul care deține cel puțin 50% din
valoarea creanțelor numai pentru motive de legalitate.
O asemenea limitare a controlului judecătoresc ține de specificul
procedurii insolvenței, mai precis de rolul crescut pe care
creditorii trebuie să îl dețină în procesul de urmărire și
recuperare a creanțelor lor. În schimb, în temeiul art. 11 lit. d)
din lege, judecătorul-sindic are competența de a înlocui, pentru
motive temeinice, prin încheiere, administratorul judiciar sau
lichidatorul.

MONITORUL OFICIAL AL ROMÂNIEI, PARTEA I, Nr. 254/20.IV.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 11 alin. (1) lit. c) din Legea nr. 85/2006 privind
procedura insolvenței, excepție ridicată din oficiu de Tribunalul Comercial Cluj în Dosarul acestuia nr. 1.990/1.285/2007.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 272
din 16 martie 2010

referitoare la excepția de neconstituționalitate a dispozițiilor art. 10 alin. (1)
din Legea nr. 241/2005 pentru prevenirea și combaterea evaziunii fiscale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 10 din Legea nr. 241/2005 pentru prevenirea
și combaterea evaziunii fiscale, excepție ridicată de Ana Negruț
în Dosarul nr. 10.419/271/2008 al Judecătoriei Oradea.
Dezbaterile au avut loc în ședința publică din 9 martie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 16 martie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2009, pronunțată în Dosarul
nr. 10.419/271/2008, Judecătoria Oradea a sesizat Curtea
Constituțională cu excepția de neconstituționalitate a
dispozițiilor art. 10 din Legea nr. 241/2005 pentru prevenirea
si combaterea evaziunii fiscale, excepție ridicată de Ana
Negruț într-o cauză având ca obiect săvârșirea infracțiunilor
prevăzute și pedepsite de art. 9 alin. (1) lit. b) din Legea
nr. 241/2005, art. 146 din Legea nr. 19/2000 și art. 19 din Legea
nr. 130/1999 cu aplicarea art. 13 din Codul penal.
În motivarea excepției de neconstituționalitate se arată
că dispozițiile legale criticate consacră o situație de discriminare
între inculpații care au săvârșit infracțiunea de evaziune fiscală,

dar care nu se mai află la primul termen de judecată, în raport
cu cei care încă se află în faza de urmărire penală sau de
judecată anterior primului termen de judecată, întrucât numai
acestora din urmă li se poate aplica textul art. 10 alin. (1) din
Legea nr. 241/2005. Mai mult, se creează discriminări pe criterii
de avere între inculpații care dispun de sume de bani pentru
recuperarea prejudiciului într-un timp scurt și inculpații mai
săraci care ar putea recupera prejudiciul doar în tranșe.
Judecătoria Oradea, contrar prevederilor art. 29 alin. (4) din
Legea nr. 47/1992, nu și-a exprimat opinia referitoare la excepția
de neconstituționalitate ridicată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 10 din Legea nr. 241/2005
pentru prevenirea și combaterea evaziunii fiscale, publicată în
Monitorul Oficial la României, Partea I, nr. 672 din 27 iulie 2005,
care au următorul cuprins:
ăArt. 10. — (1) În cazul săvârșirii unei infracțiuni de evaziune
fiscală prevăzute de prezenta lege, dacă în cursul urmăririi
penale sau al judecății, până la primul termen de judecată,
învinuitul ori inculpatul acoperă integral prejudiciul cauzat,
limitele pedepsei prevăzute de lege pentru fapta săvârșită se

8

MONITORUL OFICIAL AL ROMÂNIEI, PARTEA I, Nr. 254/20.IV.2010

reduc la jumătate. Dacă prejudiciul cauzat și recuperat în
aceleași condiții este de până la 100.000 euro, în echivalentul
monedei naționale, se poate aplica pedeapsa cu amenda. Dacă
prejudiciul cauzat și recuperat în aceleași condiții este de până
la 50.000 euro, în echivalentul monedei naționale, se aplică o
sancțiune administrativă, care se înregistrează în cazierul
judiciar”.
Autorul excepției susține că dispozițiile legale criticate încalcă
prevederile constituționale ale art. 16 alin. (1) și (2) privind
egalitatea în drepturi.
Examinând excepția de neconstituționalitate, Curtea
Constituțională constată că, în repetate rânduri, s-a pronunțat
cu privire la constituționalitatea textului criticat în raport cu critici
similare de neconstituționalitate. Astfel, prin deciziile nr. 1.053
din 9 octombrie 2008, publicată în Monitorul Oficial al României,
Partea I, nr. 767 din 14 noiembrie 2008, nr. 802 din 3 iulie 2008,
publicată în Monitorul Oficial al României, Partea I, nr. 580 din
1 august 2008, nr. 1.084 din 8 septembrie 2009, publicată în
Monitorul Oficial al României, Partea I, nr. 665 din 6 octombrie
2009, nr. 1.594 din 26 noiembrie 2009, publicată în Monitorul
Oficial al României, Partea I, nr. 32 din 15 ianuarie 2010, Curtea
a statuat că legiuitorul este liber să aprecieze atât pericolul
social în funcție de care urmează să stabilească natura juridică
a faptei incriminate, cât și condițiile răspunderii juridice pentru
această faptă.
Totodată, principiul egalității în drepturi nu implică tratarea
juridică uniformă a tuturor infracțiunilor, iar reglementarea unui
regim sancționator în funcție de acoperirea prejudiciului cauzat
prin infracțiunea săvârșită este expresia firească a principiului
constituțional menționat, care impune ca la aceleași situații

juridice să se aplice același regim, iar la situații juridice diferite
tratamentul juridic să fie diferențiat.
De asemenea, pentru a evita discriminările ce se pot naște
între inculpați cu privire la aplicarea textului art. 10 alin. (1) din
lege în funcție de data primului termen de judecată, în acord cu
Decizia nr. 932 din 14 decembrie 2006, publicată în Monitorul
Oficial al României, Partea I, nr. 42 din 19 ianuarie 2006, primul
termen de judecată poate fi considerat cel imediat următor datei
intrării în vigoare a Legii nr. 241/2005, indiferent de faza în care
se află judecarea procesului penal.
Mai mult, învinuitul sau inculpatul, după caz, are posibilitatea
să achite integral prejudiciul cauzat fie în cursul urmăririi penale,
fie în cursul judecății până la primul termen de judecată.
Cuantumul prejudiciului cauzat este cel care rezultă din actele
dosarului, și anume din rechizitoriu sau din actele financiarcontabile existente la dosar.
Distinct de cele de mai sus, Curtea nu poate reține nici critica
referitoare la existența unei discriminări pe criteriul averii,
întrucât persoana în cauză a săvârșit prin fapta sa un prejudiciu
care într-un mod sau altul trebuie reparat. Este opțiunea
legiuitorului să stabilească modalități concrete și eficace de
reparare a pagubei provocate, or, în cauza de față, se reține că
repararea prejudiciului nu se poate constitui într-o discriminare
pe criteriul averii, nefiind vorba de sancțiuni, impunități sau
măsuri de clemență ce pot fi impuse/acordate/condiționate în
funcție de averea pe care persoana în cauză o deține, ci doar de
restabilirea situației anterioare săvârșirii faptei penale, respectiv
reîntoarcerea sumei de bani ce a format obiectul evaziunii în
patrimoniul statului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 din Legea nr. 241/2005 pentru prevenirea
și combaterea evaziunii fiscale, excepție ridicată de Ana Negruț în Dosarul nr. 10.419/271/2008 al Judecătoriei Oradea.
Definitivă și general obligatorie.
Pronunțată în ședința publică din data de 16 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 273
din 18 martie 2010

referitoare la excepția de neconstituționalitate a dispozițiilor art. 96 alin. (1) — (5), alin. (6) lit. a)—c)
și alin. (7) și (8), precum și ale art. 101 alin. (3) din Ordonanța de urgență a Guvernului nr. 195/2002
privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător
— judecător

Tudorel Toader
Augustin Zegrean
Carmen-Cătălina Gliga
Marieta Safta

— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 96 alin. (1)—(5), alin. (6) lit. a)—c) și alin. (7)
și (8), precum și ale art. 101 alin. (3) din Ordonanța de urgență

MONITORUL OFICIAL AL ROMÂNIEI, PARTEA I, Nr. 254/20.IV.2010
a Guvernului nr. 195/2002 privind circulația pe drumurile publice,
excepție ridicată de Marin-Marius Chirițoiu în Dosarul
nr. 2.321/280/2008 al Judecătoriei Pitești — Secția civilă.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 19 iunie 2009, pronunțată în Dosarul
nr. 2.321/280/2008, Judecătoria Pitești — Secția civilă a
sesizat Curtea Constituțională cu excepția de
neconstituționalitate a dispozițiilor art. 96 alin. (1)—(5), alin. (6)
lit. a)—c) și alin. (7) și (8), precum și ale art. 101 alin. (3) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de MarinMarius Chirițoiu.
În motivarea excepției de neconstituționalitate se susține,
în esență, că, deși sancțiunile contravenționale complementare
ar trebui să fie mai puțin aspre decât cele principale, sancțiunea
complementară instituită de normele criticate, și anume
suspendarea exercitării dreptului de a conduce pentru o
perioadă determinată, este mai aspră decât cele principale —
amendă și avertisment. Ca urmare, restrângerea exercițiului
dreptului constituțional la liberă circulație apare ca o sancțiune
principală, și nu complementară, ceea ce legiuitorul nu a dorit,
având în vedere tocmai principiul proporționalității și ierarhizării
pedepselor.
Judecătoria Pitești — Secția civilă apreciază că excepția
de neconstituționalitate este neîntemeiată. Arată că, în mod
contrar susținerilor autorului excepției, textele de lege criticate
nu restrâng drepturi constituționale, ci prevăd, în deplin acord
cu principiile care fundamentează statul de drept, sancționarea
unor fapte de încălcare a legii care pun în pericol siguranța
circulației rutiere. Reglementarea într-un anumit fel a unor
sancțiuni contravenționale pentru încălcarea unor reguli este pe
deplin justificată din perspectiva interesului general ocrotit.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie.
Avocatul Poporului consideră că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

9

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 195/2002
privind circulația pe drumurile publice, republicată în Monitorul
Oficial al României, Partea I, nr. 670 din 3 august 2006, cu
modificările și completările ulterioare, cuprinse în art. 96
alin. (1)—(5), alin. (6) lit. a)—c) și alin. (7) și (8), care
reglementează sancțiunile contravenționale complementare, și
în art. 101 alin. (3) care reglementează faptele ce constituie
contravenție și care se sancționează cu amenda prevăzută în
clasa a III-a de sancțiuni și cu aplicarea sancțiunii
complementare a suspendării exercitării dreptului de a conduce
pentru o perioadă de 60 de zile.
Dispozițiile constituționale invocate în susținerea excepției
sunt cele ale art. 25 — Libera circulație și ale art. 53 —
Restrângerea exercițiului unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Astfel, nu poate fi reținută încălcarea art. 25 din Constituție
privind dreptul la liberă circulație, deoarece acesta nu are
legătură cu textele de lege criticate. Dreptul la liberă circulație
vizează libertatea de mișcare a cetățeanului, textul constituțional
reglementând ambele aspecte care formează acest drept
fundamental, și anume: libera circulație pe teritoriul României și
libera circulație în afara teritoriului țării. Dreptul la liberă
circulație, astfel cum este reglementat de Constituție, prin
receptarea sa din Pactul internațional privitor la drepturile civile
și politice, nu include și dreptul de a conduce autovehicule,
respectiv de a deține un permis de conducere auto în acest
scop, prevederile constituționale nefăcând referire și la
mijloacele de transport prin care se realizează libera circulație.
În ceea ce privește invocarea încălcării dispozițiilor art. 53
din Constituție, se observă că textul constituțional se referă
exclusiv la restrângerea exercițiului unor drepturi sau al unor
libertăți prevăzute de Constituție, iar normele criticate nu
restrâng drepturi constituționale, ci prevăd sancționarea unor
fapte de încălcare a legii care pun în pericol siguranța circulației
rutiere. Pe de altă parte, este de observat că alin. (1) al art. 53
prevede, între alte situații, că exercițiul unor drepturi poate fi
restrâns și pentru apărarea drepturilor și a libertăților cetățenilor.
Curtea mai constată că autorul excepției își fundamentează
criticile de neconstituționalitate pe compararea dispozițiilor ce
fac obiectul excepției. Or, așa cum a statuat în mod constant
Curtea Constituțională în jurisprudența sa (de exemplu, prin
Decizia nr. 486 din 11 decembrie 2003, publicată în Monitorul
Oficial al României, Partea I, nr. 43 din 19 ianuarie 2004),
examinarea constituționalității unui text de lege are în vedere
compatibilitatea acestui text cu dispozițiile constituționale pretins
încălcate, iar nu compararea mai multor prevederi legale între
ele și raportarea concluziei ce ar rezulta din această comparație
la dispoziții ori principii ale Constituției.
Aceste considerente au fundamentat, de altfel, soluția de
respingere a unei excepții de neconstituționalitate similare,
pronunțată de Curtea Constituțională prin Decizia nr. 982 din
25 iunie 2009, publicată în Monitorul Oficial al României,
Partea I, nr. 521 din 29 iulie 2009, fiind valabile și în prezenta
cauză, deoarece nu au intervenit elemente noi, de natură să
determine schimbarea jurisprudenței Curții.

10

MONITORUL OFICIAL AL ROMÂNIEI, PARTEA I, Nr. 254/20.IV.2010

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (1)—(5), alin. (6) lit. a)—c) și alin. (7) și (8), precum
și ale art. 101 alin. (3) din Ordonanța de urgență a Guvernului nr. 195/2002 privind circulația pe drumurile publice, excepție ridicată
de Marin-Marius Chirițoiu în Dosarul nr. 2.321/280/2008 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 279
din 18 martie 2010

referitoare la excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de organele judiciare
în cursul procesului penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 23 din Legea nr. 275/2006 privind executarea
pedepselor și a măsurilor dispuse de organele judiciare în cursul
procesului penal, excepție invocată de Marius Ovidiu Păduraru
în Dosarul nr. 4.859/302/2009 al Judecătoriei Sectorului 5
București.
La apelul nominal este prezent autorul excepției.
Președintele dispune să se facă apelul și în Dosarul
nr. 5.318 D/2009, având ca obiect excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție invocată
de Mihai Raj Gheorghe în Dosarul nr. 4.868/302/2009 al
Judecătoriei Sectorului 5 București.
La apelul nominal se constată lipsa părților, față de care
procedura de citare este legal îndeplinită.
Președintele dispune să se facă apelul și în Dosarul
nr. 6.174 D/2009, având ca obiect excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție invocată
de Valentin Ceaușescu în Dosarul nr. 5.196/302/2009 al
Judecătoriei Sectorului 5 București.

La apelul nominal este prezent autorul excepției.
Președintele dispune să se facă apelul și în Dosarul
nr. 6.824 D/2009, având ca obiect excepția de neconstituționalitate a dispozițiilor art. 23 alin. (2) din Legea nr. 275/2006
privind executarea pedepselor și a măsurilor dispuse de
organele judiciare în cursul procesului penal, excepție invocată
de Robert Alexandru Angelescu în Dosarul nr. 6.071/302/2009
al Judecătoriei Sectorului 5 București.
La apelul nominal se constată lipsa părților, față de care
procedura de citare este legal îndeplinită.
Curtea, având în vedere identitatea de obiect al excepțiilor de
neconstituționalitate ridicate în dosarele nr. 5.306 D/2009,
nr. 5.318 D/2009, nr. 6.174 D/2009 și nr. 6.824 D/2009, pune în
discuție, din oficiu, problema conexării cauzelor.
Marius Ovidiu Păduraru și Valentin Ceaușescu nu se opun
conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 5.318 D/2009,
nr. 6.174 D/2009, nr. 6.824 D/2009 la Dosarul nr. 5.306 D/2009,
care a fost primul înregistrat.
Cauza fiind în stare de judecată, președintele acordă
cuvântul autorului excepției Marius Ovidiu Păduraru, care arată
că dorește trecerea într-un regim deschis de executare a
pedepsei. Valentin Ceaușescu solicită admiterea excepției de
neconstituționalitate și depune la dosar un memoriu în
susținerea acesteia.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
arătând că, în mod contrar celor susținute de autorii acesteia,
criteriile care trebuie avute în vedere de Comisia de
individualizare a pedepselor sunt determinate prin art. 88 din

MONITORUL OFICIAL AL ROMÂNIEI, PARTEA I, Nr. 254/20.IV.2010
Regulamentul de aplicare a Legii nr. 275/2006 privind
executarea pedepselor și a măsurilor dispuse de organele
judiciare în cursul procesului penal, aprobat prin Hotărârea
Guvernului nr. 1.897/2006.
C U R T E A,

având în vedere actele și lucrările dosarelor, reține următoarele:
Prin Încheierea din 29 iunie 2009, pronunțată în Dosarul
nr. 4.859/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 23 din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Marius Ovidiu Păduraru.
Prin Încheierea din 23 iunie 2009, pronunțată în Dosarul
nr. 4.868/302/2009, Încheierea din 7 iulie 2009, pronunțată în
Dosarul nr. 5.196/302/2009, și prin Încheierea din 14 iulie 2009,
pronunțată în Dosarul nr. 6.071/302/2009, Judecătoria
Sectorului 5 București a sesizat Curtea Constituțională cu
excepția de neconstituționalitate a dispozițiilor art. 23
alin. (2) din Legea nr. 275/2006 privind executarea
pedepselor și a măsurilor dispuse de organele judiciare în
cursul procesului penal, excepție invocată de Mihai Raj
Gheorghe, Valentin Ceaușescu și Robert Alexandru Angelescu.
În motivarea excepției de neconstituționalitate se susține,
în esență, că textul de lege criticat este neconstituțional,
deoarece ăstabilirea în mod arbitrar și pe criterii imprecis
determinate nu pot decât să determine o inegalitate a cetățenilor
în fața legii, lăsată la îndemâna unui organ de autoritate publică
așa cum este Comisia de individualizare a regimului de
executare a pedepsei.” Aprecierea că decizia o are judecătoruldelegat este neconformă cu dreptul la integritate psihică,
întrucât acesta ia decizia pe baza raportului Comisiei, care
poate dispune ăîn mod excepțional”, fără stabilirea unor limite, ce
înseamnă regimul pe care urmează să îl suporte deținutul. În
aceeași măsură, ăanalizarea de către aceeași Comisie a naturii
și modului de săvârșire a infracțiunii, fără ca deținutul să aibă
posibilitatea depunerii de probatorii, iar Comisia să aibă întreaga
situație avută în vedere de instanța de judecată care a pronunțat
condamnarea, reprezintă un act de ingerință în actul autorității
judiciare, nepermis într-o ordine constituțională în care separația
puterilor în stat este cuprinsă în chiar art. 1 alin. (4) din
Constituție”.
Judecătoria Sectorului 5 București apreciază că excepția
de neconstituționalitate este neîntemeiată, întrucât textul de lege
criticat nu încalcă prevederile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul apreciază că excepția de neconstituționalitate este
neîntemeiată.
Avocatul Poporului consideră că normele criticate sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale

11

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea constată că, deși prin Încheierea din 29 iunie 2009,
pronunțată în Dosarul nr. 4.859/302/2009, Judecătoria
Sectorului 5 București a sesizat Curtea Constituțională cu
excepția de neconstituționalitate a dispozițiilor art. 23 din Legea
nr. 275/2006, critica autorului excepției vizează și în această
cauză, ca și în celelalte trei dosare care au fost conexate, numai
prevederile alin. (2) al art. 23 din Legea nr. 275/2006. Astfel fiind,
Curtea se va pronunța cu privire la dispozițiile Legii nr. 275/2006
privind executarea pedepselor și a măsurilor dispuse de
organele judiciare în cursul procesului penal, publicată în
Monitorul Oficial al României, Partea I, nr. 627 din 20 iulie 2006,
cuprinse în art. 23 alin. (2), potrivit cărora: ăÎn mod excepțional,
natura și modul de săvârșire a infracțiunii, precum și persoana
condamnatului pot determina includerea persoanei condamnate
în regimul de executare imediat inferior ca grad de severitate.”
În susținerea excepției se invocă dispozițiile constituționale
cuprinse în art. 1 alin. (4) privind separația puterilor în stat, în
art. 16 — Egalitatea în drepturi și în art. 22 — Dreptul la viață și
la integritate fizică și psihică.
Examinând excepția de neconstituționalitate astfel cum a fost
formulată, Curtea constată că prevederile art. 23 alin. (2) din
Legea nr. 275/2006 au mai fost supuse controlului de
constituționalitate în raport cu critici similare. Astfel, de exemplu,
prin Decizia nr. 1.143 din 15 septembrie 2009, publicată în
Monitorul Oficial al României, Partea I, nr. 679 din 9 octombrie
2009, Decizia nr. 180 din 12 februarie 2009, publicată în
Monitorul Oficial al României, Partea I, nr. 158 din 13 martie
2009, și prin Decizia nr. 68 din 5 februarie 2008, publicată în
Monitorul Oficial al României, Partea I, nr. 149 din 27 februarie
2008, Curtea a statuat că dispozițiile care reglementează
regimurile de executare a pedepselor privative de libertate,
inclusiv cele referitoare la procedura schimbării regimului de
executare a pedepselor privative de libertate în regimul imediat
inferior ca grad de severitate nu stabilesc privilegii sau
discriminări. În ceea ce privește critica referitoare la încălcarea
art. 22 din Constituție privind dreptul la integritate fizică și psihică
al persoanei, s-a reținut că aceasta vizează modul de
interpretare și aplicare a legii de către comisia pentru
individualizarea regimului de executare a pedepselor privative
de libertate, aspect care excedează competenței Curții
Constituționale. S-a mai reținut că, potrivit art. 26 alin. (1) și (5)
din Legea nr. 275/2006, schimbarea regimului de executare a
pedepselor privative de libertate se dispune de judecătoruldelegat, prin încheiere motivată, iar nu de comisia din cadrul
penitenciarului. În plus, în temeiul art. 26 alin. (8) din același act
normativ, împotriva acestei încheieri persoana condamnată
poate introduce contestație la judecătoria în a cărei
circumscripție se află penitenciarul, cadru în care, beneficiind
de garanțiile stabilite de lege, poate formula apărările pe care le
consideră necesare.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează
valabilitatea.

12

MONITORUL OFICIAL AL ROMÂNIEI, PARTEA I, Nr. 254/20.IV.2010

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Marius Ovidiu Păduraru,
Mihai Raj Gheorghe, Valentin Ceaușescu și Robert Alexandru Angelescu în dosarele nr. 4.859/302/2009, nr. 4.868/302/2009,
nr. 5.196/302/2009 și nr. 6.071/302/2009 ale Judecătoriei Sectorului 5 București.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 287
din 18 martie 2010

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Zhou
Guanglin în Dosarul nr. 6.139/302/RF/2007 al Tribunalului
București — Secția a IX-a contencios administrativ și fiscal și
care formează obiectul Dosarului Curții Constituționale
nr. 6.183D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 6.720D/2009 având ca obiect aceeași excepție de
neconstituționalitate, ridicată de Ye Liyong în Dosarul
nr. 9.996/4/2008 al Judecătoriei Sectorului 4 București.
Și în acest dosar, la apelul nominal se constată lipsa părților,
față de care procedura de citare a fost legal îndeplinită.
Magistratul-asistent învederează Curții că partea Oficiul
Român pentru Imigrări a transmis, în ambele dosare, note scrise
prin care arată că, în opinia sa, excepția de neconstituționalitate
este neîntemeiată și, în consecință, solicită respingerea
acesteia.
Curtea, din oficiu, pune în discuție conexarea dosarelor.

Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 6.720D/2009 la Dosarul
nr. 6.183D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate ca
neîntemeiată, arătând că textul de lege criticat îndeplinește
criteriul de calitate stabilit pe cale jurisprudențială de Curtea
Europeană a Drepturilor Omului, întrucât oferă suficiente repere
pentru ca destinatarul normei să înțeleagă conținutul acesteia
și să își adapteze conduita în funcție de prescripțiile acesteia.
C U R T E A,

având în vedere actele și lucrările dosarelor, constată
următoarele:
Prin încheierile din 22 iunie 2009 și 12 iunie 2009, pronunțate
în
dosarele
nr.
6.139/302/RF/2007
și,
respectiv,
nr. 9.996/4/2008, Tribunalul București — Secția a IX-a
contencios administrativ și fiscal și Judecătoria
Sectorului 4 București au sesizat Curtea Constituțională cu
excepția de neconstituționalitate a prevederilor art. 26
alin. (1) și alin. (2) pct. 2 din Legea nr. 122/2006 privind azilul
în România. Excepțiile au fost ridicate de Zhou Guanglin și Ye
Liyong în cauze având ca obiect soluționarea plângerilor
formulate împotriva deciziilor Oficiului Român pentru Imigrări de
refuz al acordării regimului tolerării șederii acestora pe teritoriul
României.

MONITORUL OFICIAL AL ROMÂNIEI, PARTEA I, Nr. 254/20.IV.2010
În motivările excepțiilor de neconstituționalitate, având
un conținut similar, autorii susțin, în esență, că textele de lege
criticate sunt lipsite de precizie și claritate în ceea ce privește
riscul de supunere la tratamente sau pedepse inumane ori
degradante ca motiv de acordare a protecției subsidiare. Se
arată că noțiunile folosite în cuprinsul prevederilor de lege
supuse controlului de constituționalitate sunt vagi și imprecise și
permit interpretări eronate cu privire la natura și conținutul
pedepselor și tratamentelor inumane ori degradante.
Tribunalul București — Secția a IX-a contencios
administrativ și fiscal și Judecătoria Sectorului 4 București
opinează că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, în punctul său de vedere transmis în Dosarul
nr. 6.720D/2009, consideră că excepția de neconstituționalitate
este neîntemeiată, arătând că în bogata jurisprudență a instanței
de contencios constituțional referitoare la textele de lege
criticate în prezenta cauză s-a statuat că acestea sunt conforme
cu dispozițiile constituționale și convenționale invocate în
motivarea excepției.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:

13

— Art. 26 alin. (1) și alin. (2) pct. 2 — ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori
degradante [...];”
În opinia autorilor excepției, textele de lege criticate contravin
dispozițiilor art. 22 alin. (2) din Constituție și celor ale art. 3 din
Convenția pentru apărarea drepturilor omului și a libertăților
fundamentale, ambele referitoare la interzicerea torturii, a
pedepselor și a tratamentelor inumane ori degradante.
Examinând excepția de neconstituționalitate, Curtea observă
că a mai exercitat controlul de constituționalitate a dispozițiilor
art. 26 alin. (1) și alin. (2) pct. 2 din Legea nr. 122/2006, prin
prisma acelorași critici de neconstituționalitate ca și cele
formulate în motivarea prezentei excepții și prin raportare la
aceleași texte constituționale și convenționale. Prin mai multe
decizii, Curtea Constituțională a constatat că nu poate reține
încălcarea prevederilor din Legea fundamentală și din Convenția
pentru apărarea drepturilor omului și a libertăților fundamentale
referitoare la interzicerea torturii, a pedepselor și a tratamentelor
inumane ori degradante, observând că determinarea
circumstanțelor specifice fiecărei situații în parte și a existenței
riscurilor la care ar putea fi expusă o persoană în cazul returnării
sale în țara de origine reprezintă atribute ale organelor
competente în această materie sau ale instanței de judecată. În
acest sens sunt, de exemplu, Decizia nr. 363 din 17 martie 2009,
publicată în Monitorul Oficial al României, Partea I, nr. 277 din
28 martie 2009, Decizia nr. 648 din 5 octombrie 2006, publicată
în Monitorul Oficial al României, Partea I, nr. 971 din
5 decembrie 2006, sau Decizia nr. 345 din 28 iunie 2005,
publicată în Monitorul Oficial al României, Partea I, nr. 775 din
25 august 2005. Întrucât nu au intervenit elemente noi, de natură
să justifice reconsiderarea acestei jurisprudențe, își mențin
valabilitatea soluțiile și considerentele ce au stat la baza
acestora.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Zhou Guanglin în Dosarul nr. 6.139/302/RF/2007 al Tribunalului București — Secția a IX-a
contencios administrativ și fiscal și de Ye Liyong în Dosarul nr. 9.996/4/2008 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 254/20.IV.2010
CURTEA CONSTITUȚIONALĂ

D E C I Z I A Nr. 289
din 18 martie 2010

referitoare la excepția de neconstituționalitate a dispozițiilor art. 64 alin. 1 lit. a), b) și c) și art. 71
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 64 alin. 1 lit. a), b) și c) și art. 71 din Codul
penal, excepție invocată de Ion Constantin și însușită de
Alin-Marian Ghețău și Dănuț Crăciun în Dosarul nr. 42.286/3/2006
al Înaltei Curți de Casație și Justiție — Secția penală.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât textele
de lege criticate nu încalcă prevederile constituționale invocate.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2009, pronunțată în Dosarul
nr. 42.286/3/2006, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 64 alin. 1 lit. a), b) și
c) și art. 71 din Codul penal, excepție invocată de Ion
Constantin și însușită de Alin-Marian Ghețău și Dănuț Crăciun.
În motivarea excepției de neconstituționalitate se susține,
în esență, că ădreptul de a vota, dreptul de a munci, ca și dreptul
la viață și libertatea cuvântului și a presei sunt drepturi
fundamentale și universale, nu drepturi câștigate, și ca atare ele
nu pot fi interzise decât în regimuri dictatoriale sau
nedemocratice.” În plus, se mai arată că, în cazul autorului
excepției Ion Constantin, ăaplicarea interdicției de a exercita
funcția de comisar nu poate avea nicio legătură cu eventuala
interdicție de a exercita profesia de economist, deoarece, așa
cum arată prevederile art. 3 alin. (3) din Ordinul ministrului
finanțelor nr. 817/1998 [...], comisarii Gărzii Financiare sunt
persoane cu studii medii sau superioare, iar exercitarea profesiei
de economist nu are nicio legătură cu exercitarea funcției de
comisar”.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul consideră că excepția de neconstituționalitate este
neîntemeiată.
Avocatul Poporului, invocând și jurisprudența Curții
Constituționale în materie, consideră că textele de lege criticate
sunt constituționale.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 64 alin. 1 lit. a), b) și c) și art. 71 din Codul penal,
având următorul cuprins:
— Art. 64 alin. 1 lit. a), b) și c): ăPedeapsa complementară a
interzicerii unor drepturi constă în interzicerea unuia sau unora
din următoarele drepturi:
a) dreptul de a alege și de a fi ales în autoritățile publice sau
în funcții elective publice”;
b) dreptul de a ocupa o funcție implicând exercițiul autorității
de stat;
c) dreptul de a ocupa o funcție sau de a exercita o profesie
ori de a desfășura o activitate, de natura aceleia de care s-a
folosit condamnatul pentru săvârșirea infracțiunii;”;
— Art. 71: ăPedeapsa accesorie constă în interzicerea
drepturilor prevăzute în art. 64.
Condamnarea la pedeapsa detențiunii pe viață sau a
închisorii atrage de drept interzicerea drepturilor prevăzute în
art. 64 lit. a)—c) din momentul în care hotărârea de condamnare
a rămas definitivă și până la terminarea executării pedepsei,
până la grațierea totală sau a restului de pedeapsă ori până la
împlinirea termenului de prescripție a executării pedepsei.
Interzicerea drepturilor prevăzute în art. 64 lit. d) și e) se
aplică ținându-se seama de natura și gravitatea infracțiunii
săvârșite, de împrejurările cauzei, de persoana infractorului și
de interesele copilului ori ale persoanei aflate sub tutelă sau
curatelă.
Pe durata amânării sau a întreruperii executării pedepsei
detențiunii pe viață sau a închisorii, condamnatul poate să își
exercite drepturile părintești și dreptul de a fi tutore sau curator,
în afară de cazul în care aceste drepturi au fost anume interzise
condamnatului prin hotărârea de condamnare.
Pe durata suspendării condiționate a executării pedepsei
închisorii sau a suspendării sub supraveghere a executării
pedepsei închisorii, se suspendă și executarea pedepselor
accesorii.”
Dispozițiile constituționale invocate în susținerea excepției
sunt cele ale art. 16 — egalitatea în drepturi, ale art. 21
alin. (3) — dreptul la un proces echitabil, ale art. 23 — libertatea
individuală, ale art. 34 — dreptul la ocrotirea sănătății și ale
art. 41 — munca și protecția socială a muncii. Se mai invocă și
dispozițiile art. 20 din Constituție, cu raportare la art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil și
protocoalele adiționale.

MONITORUL OFICIAL AL ROMÂNIEI, PARTEA I, Nr. 254/20.IV.2010
Examinând excepția de neconstituționalitate astfel cum a fost
formulată, Curtea constată că s-a mai pronunțat în jurisprudența
sa asupra constituționalității dispozițiilor art. 64 alin. 1 lit. a), b)
și c) și art. 71 din Codul penal, în raport cu critici similare. În
acest sens sunt, de exemplu, Decizia nr. 416 din 26 martie 2009,
publicată în Monitorul Oficial al României, Partea I, nr. 274 din
28 aprilie 2009, Decizia nr. 735 din 24 iunie 2008, publicată în
Monitorul Oficial al României, Partea I, nr. 563 din 25 iulie 2008,
și Decizia nr. 184 din 14 iunie 2001, publicată în Monitorul Oficial
al României, Partea I, nr. 509 din 28 august 2001, prin care
Curtea Constituțională a respins, pentru considerentele acolo
arătate, excepția de neconstituționalitate a dispozițiilor art. 64 și
71 din Codul penal. Deoarece nu au intervenit elemente noi, de
natură să determine schimbarea acestei jurisprudențe, soluția
pronunțată anterior de Curte, precum și considerentele care o
fundamentează își păstrează valabilitatea și în prezenta cauză.

15

De altfel, și în prezenta cauză criticile autorilor excepției
vizează, în esență, modalitatea de aplicare a textelor legale, fapt
ce nu constituie o problemă de constituționalitate, ci un aspect
asupra căruia decide instanța de judecată învestită cu
soluționarea litigiului. În plus, cu privire la modul de aplicare a
dispozițiilor legale criticate s-a pronunțat Înalta Curte de Casație
și Justiție — Secțiile Unite, prin Decizia nr. LXXIV (74) din
5 noiembrie 2007, când, admițând recursul în interesul legii, a
statuat că dispozițiile art. 71 din Codul penal referitoare la
pedepsele accesorii se interpretează în sensul că interzicerea
drepturilor prevăzute de art. 64 lit. a) (teza l) — c) din Codul
penal nu se va face automat, prin efectul legii, ci se va supune
aprecierii instanței, în funcție de criteriile stabilite în art. 71 alin. 3
din Codul penal.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 64 alin. 1 lit. a), b) și c) și art. 71 din Codul penal, excepție
invocată de Ion Constantin și însușită de Alin-Marian Ghețău și Crăciun Dănuț în Dosarul nr. 42.286/3/2006 al Înaltei Curți de
Casație și Justiție — Secția penală.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 335
din 25 martie 2010

referitoare la excepția de neconstituționalitate a dispozițiilor Legii nr. 146/1997
privind taxele judiciare de timbru
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor Legii nr. 146/1997 privind taxele judiciare de
timbru, excepție ridicată de Maria Igiescu în Dosarul
nr. 9.090/2/2007 al Înaltei Curți de Casație și Justiție — Secția
de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2009, pronunțată în Dosarul
nr. 9.090/2/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Legii nr. 146/1997 privind taxele judiciare de
timbru.
Excepția a fost ridicată de Maria Igiescu cu ocazia soluționării
recursului declarat împotriva Sentinței civile nr. 963 din 26 martie
2008, pronunțată de Curtea de Apel București — Secția a VIII-a
contencios administrativ și fiscal.
În motivarea excepției de neconstituționalitate autorul
acesteia susține că dispozițiile legii criticate contravin
prevederilor constituționale ale art. 16 și art. 21 alin. (1) și (3),
prevederilor art. 6 paragraful 1 din Convenția pentru apărarea
drepturilor omului și a libertăților fundamentale, precum și celor

16

MONITORUL OFICIAL AL ROMÂNIEI, PARTEA I, Nr. 254/20.IV.2010

ale art. 10 din Declarația Universală a Drepturilor Omului,
deoarece nu prevăd acordarea de scutiri de la plata taxei
judiciare de timbru pentru acțiunile îndreptate împotriva
magistraților.
Instanța
de
judecată
consideră
excepția
de
neconstituționalitate ca fiind neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile Legii nr. 146/1997 privind taxele judiciare de timbru,
publicată în Monitorul Oficial al României, Partea I, nr. 173 din
29 iulie 1997, cu modificările și completările ulterioare.

Autorul excepției consideră că actul normativ criticat
contravine prevederilor constituționale ale art. 16 privind
egalitatea în drepturi și ale art. 21 alin. (1) și (3) privind dreptul
la un proces echitabil și la soluționarea cauzelor într-un termen
rezonabil. De asemenea, sunt invocate prevederile art. 6
paragraful 1 privind dreptul la un proces echitabil din Convenția
pentru apărarea drepturilor omului și a libertăților fundamentale
și art. 10 din Declarația Universală a Drepturilor Omului.
Analizând excepția de neconstituționalitate, Curtea constată
că Legea nr. 146/1997 a mai fost supusă controlului de
constituționalitate, la cererea aceluiași autor și prin raportare la
aceleași norme constituționale și internaționale invocate și în
cauza de față. În acest sens sunt, de exemplu, Decizia nr. 576
din 15 mai 2008, publicată în Monitorul Oficial al României,
Partea I, nr. 550 din 21 iulie 2008, și Decizia nr. 1.319 din
2 decembrie 2008, publicată în Monitorul Oficial al României,
Partea I, nr. 118 din 26 februarie 2009.
Cu privire la critica formulată în prezenta cauză, Curtea
observă că aceasta se referă la o omisiune legislativă constând
în aceea că Legea nr. 146/1997 nu prevede o scutire de la plata
taxei judiciare de timbru în cazul acțiunilor intentate împotriva
magistraților pentru fapte săvârșite de aceștia în exercițiul
funcției.
Or, potrivit art. 2 alin. (3) din Legea nr. 47/1992, ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”. În aceste condiții,
excepția de neconstituționalitate este inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Legii nr. 146/1997 privind taxele judiciare
de timbru, excepție ridicată de Maria Igiescu în Dosarul nr. 9.090/2/2007 al Înaltei Curți de Casație și Justiție — Secția de contencios
administrativ și fiscal.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 254/20.IV.2010 conține 16 pagini.

Prețul: 3,20 lei

&JUYDGY|442405]
ISSN 1453—4495

