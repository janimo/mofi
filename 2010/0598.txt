PARTEA I

Anul 178 (XXII) — Nr. 598

Marți, 24 august 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

181.

— Ordin al ministrului administrației și internelor pentru
aprobarea Regulamentului privind gestionarea
situațiilor de urgență specifice tipurilor de risc
repartizate Ministerului Administrației și Internelor ....

1–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Regulamentului privind gestionarea situațiilor de urgență
specifice tipurilor de risc repartizate Ministerului Administrației și Internelor
Având în vedere prevederile art. 21 lit. b) și ale art. 41 alin. (1) din Ordonanța de urgență a Guvernului nr. 21/2004 privind
Sistemul Național de Management al Situațiilor de Urgență, aprobată cu modificări și completări prin Legea nr. 15/2005,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă Regulamentul privind gestionarea
situațiilor de urgență specifice tipurilor de risc repartizate
Ministerului Administrației și Internelor, prevăzut în anexa care
face parte integrantă din prezentul ordin.
Art. 2. — Structurile din compunerea Ministerului
Administrației și Internelor cu atribuții în managementul situațiilor
de urgență și asigurarea funcțiilor de sprijin vor lua măsurile
necesare pentru aplicarea întocmai a prevederilor prezentului

ordin și elaborarea procedurilor specifice de intervenție, pe tipuri
de risc potențial generatoare de situații de urgență.
Art. 3. — Componentele Sistemului Național de Management al
Situațiilor de Urgență care asigură funcții de sprijin pentru
gestionarea situațiilor de urgență specifice tipurilor de risc
repartizate Ministerului Administrației și Internelor vor lua măsurile
care se impun în vederea realizării acestora, potrivit competențelor.
Art. 4. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 12 august 2010.
Nr. 181.

2

MONITORUL OFICIAL AL ROMÂNIEI, PARTEA I, Nr. 598/24.VIII.2010
ANEXĂ

REGULAMENT
privind gestionarea situațiilor de urgență specifice tipurilor de risc repartizate Ministerului Administrației și Internelor
CAPITOLUL I
Dispoziții generale
Art. 1. — Prezentul regulament are drept scop stabilirea
competențelor și responsabilităților structurilor ministerului
pentru gestionarea situațiilor de urgență specifice tipurilor de risc
al căror management a fost repartizat Ministerului Administrației
și Internelor, potrivit legii.
Art. 2. — Structurile din compunerea Ministerului
Administrației și Internelor, denumit în continuare MAI, cu
atribuții în managementul situațiilor de urgență și asigurarea
funcțiilor de sprijin sunt:
a) Inspectoratul General pentru Situații de Urgență, denumit
în continuare IGSU;
b) Inspectoratul General al Jandarmeriei Române, denumit în
continuare IGJR;
c) Inspectoratul General al Poliției Române, denumit în
continuare IGPR;
d) Inspectoratul General al Poliției de Frontieră, denumit în
continuare IGPF;
e) Inspectoratul General de Aviație al MAI, denumit în
continuare IGAv;
f) Direcția pentru Evidența Persoanelor și Administrarea
Bazelor de Date, denumită în continuare DEPABD;
g) Administrația Națională a Rezervelor de Stat și Probleme
Speciale, denumită în continuare ANRSPS;
h) Direcția generală pentru relațiile cu instituțiile prefectului,
denumită în continuare DGRIP, și instituția prefectului;
i) Direcția generală management operațional, denumită în
continuare DGMO;
j) Direcția medicală, denumită în continuare DM, prin
structurile de specialitate aflate în coordonare/subordine;
k) Direcția generală pentru comunicații și tehnologia
informațiilor, denumită în continuare DGCTI;
l) Direcția generală logistică, denumită în continuare DGL.
Art. 3. — (1) Obiectivele structurilor enumerate la art. 2, în
cazul apariției unor situații de urgență, sunt următoarele:
a) menținerea la niveluri acceptabile a riscurilor identificate;
b) asigurarea unui grad ridicat de protecție a populației;
c) asigurarea intervenției oportune, cu eficiență maximă,
încadrată în timpii de răspuns stabiliți prin normativele în
vigoare;
d) limitarea pierderilor de vieți omenești, a distrugerilor
materiale și a efectelor nocive extinse și de durată asupra
mediului înconjurător;
e) înlăturarea efectelor situațiilor de urgență;
f) asigurarea funcțiilor de sprijin conform domeniilor de
competență;
g) continuitatea și răspunsul gradual în gestionarea situațiilor
de urgență generate de tipurile de risc repartizate.
(2) Obiectivele prezentate la alin. (1) se realizează prin:
a) asumarea responsabilității gestionării situațiilor de
urgență;
b) repartiția judicioasă a resurselor umane și materiale în
plan teritorial și la obiectivele de intervenție;
c) asigurarea unui management eficient bazat pe decizia
unică a acțiunilor de prevenire și intervenție;
d) menținerea cooperării permanente cu structurile
specializate din cadrul Sistemului Național de Management al
Situațiilor de Urgență, denumit în continuare Sistem Național;
e) pregătirea continuă a personalului prin organizarea de
exerciții pe baza unor scenarii probabile de producere a
situațiilor de urgență generate de tipurile de risc repartizate;

f) actualizarea permanentă a planurilor de acțiune elaborate
pentru gestionarea situațiilor de urgență generate de tipurile de
risc repartizate, în baza concluziilor rezultate pe timpul
exercițiilor și lecțiilor învățate din desfășurarea intervențiilor în
situații de urgență.
CAPITOLUL II
Structuri organizatorice cu atribuții
în managementul situațiilor de urgență
Art. 4. — (1) Organismele din cadrul instituțiilor publice
centrale cu atribuții în domeniul managementului situațiilor de
urgență sunt:
a) Comitetul pentru situații de urgență din cadrul MAI —
denumit în continuare comitet ministerial;
b) Centrul de decizie al Centrului Național de Conducere a
Acțiunilor de Ordine Publică, denumit în continuare CNCAOP;
c) comitetele pentru situații de urgență organizate la
ministere și instituții publice centrale.
(2) Structurile cu atribuții în domeniul gestionării situațiilor de
urgență sunt:
a) Centrul Operațional Național, denumit în continuare CON,
organizat la nivelul IGSU pentru gestionarea situațiilor de
urgență determinate de tipurile de risc repartizate ministerului,
inclusiv a celor generate de evenimentele publice de amploare
și care nu necesită activarea Centrului Național de Coordonare
și Conducere a Intervenției, denumit în continuare CNCCI;
b) Centrul operațional de comandă, denumit în continuare
COC din cadrul CNCAOP, pentru gestionarea evenimentelor
publice de amploare care pot genera situații de urgență;
c) centrele operaționale/operative organizate la nivelul
inspectoratelor generale, mai puțin cel de la IGSU;
d) centrele operaționale și comandamentele operaționale
pentru situații de urgență, organizate în cadrul inspectoratelor
județene/structurilor teritoriale.
Art. 5. — (1) Managementul tipurilor de risc generatoare de
situații de urgență repartizate MAI este asigurat de către
comitetul ministerial sau CNCAOP, în funcție de natura acestora.
(2) IGSU asigură, prin CON, gestionarea situațiilor de
urgență specifice pentru următoarele tipuri de riscuri:
a) incendii;
b) accidente nucleare și/sau urgențe radiologice;
c) accidente chimice cu implicații în afara amplasamentului;
d) explozii necontrolate ale muniției rămase din timpul
conflictelor armate;
e) căderi de obiecte din atmosferă și din cosmos;
f) poluări marine în zona costieră, împreună cu Ministerul
Mediului și Pădurilor.
(3) IGJR asigură, conform actelor normative în vigoare,
gestionarea evenimentelor publice de amploare care pot genera
situații de urgență.
(4) DGRIP asigură gestionarea situațiilor de urgență în cazul
avarierii grave a sistemelor de gospodărire comunală.
Art. 6. — Structurile aparținând altor ministere și/sau instituții
publice centrale prevăzute în prezentul regulament și care au
stabilite sarcini pentru gestionarea situațiilor de urgență vor
interveni potrivit planurilor de cooperare, documentelor operative
existente la fiecare structură sau la solicitarea instituției care
coordonează acțiunile de intervenție.
Art. 7. — În cazul apariției și a altor tipuri de risc sau
amenințări ce pot genera situații de urgență pe teritoriul
României și/ori cu efecte transfrontaliere, neprevăzute de actele
normative în vigoare și repartizate MAI de către Comitetul

MONITORUL OFICIAL AL ROMÂNIEI, PARTEA I, Nr. 598/24.VIII.2010
Național pentru Situații de Urgență, denumit în continuare
Comitet Național, în vederea asigurării managementului sau
asigurării unor funcții de sprijin, comitetul ministerial va lua
măsuri pentru repartizarea și coordonarea activităților de
gestionare a acestora cu sprijinul ministerelor și al celorlalte
organe centrale abilitate de lege.
CAPITOLUL III
Responsabilitățile structurilor
din cadrul MAI
cu atribuții în gestionarea situației de urgență
Art. 8. — (1) Structurile subordonate MAI asigură, în
domeniul de competență, îndeplinirea unor misiuni specifice în
scopul realizării funcțiilor de sprijin repartizate.
(2) Tipurile de misiuni pe care structurile MAI le pot desfășura
în vederea asigurării funcțiilor de sprijin stabilite în competență
sunt prevăzute în anexa nr. 1.
Art. 9. — (1) Pentru gestionarea situațiilor de urgență din
domeniul de competență al MAI, DGMO, prin COC, are
următoarele responsabilități:
a) monitorizarea permanentă a situației operative;
b) gestionarea activității de centralizare a datelor și
informațiilor referitoare la potențialele riscuri și amenințări, a
factorilor de risc la adresa ordinii și siguranței publice;
c)
coordonarea
acțiunile
specifice
structurilor
Departamentului ordine și siguranță publică pentru realizarea
funcțiilor de sprijin repartizate, conform domeniilor de
competență;
d) cooperarea cu centrele operative existente la nivelul
Guvernului, ministerelor și instituțiilor publice centrale, în
vederea realizării schimbului operativ de date și informații;
e) informarea permanentă a conducerii MAI cu privire la
evoluția situației operative și stadiul de realizare a măsurilor
dispuse.
(2) Pentru gestionarea evenimentelor publice de amploare,
DGMO asigură, prin COC, îndeplinirea atribuțiilor stabilite prin
documentele care reglementează organizarea, funcționarea și
compunerea CNCAOP.
Art. 10. — DEPABD asigură, la solicitare, punerea la
dispoziție a datelor statistice privind populația existentă în
zonele afectate, în scopul organizării și realizării evacuării.
Art. 11. — Pentru gestionarea situațiilor de urgență, ANRSPS
îndeplinește următoarele misiuni:
a) asigură, ulterior primelor 72 de ore de la începerea
evacuării, apa și hrana pentru persoanele afectate, până la
încetarea situației de urgență;
b) pune, potrivit prevederilor legale, la dispoziția structurilor
de intervenție și a autorităților locale resursele materiale;
c) asigură dispozitive medicale în vederea suplimentării
structurilor cu atribuții în domeniul asistenței medicale de
urgență;
d) asigură, potrivit prevederilor legale în vigoare, locuințe
modulare pentru cazarea temporară a persoanelor evacuate;
e) asigură diverse categorii de materiale pentru realizarea
funcțiilor de sprijin ale unor ministere și instituții publice centrale;
f) asigură ajutoare de primă necesitate;
g) asigură, potrivit legii, materiale și echipamente din rezerva
de mobilizare;
h) pune la dispoziție baza de date existentă la
compartimentele sale teritoriale privind produsele și serviciile,
pe operatori economici, ce pot fi utilizate pentru intervenții în
situații de urgență;
i) asigură sprijinul, prin structurile sale teritoriale, instituției
prefectului în organizarea, coordonarea și conducerea
activităților de gestionare a situațiilor de urgență.

3

Art. 12. — Pentru gestionarea situațiilor de urgență, DGRIP
și instituția prefectului îndeplinesc următoarele tipuri de misiuni:
a) asigură cadrul legal privind planificarea și pregătirea
resurselor și serviciilor necesare gestionării situațiilor de
urgență;
b) dispun măsurile necesare evacuării persoanelor,
animalelor și a bunurilor periclitate;
c) emit dispoziții privind transportul forțelor și mijloacelor de
intervenție, al persoanelor evacuate, precum și al altor resurse
alocate;
d) adoptă măsurile necesare în scopul asigurării apei, a
hranei și a condițiilor minime de subzistență pentru persoanele
și animalele evacuate;
e) întreprind demersurile necesare implicării instituțiilor cu
atribuții în acțiunile de reabilitare a zonei afectate;
f) informează, înștiințează și avertizează populația,
autoritățile și structurile abilitate cu privire la manifestarea unor
tipuri de risc și a măsurilor necesar a fi întreprinse.
Art. 13. — Pentru gestionarea situațiilor de urgență, DM, prin
structurile de specialitate aflate în coordonare/subordine,
împreună cu unitățile medicale ale Ministerului Sănătății,
Ministerului Apărării Naționale și ale Ministerului Transporturilor
și Infrastructurii, atunci când situația o impune, îndeplinește
următoarele tipuri de misiuni:
a) participă la acordarea asistenței medicale de urgență și a
celei prespitalicești împreună cu celelalte structuri cu atribuții în
domeniu, în limita resurselor avute la dispoziție, avându-se în
vedere că scopul principal îl constituie acordarea asistenței
medicale personalului propriu;
b) asigură suportul tehnico-medical sanitar pentru
îndeplinirea misiunilor specifice;
c) monitorizează pericolele și riscurile specifice, precum și
efectele negative ale acestora asupra personalului MAI;
d) planifică și pregătește resursele și serviciile necesare
asigurării actului medical calificat;
e) participă cu specialiști în stabilirea unor măsuri profilactice
sau a unor zone de carantină în vederea prevenirii îmbolnăvirilor
în masă;
f) informează, înștiințează și avertizează cu privire la evoluția
epidemiologică a intoxicaților, contaminaților etc.
Art. 14. — Pentru gestionarea situațiilor de urgență, DGCTI
îndeplinește următoarele tipuri de misiuni:
a) realizează cadrul organizatoric pentru asigurarea
continuității și stabilității comunicațiilor radio, prin fir și date,
precum și controlul respectării normelor de conducere, în secret;
b) sprijină structurile specializate de comunicații și
informatică pentru asigurarea continuității și stabilității
comunicațiilor radio, prin fir și date, precum și controlul
respectării normelor de conducere, în secret;
c) elaborează și verifică modul de aplicare a dispozițiilor de
comunicații privind asigurarea cooperării în domeniul situațiilor
de urgență.
Art. 15. — Pentru gestionarea situațiilor de urgență, DGL
îndeplinește următoarele tipuri de misiuni:
a) asigură totalitatea bunurilor materiale necesare continuării
desfășurării activității unităților din structura aparatului central al
MAI în situații de urgență;
b) organizează și execută lucrări de reparații la bunurile
materiale și mijloacele fixe aflate în dotarea unităților din
structura aparatului central al MAI afectate de situațiile de
urgență;
c) administrează imobilele în care își desfășoară activitatea
unitățile din aparatul central al MAI și din structura proprie și
stabilește modul de reabilitare a acestora, în cazul afectării de
către situația de urgență;
d) administrează fondul locativ al MAI, din garnizoana
București, și stabilește modul de utilizare în situații de urgență;

4

MONITORUL OFICIAL AL ROMÂNIEI, PARTEA I, Nr. 598/24.VIII.2010

e) organizează și execută activitatea de asigurare cu
autovehicule și conducători auto pentru nevoile conducerii MAI,
unităților aparatului central al MAI și structurilor subordonate
acestora, în vederea participării la conducerea și coordonarea
acțiunilor de intervenție;
f) organizează și execută activități de mentenanță a
mijloacelor de transport ale unităților aparatului central al MAI, a
inspectoratelor generale/similare, precum și a unităților
subordonate pentru participarea la acțiunile de intervenție.
Art. 16. — Pentru gestionarea situațiilor de urgență, IGSU și
structurile subordonate îndeplinesc următoarele tipuri de
misiuni:
a) monitorizează, evaluează, cercetează cauzele producerii
situațiilor de urgență din domeniul de competență și asigură
centralizarea datelor și informațiilor în vederea informării
Comitetului ministerial și a Comitetului Național;
b) centralizează datele și informațiile cu privire la
întrebuințarea structurilor proprii în vederea informării Centrului
de decizie din cadrul CNCAOP;
c) asigură informarea și educarea preventivă a populației și
avertizarea acesteia, înștiințarea autorităților administrației
publice, prin intermediul mijloacelor tehnice specifice, despre
posibilitatea/iminența producerii situațiilor de urgență;
d) participă la misiuni de căutare, descarcerare și salvare a
persoanelor, cu forțele și mijloacele proprii și/sau în cooperare
cu cele aparținând altor structuri cu atribuții în domeniu;
e) participă la evacuarea persoanelor, populației sau
bunurilor periclitate, prin acțiuni ce se concretizează în
asigurarea măsurilor de evacuare și, după caz, instalarea
taberelor de sinistrați, participarea la transportul populației și al
unor categorii de bunuri;
f) participă la acțiuni de distrugere a zăpoarelor de gheață
sau de degajare a elementelor care blochează cursurile de apă;
g) participă la acordarea asistenței medicale de urgență prin
intermediul modulelor SMURD organizate în cadrul serviciilor
de urgență profesioniste;
h) întocmește, în cooperare cu structurile cu atribuții în
domeniu, concepția privind evacuarea și participă la realizarea
măsurilor de asigurare a protecției persoanelor;
i) participă, cu mijloace proprii, la acțiunile de transport al
apei și hranei pentru persoanele și animalele evacuate;
j) asigură logistica intervenției structurilor proprii și punerea
la dispoziția altor structuri, potrivit reglementărilor în domeniu, a
unor categorii de tehnică, materiale și echipamente;
k) desfășoară misiuni de localizare, limitare a propagării,
stingere și lichidare a consecințelor incendiilor;
l) participă la misiuni de decontaminare a populației
contaminate, cu mijloace specializate, și/sau a punctelor de
decontaminare cu personal, tehnică și echipament recunoscute
din timp în profil teritorial;
m) notifică autoritățile competente din țările afectate în
legătură cu riscul de accidente cu efecte transfrontaliere;
n) neutralizează efectele materialelor periculoase prin
efectuarea acțiunilor de asanare a munițiilor neexplodate din
timpul conflictelor militare;
o) participă la localizarea, limitarea și lichidarea consecințelor
situațiilor de urgență de amploare și intensitate deosebită alături
de alte componente ale Sistemului Național;
p) asigură funcționarea Secretariatului permanent al
Comitetului consultativ pentru depoluare marină din cadrul
Inspectoratului pentru Situații de Urgență ăDobrogea” al
Județului Constanța;
q) planifică și pregătește resursele proprii în vederea
îndeplinirii misiunilor specifice.

Art. 17. — Pentru îndeplinirea funcțiilor de sprijin pe timpul
gestionării situațiilor de urgență, IGPR și structurile subordonate
execută următoarele tipuri de misiuni:
a) stabilesc și comunică, prin efectivele aflate în serviciu,
primele date și informații privind efectele situațiilor de urgență
ce afectează zona de competență;
b) monitorizează pericolele și riscurile specifice, precum și
efectele negative ale acestora;
c) informează, înștiințează și avertizează structurile abilitate
cu privire la posibilitatea producerii unor evenimente cu caracter
infracțional, a unor acte antisociale sau de tulburare a ordinii
publice;
d) stabilesc și transmit căile de acces ce pot fi utilizate de
forțele specializate de intervenție și aplică măsurile de
interzicere a circulației;
e) participă, alături de structurile specializate ale
componentelor Sistemului Național, la determinarea și la
evaluarea efectelor și stabilirea, potrivit competențelor, a
cauzelor producerii unor situații de urgență;
f) participă la asigurarea măsurilor de protecție a populației,
fluență și dirijare a circulației pe timpul evacuării persoanelor
sau bunurilor periclitate și la securizarea zonelor afectate de
producerea situației de urgență;
g) participă, atunci când situația o impune, la neutralizarea
efectelor unor materiale periculoase, cu structurile specializate
din subordine, potrivit competențelor și dotării;
h) participă, cu structurile specializate, la misiuni de
cercetare și determinare a contaminării de natură chimică,
biologică, radiologică și nucleară (CBRN);
i) participă, alături de alte structuri cu atribuții în domeniu, la
asigurarea climatului de ordine și siguranță publică;
j) asigură logistica intervenției structurilor proprii și punerea
la dispoziția altor structuri, potrivit reglementărilor în domeniu, a
unor categorii de tehnică, materiale și echipamente;
k) planifică și pregătesc resursele proprii în vederea
îndeplinirii misiunilor specifice;
l) participă la mobilizarea populației apte de muncă, a
mijloacelor de transport și tehnice, în vederea folosirii lor în
acțiunile de intervenție.
Art. 18. — (1) Pentru îndeplinirea funcțiilor de sprijin pe timpul
gestionării situațiilor de urgență, IGJR și structurile subordonate
execută următoarele tipuri de misiuni:
a) stabilesc și comunică, prin efectivele aflate în serviciu,
primele date și informații privind efectele situațiilor de urgență
ce afectează zona de competență;
b) informează, înștiințează și avertizează structurile abilitate
cu privire la posibilitatea apariției unor situații conflictuale, care
pot conduce la tulburarea ordinii publice;
c) participă, atunci când situația o impune, la acțiuni de
căutare și salvare a persoanelor captive în medii ostile vieții sau
declarate dispărute;
d) monitorizează pericolele și riscurile specifice, precum și
efectele negative ale acestora;
e) asigură securitatea zonelor în care se desfășoară acțiuni
cu public numeros;
f) asigură securizarea și supravegherea zonelor
afectate/evacuate;
g) participă, atunci când situația o impune, la transportul unor
categorii de forțe și mijloace de intervenție, al persoanelor
evacuate și al altor resurse, precum și la distribuirea apei și
hranei pentru persoanele și animalele afectate sau evacuate;
h) asigură măsuri de ordine publică și de protecție a zonelor
în care s-a produs sau există pericolul iminent de producere a
unor situații de urgență și restabilesc ordinea publică în zona
afectată și în imediata vecinătate a acesteia;
i) asigură logistica intervenției structurilor proprii și punerea
la dispoziția altor structuri, potrivit reglementărilor în domeniu, a
unor categorii de tehnică, materiale și echipamente;
j) planifică și pregătesc resursele proprii.

MONITORUL OFICIAL AL ROMÂNIEI, PARTEA I, Nr. 598/24.VIII.2010
(2) Pentru gestionarea evenimentelor publice de amploare
care pot genera situații de urgență, IGJR și structurile
subordonate îndeplinesc misiunile stabilite prin actele normative
în vigoare care reglementează activitatea în domeniu.
Art. 19. — Pentru îndeplinirea funcțiilor de sprijin pe timpul
gestionării situațiilor de urgență, IGPF și structurile subordonate
execută următoarele tipuri de misiuni:
a) stabilesc și comunică, prin efectivele aflate în serviciu,
primele date și informații privind efectele situațiilor de urgență
ce afectează zona de competență;
b) informează, înștiințează și avertizează cu privire la
manifestarea unor situații deosebite din domeniul de
competență, precum și la efectele negative ale acestora, în zona
de responsabilitate;
c) informează, înștiințează și avertizează cu privire la
manifestarea în zona de responsabilitate a unor situații de
urgență;
d) participă, potrivit cadrului normativ în vigoare, la căutarea,
salvarea și evacuarea persoanelor aflate în zona de
competență;
e) participă cu personal și logistica din dotare, conform
competențelor legale, la menținerea ordinii publice în zona de
competență;
f) participă, potrivit competențelor, la asigurarea transportului
unor categorii de forțe și mijloacelor de intervenție sau, după
caz, al persoanelor evacuate;
g) planifică și pregătește resursele în vederea asigurării
intervenției structurilor proprii;
h) intensifică, atunci când situația o impune, supravegherea
și controlul în punctele de trecere a frontierei;
i) asigură menținerea ordinii și liniștii publice în punctele de
trecere a frontierei;
j) permite trecerea frontierei de stat, pe baza aprobărilor
legale, a persoanelor care părăsesc zona afectată, asigurând
respectarea locurilor de trecere și a rutelor de deplasare;
k) asigură facilitarea trecerii frontierei de stat a formațiunilor
specializate de intervenție și a asistenței umanitare din partea
altor state.
Art. 20. — Pentru îndeplinirea funcțiilor de sprijin pe timpul
gestionării situațiilor de urgență, IGAv și structurile subordonate
execută următoarele tipuri de misiuni:
a) participă în cadrul unor misiuni de recunoaștere la
monitorizarea efectelor situațiilor de urgență, a evoluției situației
operative și a pagubelor produse;
b) planifică și pregătesc resursele și serviciile în vederea
îndeplinirii misiunilor de specialitate;
c) participă la acțiunile de căutare și salvare a persoanelor;
d) asigură evacuarea sau, după caz, transportul pe calea
aerului a/al persoanelor și/sau bunurilor periclitate;
e) participă la acțiuni de localizare și stingere a incendiilor;
f) participă, în funcție de dotările tehnice existente, la misiuni
de monitorizare a contaminării radioactive;
g) asigură, atunci când situația o impune, evacuarea pe
calea aerului a persoanelor rănite;
h) asigură logistica intervenției structurilor proprii și punerea
la dispoziția altor structuri, potrivit reglementărilor în domeniu, a
unor categorii de tehnică, materiale și echipamente;
i) asigură transportul, în timp oportun, al persoanelor
desemnate să conducă și să coordoneze acțiunile de
intervenție;
j) asigură transportul materialelor de primă necesitate în
zonele izolate.

5

CAPITOLUL IV
Responsabilitățile structurilor
din subordinea/coordonarea instituțiilor publice centrale
cu care se cooperează în gestionarea situației de urgență
din domeniul de competență al MAI
Art. 21. — Instituțiile publice centrale, structurile private și
organizațiile neguvernamentale asigură funcții de sprijin pentru
gestionarea situațiilor de urgență specifice tipurilor de risc aflate
în responsabilitatea MAI, prin structuri aflate în subordine sau
coordonare, potrivit prevederilor legale și/sau hotărârii
Comitetului Național.
Art. 22. — (1) Ministerul Agriculturii și Dezvoltării Rurale,
denumit în continuare MADR, asigură funcțiile de sprijin în cazul
producerii unor situații de urgență din domeniul de competență
al MAI, îndeosebi în situația producerii unor evenimente
deosebite determinate de incendii, accidente nucleare și/sau
urgențe radiologice, căderi de obiecte din atmosferă și din
cosmos, fără a se limita numai la acestea.
(2) Structurile din subordine/coordonare și administrare
asigură îndeplinirea următoarelor misiuni:
a) asigură evaluarea riscurilor specifice în situația producerii
unor situații de urgență;
b) monitorizează situațiile determinate de producerea unor
situații de urgență, în special a celor care pot afecta vegetația
înaltă sau alte culturi agricole;
c) participă cu efectivele și mijloacele proprii la acțiuni de
limitare a propagării, stingerii incendiilor, inclusiv a incendiilor în
masă sau de mare amploare;
d) participă la distribuirea hranei și apei pentru animalele
evacuate;
e) supraveghează gradul de contaminare a culturilor și
pășunilor și evaluează efectele directe și indirecte asupra
oamenilor și animalelor;
f) evaluează riscurile determinate de contaminarea
radioactivă a culturilor agricole;
g) participă, la solicitare, cu efectivele și mijloacele proprii la
acțiuni de decontaminare;
h) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 23. — Ministerul Afacerilor Externe, denumit în
continuare MAE, asigură funcțiile de sprijin în cazul producerii
unor situații de urgență din domeniul de competență al MAI
îndeosebi în situația producerii unor evenimente deosebite
determinate de accidente nucleare și/sau urgențe radiologice,
fără a se limita numai la acestea, îndeplinind următoarele
misiuni:
a) culege datele și informațiile privind situațiile de urgență
determinate de accidente nucleare și/sau urgențe radiologice
ori alte situații de urgență de amploare și intensitate deosebită,
cu efect transfrontalier, și asigură colaborarea cu organismele
autorizate în domeniu la nivel internațional;
b) înștiințează autoritățile abilitate din statele vecine despre
situațiile de urgență de natură nucleară și/sau radiologică ori alte
situații de urgență de amploare și intensitate deosebită, cu efect
transfrontalier, produse pe teritoriul național;
c) asigură gestionarea informațiilor despre victime-persoane
de altă cetățenie decât cea română pentru situațiile de urgență
produse pe teritoriul național;
d) asigură gestionarea informațiilor despre victime-persoane
de cetățenie română pentru situațiile de urgență produse pe
teritoriul național al altui stat;
e) asigură sprijin, potrivit legii, în întreprinderea demersurilor
de solicitare/acordare de asistență internațională în domeniul
situațiilor de urgență;
f) pune la dispoziție, la solicitare, specialiști care să asigure,
potrivit competențelor, consilierea factorilor de decizie.

6

MONITORUL OFICIAL AL ROMÂNIEI, PARTEA I, Nr. 598/24.VIII.2010

Art. 24. — Ministerul Apărării Naționale, denumit în
continuare MApN, asigură sprijin în cazul producerii unor situații
de urgență din domeniul de competență al MAI, îndeosebi în
situația producerii unor evenimente deosebite determinate de
accidente nucleare și/sau urgențe radiologice, accidente
chimice cu implicații în afara amplasamentului, explozii
necontrolate ale muniției rămase din timpul conflictelor armate,
căderi de obiecte din atmosferă și din cosmos, poluări marine în
zona costieră, evenimente publice de amploare care pot genera
situații de urgență, fără a se limita numai la acestea, îndeplinind
următoarele misiuni:
a) participă la evaluarea riscurilor determinate de producerea
unor situații de urgență;
b) participă, la solicitare, la misiuni de căutare-salvare;
c) participă, la solicitare, la misiuni de evacuare a populației
și a unor categorii de bunuri;
d) asigură pregătirea unor capacități de spitalizare în vederea
preluării persoanelor rănite, iradiate și/sau contaminate;
e) asigură participarea, alături de alte structuri cu atribuții în
domeniu, la instalarea spitalelor de campanie;
f) asigură acordarea prin structuri de specialitate a asistenței
medicale de urgență;
g) participă, la solicitare, potrivit disponibilităților, la misiuni
de cercetare CBRN;
h) participă, potrivit disponibilităților și în condițiile legii, cu
subunități specializate, autospeciale, mijloace și materiale
consumabile pentru decontaminare, la misiuni de
decontaminare a populației, a unor categorii de tehnică și
mijloace de transport sau a căilor de comunicații rutiere;
i) participă, la solicitare, la misiuni de supraveghere a
gradului de contaminare în mediul urban și rural, evaluare a
efectelor contaminării și supraveghere a gradului de
contaminare;
j) participă, la solicitare, la misiuni de verificare a
decontaminării populației, tehnicii, căilor de transport și a
clădirilor cu personalul și tehnica din unitățile specializate;
k) participă, la solicitare, la evaluarea riscurilor determinate
de producerea unor explozii necontrolate ale muniției rămase
din timpul conflictelor armate;
l) asigură, la solicitare, intervenția operativă cu mijloace și
materiale, în vederea neutralizării efectelor unor materiale
periculoase;
m) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 25. — Ministerul Culturii și Patrimoniului Național,
denumit în continuare MCPN, asigură funcțiile de sprijin în cazul
producerii unor situații de urgență din domeniul de competență
al MAI, îndeplinind misiuni specifice protejării patrimoniului
cultural național.
Art. 26. — Ministerul Comunicațiilor și Societății
Informaționale, denumit în continuare MCSI, asigură funcțiile de
sprijin în cazul producerii unor situații de urgență din domeniul
de competență al MAI, îndeplinind misiuni specifice în cazul
producerii unor situații de urgență de amploare și intensitate
deosebită de tipul accidentelor nucleare și/sau urgențelor
radiologice, fără a se limita numai la acestea, îndeplinind
următoarele misiuni:
a) asigură, cu sprijinul Serviciului de Telecomunicații Speciale
al MAI și al celorlalte componente ale sistemului național de
apărare, ordine publică și siguranță națională, funcționarea
rețelei de comunicații-informatică pentru structurile implicate în
gestionarea situațiilor de urgență;
b) asigură legăturile de telecomunicații speciale, potrivit
solicitărilor;
c) participă alături de Serviciul de Telecomunicații Speciale,
MAI, MApN și operatorii de telefonie mobilă la asigurarea
rețelelor de comunicații de cooperare interinstituțională;

d) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 27. — Ministerul Economiei, Comerțului și Mediului de
Afaceri, denumit în continuare MECMA, prin structurile proprii
și/sau cele din coordonare, asigură funcțiile de sprijin în cazul
producerii unor situații de urgență din domeniul de competență
al MAI, îndeplinind misiuni specifice în cazul producerii unor
situații de urgență de amploare și intensitate deosebită, de tipul
căderi de obiecte din atmosferă și din cosmos, avariere gravă a
sistemelor de gospodărire comunală, accidente chimice cu
implicații în afara amplasamentului, fără a se limita numai la
acestea, îndeplinind următoarele misiuni:
a) monitorizează, atunci când se dispune această măsură,
prin operatorii economici de profil, obiectivele sau instalațiile
economice sursă de risc chimic, de incendiu și explozii, care pot
avea efecte asupra infrastructurii rețelelor de transport, energiei
electrice, gazelor naturale, lucrărilor hidrotehnice, precum și în
domeniul asigurării funcționării corespunzătoare a sistemelor de
gospodărire comunală;
b)
participă,
prin
operatorii
economici
din
subordine/coordonare, la evaluarea riscurilor asupra populației
și mediului ca urmare a nefuncționării sau funcționării
necorespunzătoare a obiectivelor economice;
c) asigură, prin operatorii economici de profil, refacerea
operativă a avariilor produse în rețelele de transport și distribuție
a energiei electrice și a gazelor naturale;
d) asigură, prin operatorii specializați, furnizarea energiei
electrice pentru iluminat, încălzire și alte utilități pentru populația
afectată sau în sprijinul gestionării situației de urgență;
e) asigură, în limita posibilităților tehnice și a dotărilor, energia
electrică și termică în taberele de sinistrați/evacuați;
f) asigură refacerea operativă a avariilor produse în rețelele
de transport aparținând rețelelor de utilități publice;
g) participă, potrivit competențelor, la monitorizarea
activităților în domeniul nuclear;
h) participă alături de CNCAN și operatorii economici de pe
teritoriul național la evaluarea/cercetarea cauzelor producerii
accidentului nuclear/urgenței radiologice;
i) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 28. — Ministerul Educației, Cercetării, Tineretului și
Sportului, denumit în continuare MECTS, asigură funcțiile de
sprijin în cazul producerii unor situații de urgență din domeniul
de competență al MAI, îndeplinind misiuni specifice în cazul
producerii unor situații de urgență de amploare și intensitate
deosebită, de tipul accidente nucleare și/sau urgențe
radiologice, căderi de obiecte din atmosferă și din cosmos,
avariere gravă a sistemelor de gospodărire comunală, accidente
chimice cu implicații în afara amplasamentului, fără a se limita
numai la acestea, realizând următoarele misiuni:
a) participă, prin Agenția Spațială Română, alături de alte
structuri cu atribuții, la evaluarea riscurilor determinate de căderi
de obiecte din atmosferă sau din cosmos, cu prioritate pentru
cele care dețin surse radioactive/nucleare;
b) participă la acțiunile de informare și educare preventivă a
populației înainte și pe timpul manifestării unor situații de
urgență;
c) pune la dispoziția autorităților locale unele spații de cazare
și hrănire, în vederea cazării temporare a persoanelor evacuate;
d) participă la elaborarea programelor de evaluare și
prognoză a dispersiei norului radioactiv și a zonelor de
contaminare;
e) efectuează, prin structurile de specialitate, măsurători ale
radioactivității terenului, clădirilor, factorilor de mediu în zonele
contaminate radioactiv și transmite datele obținute, pe baza
procedurilor proprii;

MONITORUL OFICIAL AL ROMÂNIEI, PARTEA I, Nr. 598/24.VIII.2010
f) elaborează proceduri și metode de colectare, transport și
depozitare a deșeurilor radioactive, cu autorizarea CNCAN;
g) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 29. — Ministerul Mediului și Pădurilor, denumit în
continuare MMP, asigură funcțiile de sprijin în cazul producerii
unor situații de urgență din domeniul de competență al MAI,
îndeplinind misiuni specifice în cazul producerii unor situații de
urgență de amploare și intensitate deosebită, de tipul accidente
nucleare și/sau urgențe radiologice, accidente chimice cu
implicații în afara amplasamentului, căderi de obiecte din
atmosferă și din cosmos, poluări marine în zona costieră,
avariere gravă a sistemelor de gospodărire comunală, incendii,
altele decât cele la fondul forestier, fără a se limita numai la
acestea, realizând următoarele misiuni:
a)
participă
la
evaluarea
riscului
contaminării
radioactive/chimice a solului, apei și aerului;
b) participă la evaluarea riscului contaminării cu substanțe
poluante a solului și apei în zona costieră;
c) monitorizează factorii de mediu, în special direcția și viteza
vântului;
d) informează autoritățile și populația cu privire la evoluția
situației meteorologice și hidrologice;
e) participă cu specialiști, potrivit competențelor și tipului
situației de urgență, la acțiuni de stabilire a perimetrelor de
securitate/siguranță;
f) verifică și monitorizează calitatea apei potabile și factorilor
de mediu;
g) supraveghează gradul de contaminare a culturilor, fondului
forestier și pășunilor și evaluează efectele directe și indirecte
asupra oamenilor, animalelor și mediului;
h) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 30. — Ministerul Sănătății, denumit în continuare MS,
asigură funcțiile de sprijin în cazul producerii unor situații de
urgență din domeniul de competență al MAI, îndeplinind
următoarele misiuni:
a) monitorizează starea de sănătate a populației,
supraveghează gradul de contaminare și evaluează efectele
asupra sănătății;
b) evaluează riscurile îmbolnăvirii în masă a populației, ale
aparițiilor unor epidemii, pandemii sau contaminări de produse
vegetale;
c) evaluează riscurile contaminării radioactive a aerului,
solului și apei;
d) evaluează riscul de îmbolnăvire/intoxicare/contaminare pe
timpul manifestării situațiilor de urgență specifice;
e) participă la evaluarea riscurilor contaminării chimice a
produselor vegetale și de origine animală;
f) informează și asigură educarea preventivă a populației cu
privire la modul de protecție individuală și colectivă;
g) participă la acțiunile de stabilizare și triaj medical;
h) participă la salvarea persoanelor contaminate/intoxicate
și dispuse în zonele contaminate, atunci când nu este posibilă
evacuarea acestora de către structurile de intervenție;
i) participă la transportul sanitar și evacuarea cu mijloace de
intervenție specifice a persoanelor care au suferit afecțiuni;
j) coordonează și/sau participă la acțiunile de stabilizare și
triaj medical, transport sanitar și evacuare cu mijloace de
intervenție specifice a persoanelor contaminate sau dispuse în
zone de planificare la urgență;
k) gestionează informațiile despre victime și răniți de
cetățenie română și străină, internați în rețeaua sanitară sau
care necesită tratament de specialitate și sunt contaminați
chimic, radioactiv ori suferă de boala de iradiere și sunt internate
în unitățile spitalicești proprii;
l) participă la acordarea primului ajutor medical de urgență;

7

m) asigură pregătirea unor capacități de spitalizare, în
vederea preluării persoanelor rănite, iradiate, rănite și
contaminate;
n) asigură primul ajutor prespitalicesc și asistența medicală
pentru structurile de intervenție operativă;
o) asigură preluarea medicamentelor și a instrumentarului,
precum și a altor materiale sanitar-farmaceutice provenite din
ajutoare internaționale și distribuirea acestora către structurile
abilitate;
p) stabilește măsurile profilactice specifice;
q) verifică și monitorizează calitatea apei potabile;
r) participă cu personal specializat, tehnică și echipamente
pentru efectuarea decontaminării persoanelor rănite;
s) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 31. — Ministerul Transporturilor și Infrastructurii, denumit
în continuare MTI, asigură funcțiile de sprijin în cazul producerii
unor situații de urgență din domeniul de competență al MAI,
îndeplinind misiuni specifice în cazul producerii unor situații de
urgență de amploare și intensitate deosebită, de tipul incendiilor,
accidentelor nucleare și/sau urgențe radiologice, accidentelor
chimice cu implicații în afara amplasamentului, căderilor de
obiecte din atmosferă și din cosmos, poluărilor marine în zona
costieră, avarierii grave a sistemelor de gospodărire comunală,
fără a se limita numai la acestea, realizând următoarele misiuni:
a) monitorizează, prin structurile din subordine/coordonare,
situațiile de urgență produse în apropierea căilor de comunicații
rutiere, feroviare sau a obiectivelor aeriene;
b) monitorizează căile de transport și transporturile efectuate,
potrivit competențelor, și asigură informarea atunci când apar
blocaje, avarierea acestora sau alte disfuncții de interes operativ
în domeniul situațiilor de urgență;
c) asigură transportul, atunci când situația o impune, cu
respectarea reglementărilor legale în vigoare, a populației și a
unor categorii de materiale din zonele afectate sau posibil a fi
afectate de producerea unor situații de urgență de amploare;
d) asigură transportul, atunci când situația o impune, cu
respectarea reglementărilor legale în vigoare, a populației și a
unor categorii de materiale din localitățile de unde se dispune
evacuarea;
e) asigură transportul, atunci când situația o impune, cu
respectarea reglementărilor legale în vigoare, a animalelor din
localitățile unde se dispune evacuarea;
f) participă prin structurile din subordine/coordonare, potrivit
prevederilor legale în vigoare, atunci când situația o impune, la
transportul unor categorii de forțe și mijloace în/din zonele de
intervenție;
g) asigură măsurile de siguranță și de control al circulației,
potrivit domeniului de competență;
h) participă la elaborarea graficului și variantelor de transport
al populației și al bunurilor materiale care se evacuează;
i) participă cu personalul propriu, tehnica și echipamentele
de spălare a garniturilor de tren la efectuarea decontaminării
radioactive a acestora, potrivit precizărilor furnizate de structurile
abilitate;
j) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 32. — Serviciul Român de Informații, denumit în
continuare SRI, asigură funcțiile de sprijin în situația producerii
unor situații de urgență din domeniul de competență al MAI,
îndeplinind misiuni specifice în cazul producerii unor situații de
urgență de amploare și intensitate deosebită, de tipul
evenimente de natură CBRN, explozii necontrolate ale muniției
rămase din timpul conflictelor armate, evenimente publice de
amploare care pot genera situații de urgență. Structurile SRI
participă la înlăturarea efectelor situațiilor de urgență, la
solicitare, în măsura disponibilității.

8

MONITORUL OFICIAL AL ROMÂNIEI, PARTEA I, Nr. 598/24.VIII.2010

Art. 33. — Serviciul de Telecomunicații Speciale, denumit în
continuare STS, asigură funcțiile de sprijin în cazul producerii
unor situații de urgență din domeniul de competență al MAI,
îndeplinind misiuni specifice în cazul producerii unor situații de
urgență de amploare și intensitate deosebită, prin participarea la
următoarele tipuri de misiuni:
a) asigură, cu sprijinul MCSI, MAI și al celorlalte componente
ale sistemului național de apărare, ordine publică și siguranță
națională, funcționarea rețelei de comunicații-informatică pentru
structurile implicate în gestionarea situațiilor de urgență;
b) asigură legăturile de telecomunicații speciale potrivit
solicitărilor;
c) participă alături de MCSI, MAI, MApN și operatorii de
telefonie mobilă la asigurarea rețelelor de comunicații de
cooperare interinstituțională;
d) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 34. — Autoritatea Națională Sanitară Veterinară și pentru
Siguranța Alimentelor, denumită în continuare ANSVSA, asigură
funcțiile de sprijin în cazul producerii unor situații de urgență din
domeniul de competență al MAI, îndeplinind misiuni specifice în
cazul producerii unor situații de urgență de amploare și
intensitate deosebită, de tipul accidente nucleare și/sau urgențe
radiologice, accidente chimice cu implicații în afara
amplasamentului, căderi de obiecte din atmosferă și din
cosmos, poluări marine în zona costieră, fără a se limita numai
la acestea, realizând următoarele misiuni:
a) monitorizează contaminarea produselor vegetale și
animale;
b) verifică și monitorizează calitatea apei potabile, expuse
contaminării radioactive sau chimice;
c) înștiințează autoritățile despre stările potențial generatoare
de situații de urgență ca urmare a contaminării cu substanțe
chimice toxice industriale, radioactive sau alți poluanți;
d) înștiințează autoritățile asupra stărilor potențial
generatoare de situații de urgență ca urmare a poluării în zona
costieră;
e) evaluează riscurile privind contaminarea de natură
chimică sau radioactivă a aerului, solului și apei;
f) evaluează riscurile aparițiilor unor epidemii/pandemii sau
contaminări de produse vegetale ca urmare a producerii
contaminării;
g) participă cu personal, tehnică și echipamente pentru
efectuarea decontaminării animalelor;
h) asigură participarea cu personal, tehnică și echipamente
pentru efectuarea decontaminării animalelor, atunci când situația
o impune;
i) asigură supravegherea gradului de contaminare cu
substanțe chimice industriale/radioactive sau poluanți și
evaluarea efectelor asupra sănătății animale și umane;
j) asigură coordonarea activităților de ecarisare a teritoriului
de animalele decedate ca urmare a producerii unor situații de
urgență;
k) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 35. — Comisia Națională pentru Controlul Activităților
Nucleare, denumită în continuare CNCAN, asigură funcțiile de
sprijin în cazul producerii unor situații de urgență din domeniul
de competență al MAI, îndeplinind misiuni specifice în cazul
producerii unor situații de urgență de amploare și intensitate
deosebită de tipul accidente nucleare și/sau urgențe radiologice,
fără a se limita numai la acestea, realizând următoarele misiuni:
a) înștiințează autoritățile cu responsabilități în domeniu
despre stările potențial generatoare de situații de urgență din
domeniul nuclear/radiologic, precum și despre iminența
producerii unui eveniment cu sursă națională sau cu efecte
transfrontaliere;

b) înștiințează autoritățile internaționale și țările vecine în
legătură cu producerea unei situații de urgență determinate de
contaminarea radiologică sau nucleară, potrivit convențiilor
internaționale în domeniu;
c) monitorizează activitățile în domeniul nuclear;
d) monitorizează obiectivele sursă de risc nuclear și/sau
radiologic, precum și transporturile de combustibil nuclear și
materiale radioactive;
e) monitorizează pericolele și riscurile cu efecte
transfrontaliere semnalate în plan extern și asigură colaborarea
cu organismele autorizate în domeniu, la nivel național;
f) evaluează riscurile de natură radiologică și nucleară;
g) participă la evaluarea/cercetarea cauzelor producerii
situațiilor de urgență din domeniul nuclear/radiologic;
h) pune la dispoziție, la solicitare, specialiști care să asigure,
potrivit competențelor, consilierea factorilor de decizie.
Art. 36. — Societatea Națională de Cruce Roșie, denumită în
continuare SNCR, asigură funcțiile de sprijin în cazul producerii
unor situații de urgență din domeniul de competență al MAI, prin
asigurarea următoarelor misiuni:
a) asigură gestionarea, alături de alte structuri abilitate, a
informațiilor despre victime — persoane cu cetățenie română
sau altă cetățenie și cooperarea cu structurile de profil
internaționale;
b) participă la primirea și cazarea persoanelor evacuate;
c) participă la instalarea taberelor de evacuați/refugiați;
d) participă la acordarea primului ajutor prespitalicesc;
e) asigură preluarea, potrivit legii, a unor categorii de
medicamente și instrumentar medical și a altor materiale sanitarfarmaceutice și produse de uz veterinar provenite din ajutoare
internaționale și distribuirea acestora către structurile abilitate;
f) asigură constituirea și gestionarea unor bănci date, precum
și de materiale și alimente necesare ajutorării populației afectate
de producerea unor situații de urgență;
g) participă la asigurarea măsurilor profilactice specifice, în
vederea prevenirii îmbolnăvirilor în masă;
h) asigură, contra cost, apa și alte categorii de alimente de
primă necesitate și medicamente pentru persoanele aflate în
imposibilitatea de a se deplasa, fără plata serviciilor de transport
sau/și asistență la domiciliu;
i) participă la asigurarea măsurilor necesare pentru
realizarea protecției populației în adăposturi colective;
j) asigură cazarea temporară a persoanelor evacuate;
k) participă la asigurarea asistenței umanitare de urgență.
Art. 37. — Celelalte componente ale Sistemului Național de
Management al Situațiilor de Urgență (SNMSU) asigură funcțiile
de sprijin în situația producerii unor situații de urgență din
domeniul de competență al MAI, îndeplinind misiuni specifice
potrivit domeniului de competență.
Art. 38. — (1) MAI îndeplinește funcții de sprijin pentru
asigurarea managementului tipurilor de risc generatoare de
situații de urgență, gestionate de alte ministere și instituții
publice centrale, potrivit reglementărilor în vigoare.
(2) Misiunile asociate funcțiilor de sprijin pe care MAI le are
în responsabilitate și care pot fi îndeplinite de către structurile din
subordinea/coordonarea ministerului sunt prevăzute în anexa
nr. 1.
CAPITOLUL V
Conducerea și coordonarea
Art. 39. — Ordinele/Dispozițiile privind întrebuințarea
structurilor din subordinea/coordonarea MAI pentru gestionarea
unor situații de urgență din domeniul de competență și
realizarea funcțiilor de sprijin constituie atributul:
a) comandanților/șefilor structurilor teritoriale, în cazul
acțiunilor de intervenție estimate a se desfășura în zona de
competență;

MONITORUL OFICIAL AL ROMÂNIEI, PARTEA I, Nr. 598/24.VIII.2010
b) inspectorilor generali (similari), în cazul acțiunilor de
intervenție în care sunt necesare forțe și mijloace din afara zonei
de competență a structurii teritoriale.
Art. 40. — (1) Pentru a asigura permanenta informare a
Comitetului ministerial în cazul producerii situațiilor de urgență,
transmiterea informațiilor se realizează prin rapoarte operative
preliminare, de intervenție și de evaluare a intervenției.
(2) Raportarea acțiunilor de intervenție se efectuează de
către organismele nominalizate la art. 4 și are ca scop
informarea operativă a structurilor de conducere. Se realizează
prin culegerea, analizarea și prelucrarea informațiilor și datelor
transmise pe timpul organizării, pregătirii și desfășurării
acțiunilor de intervenție, în vederea concentrării oportune și
coordonării unitare a forțelor și mijloacelor, precum și pentru
aprecierea desfășurării intervenției.
(3) În stare de normalitate sau în situația în care nu sunt
activate centrele pentru coordonarea și conducerea intervenției,
rapoartele operative și cele de intervenție se primesc și se
transmit, pe cale ierarhică, potrivit precizărilor ordinelor și
dispozițiilor de linie ale ministrului administrației și internelor și
ale secretarului de stat, șef al Departamentului ordine și
siguranță publică, respectiv ale secretarului de stat pentru relația
cu instituțiile prefectului, sau rapoartelor stabilite prin arhitectura
Sistemului de Management Informațional pentru Situații de
Urgență, denumit în continuare SMISU, la nivel național,
ministerial și județean.
(4) Raportarea operativă se va face imediat și pe timpul
producerii situației de urgență, folosind mijloacele de comunicații
și informatică.
(5) Rapoartele privind producerea unei situații de urgență și
cele referitoare la întrebuințarea structurilor pe timpul asigurării
misiunilor din domeniul de competență al IGSU vor fi transmise
către CON.
(6) Rapoartele privind producerea unei situații pe linia ordinii
și siguranței publice și cele cu privire la întrebuințarea structurilor
vor fi transmise către COC/CNCAOP.
(7) Rapoartele privind producerea situațiilor de urgență
determinate de avarierea gravă a sistemelor de gospodărire
comunală vor fi transmise către DGRIP din cadrul MAI.
(8) Informațiile ce vor fi centralizate și care vor constitui baza
de date în vederea elaborării rapoartelor către Comitetul
Național, Comitetul ministerial sau Centrul de decizie al
CNCAOP, după caz, sunt cele prevăzute în anexa nr. 2.
Art. 41. — (1) Conducerea structurilor MAI care îndeplinesc
misiuni ca urmare a producerii unor situații de urgență este
asigurată de către Comitetul ministerial sau CNCAOP, după caz.
(2) Conducerea structurilor inspectoratelor generale/similar
este asigurată de către inspectorul general/similar.
(3) Conducerea inspectoratelor județene/similar este
asigurată de către inspectorul șef/similar.
(4) Conducerea nemijlocită a operațiunilor de intervenție se
asigură de comandantul acțiunii, împuternicit potrivit legii, care
poate fi ajutat în îndeplinirea sarcinilor de către grupa operativă
și punctul operativ avansat.
(5) Până la sosirea la fața locului a comandantului acțiunii,
conducerea operațiunilor se asigură de comandantul sau de
șeful formațiunii de intervenție din serviciul de urgență, cu
sprijinul reprezentanților autorității administrației publice locale
sau al patronului, după caz.
(6) Raportarea privind evoluția situației operative se
realizează ierarhic până la nivelul conducerii MAI prin
inspectoratele generale.
Art. 42. — (1) Coordonarea se realizează prin centrele
operaționale ale structurilor cu atribuții, după cum urmează:
a) pentru situațiile de urgență din domeniul riscurilor naturale,
tehnologice sau biologice care nu presupun evenimente publice

9

de amploare și pot genera situații de urgență, de către Centrul
Operațional Național;
b) pentru evenimente publice de amploare ce pot genera
situații de urgență, de către Centrul operativ de conducere al
CNCAOP;
c) la nivelul inspectoratelor generale/similar, de către centrele
operaționale/dispecerate, respectiv CON în cazul IGSU;
d) la nivel județean coordonarea structurilor de intervenție se
realizează prin centrele operaționale ale inspectoratelor
județene pentru situații de urgență sau al altor structuri, după
caz.
(2) Pentru gestionarea situațiilor de urgență de amploare și
complexitate ridicată, potrivit procedurilor în vigoare, se
activează următoarele structuri de coordonare/conducere a
intervenției:
a) Centrul Național de Coordonare și Conducere a
Intervenției, denumit în continuare CNCCI, cu sediul în
localitatea Ciolpani și back-up-ul dispus în localul IGSU din
București;
b) centrele județene de coordonare și conducere a
intervenției, denumite în continuare CJCCI, cu locațiile stabilite
de către fiecare inspectorat pentru situații de urgență.
(3) CNCCI poate funcționa parțial sau total încadrat, conform
procedurilor de activare pe faze, astfel:
a) galben — alertă: toate atribuțiile privind gestionarea
situației de urgență aflate în această fază se transferă
personalului din tura de serviciu de la CNCCI, care se
suplimentează cu specialiști din structurile specializate ale
IGSU; activitatea se desfășoară, conform procedurilor, în spațiile
alocate CNCCI;
b) portocaliu — activare parțială a CNCCI: personalul din
faza precedentă — galben, care se suplimentează cu specialiști
din alte structuri specializate ale IGSU, precum și cu
reprezentanți ai instituțiilor publice centrale responsabile sau
care îndeplinesc funcții de sprijin în gestionarea tipului de risc
manifestat, conform legislației în vigoare; activitatea se
desfășoară în spațiile alocate CNCCI, conform procedurilor;
c) roșu — activare totală: personalul din faza precedentă —
portocaliu este suplimentat, până la încadrarea completă
prevăzută în organigrama CNCCI, cu specialiști din cadrul
tuturor instituțiilor publice centrale cu atribuții în managementul
situațiilor de urgență, conform legislației în vigoare; activitatea se
desfășoară în spațiile alocate CNCCI, conform procedurilor.
(4) La nivel județean/al municipiului București — Centrul
operațional județean/al municipiului București care își
desfășoară activitatea pe timp de normalitate își crește
capacitatea de management prin alertarea personalului din
structurile proprii și din alte structuri specializate, activându-se
CJCCI, respectiv CMBCCI.
(5) Atât la nivel național, cât și la nivel județean, Comitetul
Național, respectiv comitetele județene/al municipiului București
pentru situații de urgență, funcționează în aceeași locație cu
CNCCI, respectiv CJCCI/CMBCCI, atunci când evoluția situației
de urgență va impune activarea centrelor, în baza procedurilor
aprobate, pe cele 3 faze.
Art. 43. — (1) Structurile din subordinea/coordonarea MAI,
prin centrele operaționale/dispecerate, asigură pregătirea,
organizarea, coordonarea și cooperarea pe timpul acțiunilor de
răspuns, precum și elaborarea planurilor de intervenție și
cooperare și a procedurilor specifice de intervenție,
corespunzător tipurilor de risc generatoare de situații de urgență,
evidențiate în planurile de analiză și acoperire a riscurilor.
(2) Cooperarea structurilor din subordinea/coordonarea MAI
se va realiza prin centrele operaționale/dispecerate.
(3) Responsabilitatea privind modul de conducere și
coordonare a structurilor revine conducătorilor instituțiilor, potrivit
competențelor conferite de lege.

10

MONITORUL OFICIAL AL ROMÂNIEI, PARTEA I, Nr. 598/24.VIII.2010

(4) În toate situațiile de urgență, la organizarea cooperării se
vor specifica modalitățile de intervenție și relaționarea forțelor
care au atribuții în domeniu.
(5) Informațiile privind producerea situațiilor de urgență se
primesc în centrul operațional/dispeceratul structurilor teritoriale
ale instituțiilor din cadrul MAI, de regulă, prin sistemul unic de
apeluri în situații de urgență — 112.
(6) Între centrele operaționale/operative legăturile de
comunicații trebuie realizate astfel încât să asigure comunicarea
cu CNCCI, CNCAOP, CON din cadrul IGSU, CANUR din cadrul
IGSU, centrele operaționale pentru situații de urgență ale
structurilor din subordinea ministerului, cu cele ale ministerelor
și instituțiilor publice centrale și centrele operative județene
implicate, cu comandantul acțiunii, punctul de comandă mobil
înaintat și șefii de dispozitive.
CAPITOLUL VI
Documente operative și de conducere
Art. 44. — (1) În vederea punerii în aplicare a prevederilor
prezentului regulament, structurile cu atribuții în gestionarea
situațiilor de urgență și asigurarea funcțiilor de sprijin
elaborează, fără a se limita la acestea, următoarele documente:
a) la nivelul instituțiilor publice centrale:
1. planuri/protocoale de cooperare;
2. planul de asigurare cu resurse umane, materiale și
financiare pentru gestionarea situațiilor de urgență;
3. standarde operaționale;
4. proceduri specifice;
b) la nivelul IGSU:
1. planuri/protocoale de cooperare;
2. planuri de intervenție pe tipuri de risc;
3. planul de asigurare cu resurse umane, materiale și
financiare pentru gestionarea situațiilor de urgență;
4. concepția generală privind planificarea, pregătirea,
organizarea și desfășurarea acțiunilor de răspuns;
5. rapoarte operative;
6. schema cu riscurile teritoriale;
7. catalogul național cuprinzând clasificarea localităților, a
instituțiilor, a operatorilor economici și a obiectivelor speciale din
punctul de vedere al protecției civile;
8. metodologii, norme, normative, regulamente, instrucțiuni;
9. standarde operaționale;
10. proceduri pentru gestionarea situațiilor de urgență;
11. harta cu organizarea intervenției la nivel național;
12. planul de evacuare în situații de urgență și cel în caz de
conflict armat;
13. ordine pentru intervenție/evacuare;
c) la nivelul celorlalte inspectorate generale (similare):
1. planuri/protocoale de cooperare;
2. planuri de protecție și intervenție în situații de protecție
civilă;
3. planuri de evacuare;

4. planul de asigurare cu resurse umane, materiale și
financiare pentru gestionarea situațiilor de urgență;
5. metodologii, norme, normative, regulamente, instrucțiuni;
6. standarde operaționale;
7. proceduri pentru gestionarea situațiilor de urgență;
d) la nivelul inspectoratelor pentru situații de urgență
județene/al municipiului București:
1. planuri/protocoale de cooperare;
2. planuri de intervenție pe tipuri de risc;
3. planuri operative de intervenție;
4. planuri operative de intervenție la obiectivele de risc;
5. planul de asigurare cu resurse umane, materiale și
financiare pentru gestionarea situațiilor de urgență;
6. concepția specifică privind planificarea, pregătirea,
organizarea și desfășurarea acțiunilor de răspuns;
7. schema cu riscurile teritoriale din zona de competență;
8. planul de înștiințare și alarmare;
9. catalogul local cuprinzând clasificarea localităților, a
instituțiilor, a operatorilor economici și a obiectivelor speciale din
punctul de vedere al protecției civile;
10. proceduri pentru gestionarea situațiilor de urgență;
11. harta cu organizarea intervenției în zona de competență;
12. planurile de evacuare în situații de urgență și cele în caz
de conflict armat;
e) la nivelul inspectoratelor județene/al municipiului București
(altele decât inspectoratele județene/al municipiului București
pentru situații de urgență):
1. planuri/protocoale de cooperare;
2. planuri de protecție și intervenție în situații de protecție
civilă;
3. planuri de evacuare;
4. planuri operative de intervenție;
5. planul de asigurare cu resurse umane, materiale și
financiare pentru gestionarea situațiilor de urgență;
6. harta cu întrebuințarea forțelor și mijloacelor.
(2) În vederea îndeplinirii responsabilităților specifice,
conducătorii instituțiilor pot decide întocmirea și a altor tipuri de
documente.
Art. 45. — Schema fluxului informațional pentru
managementul situațiilor de urgență din domeniul de
competență al MAI este prevăzută în anexa nr. 3.
CAPITOLUL VII
Dispoziții finale
Art. 46. — Atribuțiile comitetelor ministeriale și ale centrelor
operative, precum și competențele acestora sunt cele prevăzute
de legislația specifică domeniului situațiilor de urgență.
Art. 47. — Detalierea rolului, locului și responsabilităților
structurilor reprezentate în CNCCI sunt precizate în
regulamentul de organizare și funcționare al acestuia, elaborat
de IGSU și aprobat prin hotărâre a Guvernului.
Art. 48. — Anexele nr. 1—3 fac parte integrantă din prezentul
regulament.

ANEXA Nr. 1
la regulament

Tipuri de misiuni pe care structurile Ministerului Administrației și Internelor le pot desfășura
în vederea asigurării funcțiilor de sprijin stabilite în competență
I. Monitorizarea pericolelor și riscurilor specifice,
precum și a efectelor negative ale acestora:
1. Monitorizarea pericolelor

a) monitorizarea obiectivelor economice sursă de risc chimic;
b) cercetarea și monitorizarea contaminării chimice și
radioactive potrivit dotării și competențelor;

c) monitorizarea riscurilor care pot produce evenimente
publice de amploare ce pot genera situații de urgență;
d) monitorizarea incendiilor la fondul forestier;
e) monitorizarea incendiilor, mai puțin cele la fondul forestier;
f) participarea la monitorizarea inundațiilor;

MONITORUL OFICIAL AL ROMÂNIEI, PARTEA I, Nr. 598/24.VIII.2010
g) monitorizarea căilor de comunicații ca urmare a producerii
fenomenului de polei;
h) participarea la monitorizarea poluărilor în zona marină și
costieră;
i) monitorizarea unor evenimente datorate avarierii sistemului
de gospodărire comunală;
j) monitorizarea zonelor în care au fost descoperite muniții
neexplodate din timpul conflictelor militare;
k) monitorizarea efectelor situațiilor de urgență determinate
de accidente de amploare pe căile de transport;
l) monitorizarea obiectivelor economice sursă de risc la
incendii și explozii;
m) monitorizarea elementelor de infrastructură critică
națională și/sau europeană specifice.
2. Evaluarea riscurilor:

a) contaminări chimice, biologice, radioactive ale aerului,
solului și apei;
b) cutremure, alunecări, prăbușiri de teren în zone locuite,
miniere, cu elemente de infrastructură și zone nepopulate;
c) explozii și incendii;
d) căderi de obiecte din atmosferă sau din cosmos;
e) contaminări de produse vegetale și produse de origine
animală, epizootii și zoonoze;
f) avarierea gravă a sistemelor de gospodărire comunală;
g) atacuri teroriste și managementul consecințelor acestora;
h) blocarea sau surprinderea persoanelor și/sau animalelor
în medii ostile vieții;
i) evenimente publice de amploare;
j) avalanșe;
k) inundații, accidente grave.
3. Cercetarea cauzelor producerii unor situații de urgență și
evaluarea acțiunilor de prevenire și răspuns în situații de urgență:

a) analizarea condițiilor care au determinat producerea unei
situații de urgență;
b) analizarea modului în care structurile cu atribuții și-au
îndeplinit sarcinile legale;
c) analizarea acțiunilor desfășurate în vederea prevenirii unei
situații de urgență;
d) analizarea disfuncțiilor apărute pe timpul gestionării
situației de urgență, care au determinat agravarea situației
gestionate sau apariția unora complementare;
e) determinarea posibilității producerii situațiilor de urgență
în domeniile de competență pentru care se asigură
monitorizarea și evaluarea pericolelor și riscurilor specifice.
4. Centralizarea datelor și informațiilor în vederea informării
structurilor de management stabilite la nivelul ministerului:

a) primirea/transmiterea rapoartelor preliminare, a celor de
situație operativă și de evaluare a intervenției;
b) centralizarea, analizarea și prelucrarea datelor furnizate
prin rapoarte la nivelul unității/subunității;
c) transmiterea datelor și informațiilor către structurile ierarhic
superioare;
d) întocmirea sintezelor operative în vederea informării
Comitetului ministerial pentru situații de urgență sau Centrului
de decizie al CNCAOP;
e) elaborarea sintezelor operative în vederea informării
Comitetului Național pentru Situații de Urgență.
II. Informarea, înștiințarea și avertizarea:
1. Informarea și educarea preventivă a populației

a) pregătirea și prezentarea de lecții în sistemul educațional
de toate gradele;
b) pregătirea și prezentarea de informări și materiale
documentare în cadrul sistemului instituțional de pregătire a
personalului propriu;

11

c) pregătirea și prezentarea prin mass-media a unor
materiale cu caracter instructiv-educativ;
d) generalizarea și promovarea experienței pozitive prin
mijloacele la dispoziția structurilor;
e) informarea celorlalte autorități despre probabilitatea
producerii unei situații de urgență, efectele probabile, modul de
cooperare și măsurile de protecție ce trebuie adoptate;
f) coordonarea acțiunilor de formare și pregătire profesională
a personalului de specialitate cu atribuții în domeniul situațiilor
de urgență în calitate de autoritate de reglementare.
2. Înștiințarea autorităților administrației publice:

a) despre stările potențial generatoare de situații de urgență;
b) despre iminența producerii situațiilor de urgență, atunci
când se dețin informații în acest sens;
c) despre situațiile de urgență cu efect transfrontalier, atunci
când se dețin informații în acest sens înaintea operatorilor
economici sursă de risc;
d) despre probabilitatea producerea situației de urgență,
efectele probabile, modul de cooperare și măsurile de protecție
ce trebuie adoptate.
3. Avertizarea populației:

a) în ceea ce privește iminența manifestării unei situații de
urgență;
b) transmiterea către populație și structurile interesate a unor
informații privind producerea unor situații de urgență cu efecte
asupra populației și mediului.
III. Planificarea și pregătirea resurselor și serviciilor:
a) pregătirea din timp a capabilităților ce vor acționa în folos
propriu și în sprijinul autorităților administrației publice locale, la
solicitare;
b) menținerea în permanentă stare de funcționare a
mijloacelor tehnice, echipamentelor și materialelor destinate
intervenției;
c) pregătirea continuă a personalului asupra modului de
acțiune;
d) punerea la dispoziție a resurselor umane, financiare și
materiale în vederea desfășurării misiunilor de intervenție.
IV. Realizarea legăturilor de comunicații și informatică:
Structurile MAI au atribuții numai în ceea ce privește
asigurarea misiunilor specifice în folosul capabilităților proprii și
nu în sprijinul altor instituții cu atribuții în managementul
situațiilor de urgență, acest tip de misiuni putând fi executate, la
ordin, cu sprijinul tehnic și logistic al componentelor SNMSU
care au în dotare mijloace tehnice adecvate.
V. Căutarea, descarcerarea și salvarea persoanelor și
animalelor:
a) căutarea persoanelor aflate în dificultate sau date
dispărute;
b) salvarea/descarcerarea persoanelor surprinse în medii
ostile vieții;
c) participarea la acțiuni de salvare a persoanelor
blocate/surprinse la înălțimi;
d) participarea la acțiuni de distrugere a zăpoarelor de
gheață sau de degajare a elementelor care blochează cursurile
de apă;
e) asigurarea măsurilor de stabilizare și triaj medical pentru
persoanele care au fost afectate fizic, contaminate sau
intoxicate ca urmare a producerii unor situații de urgență;
f) participarea la căutarea și salvarea animalelor surprinse în
medii ostile vieții;
g) transport sanitar și evacuare cu mijloace de intervenție
specifice;
h) salvarea persoanelor aflate în pericol și surprinse pe mare
sau în zona de litoral;
i) scoaterea persoanelor decedate din locuri greu accesibile;

12

MONITORUL OFICIAL AL ROMÂNIEI, PARTEA I, Nr. 598/24.VIII.2010

j) deblocarea persoanelor surprinse în locuințe, subsoluri sau
lifturi, când nu există alte posibilități tehnice de acces;
k) gestionarea informațiilor despre victime — persoane cu
cetățenie română;
l) gestionarea informațiilor despre victime — persoane de
altă cetățenie decât cea română.
VI. Evacuarea persoanelor, populației, bunurilor
materiale și a valorilor de patrimoniu periclitate:
a) asigurarea măsurilor pentru evacuare;
b) evidența populației evacuate;
c) evacuarea de urgență, pe calea aerului, apei sau rutier, a
cetățenilor aflați în pericol și/sau a unor categorii de bunuri
materiale;
d) participarea la evacuarea persoanelor și/sau animalelor
în afara zonelor contaminate chimic, biologic, radiologic, nuclear
sau cu pericol de explozii ori intoxicări;
e) evacuarea populației existente în interiorul perimetrului de
securitate/siguranță;
f)
asigurarea
primirii
și
cazării
persoanelor
evacuate/refugiate;
g) instalarea taberelor de evacuați/refugiați;
h) transportul populației din zonele afectate de situații de
urgență;
i) participarea la evacuarea valorilor culturale importante și a
bunurilor de patrimoniu;
j) securitatea zonelor evacuate;
k) controlul și îndrumarea circulației;
l) evacuarea fondului arhivistic național;
m) asigurarea condițiilor de subzistență în taberele de
evacuați/refugiați;
n) transportul, atunci când situația o impune, al personalului
de intervenție aparținând echipelor internaționale sau al unor
mijloace tehnice aparținând acestora;
o) asigurarea protecției persoanelor cu funcții de conducere
din instituțiile fundamentale ale statului în locurile în care
acestea vor fi evacuate și a pazei noilor sedii de lucru, precum
și a reședințelor puse la dispoziție;
p) recepția și depozitarea unor categorii de bunuri
evacuate/valori de patrimoniu.
VII. Acordarea asistenței medicale de urgență:
a) suplimentarea capacității de spitalizare pentru fiecare
unitate spitalicească proprie, din subordine sau coordonare;
b) instalarea spitalelor de campanie;
c) instalarea unor puncte de prim ajutor în afara unităților
spitalicești;
d) instalarea unor puncte de triaj medical în afara unităților
spitalicești;
e) asigurarea asistenței medicale pentru structurile de
intervenție operativă;
f) acordarea asistenței medicale de urgență persoanelor
afectate de producerea situațiilor de urgență;
g) acordarea primului ajutor prespitalicesc;
h) preluarea medicamentelor, a instrumentarului și a altor
materiale sanitar-farmaceutice și produse de uz veterinar
provenite din ajutoare internaționale și distribuirea acestora
către structurile abilitate;
i) acordarea asistenței medicale de urgență pentru echipele
de intervenție aparținând structurilor naționale sau internaționale
participante la gestionarea situației de urgență;
j) asigurarea de medicamente și instrumentar medical.
VIII. Prevenirea îmbolnăvirilor în masă:
a) securitatea zonelor de carantină;
b) utilizarea unor antidoturi și/sau vaccinuri/seruri;

c) marcarea/semnalizarea unor raioane/itinerare interzise
accesului fără adoptarea unor măsuri de protecție specifice;
d) executarea decontaminării la ieșirea din zonele afectate;
e) executarea de analize de laborator;
f) acțiuni cu caracter informativ;
g) alte măsuri specifice stabilite de autoritățile sanitare.
IX. Localizarea și stingerea incendiilor:
a) localizarea, limitarea propagării, stingerea incendiilor și
lichidarea consecințelor acestora, inclusiv a incendiilor în masă;
b) localizarea și stingerea incendiilor la fondul forestier.
X. Neutralizarea efectelor materialelor periculoase:
a) stabilirea perimetrelor de securitate/siguranță;
b) intervenția operativă cu mijloace și materiale în vederea
neutralizării efectelor unor materiale periculoase;
c) evacuarea locală a populației existente în interiorul
perimetrului de securitate.
XI. Asigurarea transportului forțelor și mijloacelor de
intervenție, persoanelor evacuate și altor resurse:
a) elaborarea concepției privind variantele de transport și
constituirea parcului de mijloace necesare realizării acesteia;
b) dirijarea circulației și asigurarea securității rutiere;
c) stabilirea și pregătirea punctelor de îmbarcare a
evacuaților din zonele afectate;
d) realizarea graficului de transport și asigurarea mijloacelor
necesare pentru efectuarea evacuării;
e) supravegherea, fluidizarea și controlul circulației auto;
f) transportul resurselor necesare pentru intervenție și
asistență de primă necesitate în situații de urgență;
g) participarea la transportul apei, hranei, medicamentelor și
al altor materiale de primă necesitate în folosul unor colectivități
umane;
h) participarea la acțiuni de transvazare a unor lichide
dintr-un rezervor în altul, potrivit caracteristicilor mijloacelor
tehnice din dotare;
i) asigurarea transportului forțelor și mijloacelor de intervenție
și al altor resurse;
j) participarea cu mijloace specializate la transportul unor
categorii de personal, tehnică și materiale;
k) sprijin pentru personalul serviciului de ambulanță în
transportul de persoane supraponderale aflate în situații critice
de sănătate;
l) asigurarea transportului unor categorii de materiale și
mijloace tehnice aparținând echipelor internaționale participante
la intervenție pe teritoriul național;
m) asigurarea transportului urban necesar pentru realizarea
evacuării;
n) controlul și evidența autoevacuării.
XII. Asigurarea apei și hranei pentru persoanele și
animalele afectate sau evacuate:
a) participarea la asigurarea și transportul apei și hranei
pentru persoanele și animalele evacuate;
b) participarea la asigurarea și transportul apei și hranei
pentru animalele evacuate;
c) distribuirea apei și/sau hranei pentru persoanele afectate
sau evacuate și/sau pentru animalele evacuate;
d) participarea, la ordin, la asigurarea, contracost, a apei,
alimentelor de primă necesitate și medicamentelor pentru
persoanele aflate în imposibilitatea de a se deplasa, fără plata
serviciilor de transport sau/și asistență la domiciliu;
e) participarea la asigurarea apei și hranei pentru persoanele
și/sau animalele dispuse în zone cu restricții privind consumul
unor categorii de alimente sau lichide.

MONITORUL OFICIAL AL ROMÂNIEI, PARTEA I, Nr. 598/24.VIII.2010
XIII. Asigurarea cazării și adăpostirii persoanelor
afectate sau evacuate:
a) asigurarea protecției persoanelor cu funcții de conducere
din instituțiile fundamentale ale statului în locurile în care
acestea vor fi evacuate și a pazei noilor sedii de lucru, precum
și a reședințelor puse la dispoziție;
b) asigurarea măsurilor necesare pentru realizarea protecției
populației în adăposturi colective;
c) asigurarea cazării temporare a membrilor de familie;
d) asigurarea cazării personalului aparținând echipelor
internaționale participante la intervenție pe teritoriul național.
XIV. Asigurarea energiei pentru iluminat, încălzire și alte
utilități:
a) asigurarea, în limita posibilităților tehnice și a dotărilor, a
energiei electrice și termice în taberele de sinistrați/evacuați;
b) asigurarea, în limita posibilităților tehnice și a dotărilor, a
energiei electrice și termice în punctele/raioanele de intervenție.
XV. Efectuarea depoluării și decontaminării:
a) supravegherea gradului de contaminare în perimetrul
raioanelor de intervenție;
b) aplicarea măsurilor de limitare a împrăștierii substanțelor
poluante sau toxice pentru asigurarea protecției populației
surprinse în perimetrul raioanelor de intervenție;
c) participarea cu personal specializat, tehnică și
echipamente pentru efectuarea depoluării și decontaminării;
d) stabilirea priorităților pentru monitorizarea gradului de
contaminare și centralizarea datelor privind contaminarea;
e) asigurarea operativă a forțelor și mijloacelor de sprijin,
precum și a materialelor necesare pentru realizarea
decontaminării populației și a căilor rutiere;
f) efectuarea decontaminării populației;
g) supravegherea gradului de contaminare în mediul urban și
rural, evaluarea efectelor și realizarea decontaminării;
h) supravegherea gradului de contaminare, evaluarea
efectelor și depoluarea marină și costieră, în caz de poluare cu
hidrocarburi și alte substanțe dăunătoare;
i) spălarea carosabilului care prezintă scurgeri de combustibil
rezultat din evenimente de circulație sau accidentale;
j) ecarisarea teritoriului;
k) stabilirea priorităților pentru efectuarea decontaminării și
depoluării;
l) decontaminarea terenurilor și a rezervațiilor.
XVI. Menținerea și restabilirea ordinii publice:
a) menținerea ordinii publice și asigurarea pazei în taberele
de evacuați/refugiați;
b) intensificarea măsurilor de ordine publică și a celor de
combatere a infracțiunilor și a altor fapte antisociale în
zonele/raioanele afectate de producerea situațiilor de urgență;
c) paza sau protecția unor categorii de materiale rămase în
localitățile/raioanele afectate de producerea situațiilor de
urgență și din care populația a fost evacuată;
d) asigurarea securității convoaielor cu ajutoare umanitare;
e) organizarea dispozitivelor de blocare a zonei afectate,
aplicarea măsurilor de interzicere a circulației și dirijarea
acesteia pe alte rute;
f) asigurarea, prin misiuni specifice, a intervenției forțelor și
mijloacelor specializate în zonele afectate;
g) menținerea ordinii publice pe timpul desfășurării de
manifestări, întruniri sau alte activități de amploare;
h) restabilirea ordinii publice când aceasta a fost tulburată
prin orice fel de acțiuni sau fapte care contravin legilor în
vigoare;
i) sprijinirea activității de evacuare a populației;

13

j) asigurarea protecției populației și a unor categorii de
materiale pe timpul evacuării;
k) asigurarea climatului de ordine și siguranță publică înainte,
pe timpul și după finalizarea unor acțiuni de intervenție;
l) asigurarea securității locurilor, punctelor, raioanelor de
depozitare a unor categorii de tehnică, materiale, echipamente,
alimente etc. primite în vederea ajutorării persoanelor afectate
de producerea unor situații de urgență sau participanților la
acțiuni de intervenție de amploare;
m) asigurarea protecției/securității echipelor internaționale
participante la acțiuni de intervenție pe teritoriul național.
XVII. Logistica intervențiilor:
a) asigurarea bazei materiale pentru realizarea funcțiilor de
sprijin în raport cu domeniul de activitate, precum și pentru
obiectivele din coordonare/subordine sau de sub autoritatea
acestuia;
b) întocmirea și actualizarea, potrivit legislației în vigoare, a
planurilor de asigurare cu resurse umane, materiale și financiare
pentru gestionarea situațiilor de urgență;
c) actualizarea și modificarea, după caz, potrivit
reglementărilor legale în vigoare, a normativelor tehnice și/sau
a unor inventare de complete;
d) aplicarea, potrivit prevederilor legale, a procedurilor de
achiziții a unor categorii de materiale și tehnică prin proceduri
simplificate;
e) asigurarea carburanților și/sau unor piese de schimb
pentru mijloacele tehnice ale echipelor de intervenție
internaționale care acționează/au acționat pe teritoriul național.
XVIII. Reabilitarea zonei afectate:
a) restabilirea stării de normalitate;
b) participarea la activități de scoatere a apei din subsoluri și
incinte;
c) degajarea de aluviuni, animale moarte și alte materiale;
d) participarea, alături de alte structuri cu atribuții în domeniu,
la înlăturarea de pietre/stânci căzute pe carosabil;
e) participarea, alături de alte structuri cu atribuții în domeniu,
la degajarea de panouri publicitare care parțial s-au desprins din
sistemele de prindere și pot accidenta, prin cădere definitivă,
persoane sau pot provoca daune materiale;
f) degajarea de arbori care sunt căzuți sau prezintă riscuri de
cădere și care pot pune în pericol viața și sănătatea persoanelor;
g) evacuări de apă din fântâni sau puțuri unde se constată că
există riscul de amenințare a vieții oamenilor prin îmbolnăviri;
h) îndepărtarea de elemente constructive din acoperișurile
construcțiilor care, prin cădere, pot pune în pericol viața
oamenilor;
i) evacuarea de apă rezultată din ploi, scurgeri, pânză
freatică, topirea zăpezii care a inundat curți, subsoluri, canale,
beciuri etc.;
j) participarea la evaluarea pagubelor materiale produse de
efectele situațiilor de urgență.
XIX. Acordarea de ajutoare de primă necesitate,
despăgubiri și asistență socială, psihologică și religioasă:
a) acordarea de ajutoare umanitare de primă necesitate
pentru populația afectată;
b) asigurarea asistenței umanitare de urgență;
c) acordarea de ajutoare și despăgubiri financiare pentru
populație, operatori economici, instituții și unități administrativteritoriale afectate;
d) acordarea asistenței psihologice prin structurile
specializate și SNCR din România, cu sprijinul Colegiului
Psihologilor sau al altor organizații profesionale.

*) Anexa nr. 2 este reprodusă în facsimil.

S I T U A Ț I A P R I V I N D D AT E L E C E N T R A L I Z AT E P E T I M P U L G E S T I O N Ă R I I S I T U A Ț I I L O R
D E U R G E N Ț Ă G E N E R AT E D E T I P U R I L E D E R I S C P R O D U S E Î N P E R I O A D A . . . . .

ANEXA Nr. 2*)
la regulament

14
MONITORUL OFICIAL AL ROMÂNIEI, PARTEA I, Nr. 598/24.VIII.2010

MONITORUL OFICIAL AL ROMÂNIEI, PARTEA I, Nr. 598/24.VIII.2010

15

16

MONITORUL OFICIAL AL ROMÂNIEI, PARTEA I, Nr. 598/24.VIII.2010
ANEXA Nr. 3*)
la regulament

FLUX INFORMAȚIONAL

*) Anexa nr. 3 este reprodusă în facsimil.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 598/24.VIII.2010 conține 16 pagini.

Prețul: 3,20 lei

&JUYDGY|445840]
ISSN 1453—4495

