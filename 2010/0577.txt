PARTEA I

Anul 178 (XXII) — Nr. 577

Vineri, 13 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECRETE

850.
851.

— Decret privind conferirea Ordinului și Medaliei
Virtutea Maritimă ........................................................

2

— Decret privind conferirea Medaliei Virtutea Maritimă,
clasa a III-a ................................................................

2

HOTĂRÂRI ALE GUVERNULUI ROMÂNIEI
809.

— Hotărâre privind modificarea anexei nr. 41 la
Hotărârea Guvernului nr. 1.705/2006 pentru aprobarea
inventarului centralizat al bunurilor din domeniul public
al statului ....................................................................

3

836.

— Hotărâre privind acordarea unui ajutor umanitar de
urgență pentru populația din județele Harghita,
Covasna și Maramureș ..............................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.627. — Ordin al ministrului educației, cercetării, tineretului
și sportului privind instituirea Diplomei de excelență
instituțională ..............................................................

5–6

ACTE ALE CONSILIULUI SUPERIOR
AL REGISTRULUI URBANIȘTILOR DIN ROMÂNIA
101.

— Hotărâre pentru aprobarea Regulamentului privind
dobândirea dreptului de semnătură pentru
documentațiile de amenajare a teritoriului și de
urbanism și a Regulamentului referitor la organizarea
și funcționarea Registrului Urbaniștilor din România ....

7–25

REPUBLICĂRI
Legea nr. 220/2008 pentru stabilirea sistemului de promovare
a producerii energiei din surse regenerabile de
energie ......................................................................

26–32

2

MONITORUL OFICIAL AL ROMÂNIEI, PARTEA I, Nr. 577/13.VIII.2010

DECRETE
PREȘEDINTELE ROMÂNIEI

DECRET
privind conferirea Ordinului și Medaliei Virtutea Maritimă
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale art. 8 lit. A
și B și ale art. 11 din Legea nr. 29/2000 privind sistemul național de decorații al României, cu modificările și completările ulterioare,
având în vedere propunerea ministrului apărării naționale,
cu ocazia Zilei Marinei Române, în semn de înaltă apreciere a serviciilor deosebite aduse Marinei Militare, a rezultatelor
remarcabile obținute în procesul de instruire a forțelor navale, precum și a înaltului profesionalism dovedit în executarea misiunilor
încredințate,
Președintele României d e c r e t e a z ă:
Art. 1. — Se conferă Ordinul Virtutea Maritimă în grad de
Cavaler, cu însemn pentru militari, domnului amiral doctor Marin
Gheorghe Gheorghe.
Art. 2. — Se conferă Ordinul Virtutea Maritimă în grad de
Ofițer, cu însemn pentru militari:
— domnului contraamiral de flotilă doctor Hăulică Vasile Dan;
— domnului comandor Chirilă Ioan Vasile.
Art. 3. — Se conferă Ordinul Virtutea Maritimă în grad de
Cavaler, cu însemn pentru militari:
— domnului comandor Uce Petre Gigi-Cristinel;

— domnului comandor Vîjială Gheorghe Dănuț-Dumitru;
— domnului căpitan-comandor Țampău Ștefan Ștefan;
— domnului căpitan-comandor Voinea Ovidiu Marian Adrian.
Art. 4. — Se conferă Ordinul Virtutea Maritimă în grad de
Cavaler, cu însemn pentru civili, doamnei Vlăduțoiu Constantin
Iulia.
Art. 5. — Se conferă Medalia Virtutea Maritimă, clasa a III-a,
cu însemn pentru militari, domnului maistru militar, clasa a II-a,
Popa Gheorghe Ion-Adrian.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 12 august 2010.
Nr. 850.
PREȘEDINTELE ROMÂNIEI

DECRET
privind conferirea Medaliei Virtutea Maritimă, clasa a III-a
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3), ale art. 8 lit. B și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
cu ocazia Zilei Marinei Române, în semn de apreciere și recunoștință pentru
devotamentul și profesionalismul de care a dat dovadă, timp de mai multe decenii,
în calitate de mecanic de far în Portul Constanța,
Președintele României d e c r e t e a z ă:
Articol unic. — Se conferă Medalia Virtutea Maritimă, clasa a III-a, cu însemn
pentru civili, domnului Ilie Brate.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 12 august 2010.
Nr. 851.

3

MONITORUL OFICIAL AL ROMÂNIEI, PARTEA I, Nr. 577/13.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea anexei nr. 41 la Hotărârea Guvernului
nr. 1.705/2006 pentru aprobarea inventarului centralizat
al bunurilor din domeniul public al statului
În temeiul art. 108 din Constituția României, republicată, al art. 20 alin. (1) din
Legea nr. 213/1998 privind proprietatea publică și regimul juridic al acesteia, cu
modificările și completările ulterioare, precum și al art. 2 alin. (1) din Hotărârea
Guvernului nr. 1.705/2006 pentru aprobarea inventarului centralizat al bunurilor
din domeniul public al statului, cu modificările și completările ulterioare,
Guvernul României adoptă prezenta hotărâre.
Articol unic. — Valoarea de inventar a imobilelor aparținând domeniului
public al statului, înregistrate la pozițiile M.F.P. nr. 96.971, 96.987, 96.989, 97.006,
97.012, 97.013, 97.023, 97.024 din anexa nr. 41 la Hotărârea Guvernului
nr. 1.705/2006 pentru aprobarea inventarului centralizat al bunurilor din domeniul
public al statului, publicată în Monitorul Oficial al României, Partea I, nr. 1.020 și
1.020 bis din 21 decembrie 2006, cu modificările și completările ulterioare, se
modifică potrivit anexei care face parte integrantă din prezenta hotărâre.
PRIM-MINISTRU

EMIL BOC
Contrasemnează:
Directorul Serviciului de Informații
Externe,
Mihai Răzvan Ungureanu
Ministrul finanțelor publice,
Sebastian Teodor Gheorghe Vlădescu

București, 4 august 2010.
Nr. 809.

ANEXĂ
Anul
dobândirii/
dării în
folosință

Valoarea de
inventar
(în lei)

Municipiul București

1999

13.578.616,51

Clădire

Județul Călărași

1998

3.123.337,10

8.29.11

Clădire

Județul Constanța

1966

3.140.747,51

97.006

8.29.11

Clădire

Municipiul București

1972

6.303.541,45

97.012

8.29.11

Clădire

Municipiul București

1980

3.735.287,79

97.013

8.29.11

Clădire

Municipiul București

1848

1.505.495,01

97.023

8.29.11

Clădire

Județul Ilfov

1966

7.054.925,19

97.024

8.29.11

Clădire

Județul Ilfov

1966

4.829.228,91

Date de identificare
Nr. M.F.P

Cod
de clasificare

Denumire

96.971

8.29.11

Clădire

96.987

8.29.11

96.989

Descriere tehnică
(pe scurt)

Vecinătăți

Adresa

4

MONITORUL OFICIAL AL ROMÂNIEI, PARTEA I, Nr. 577/13.VIII.2010
GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru populația din județele Harghita, Covasna
și Maramureș
În temeiul prevederilor art. 108 din Constituția României, republicată, și al art. 5 alin. 1 lit. a) din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit, în limita
sumei de 127.500 lei, pentru ajutorarea populației din județele
Harghita (25.500 lei), Covasna (25.500 lei) și Maramureș
(76.500), afectate de inundații, constând în 25 tone de motorină,
conform anexei care face parte integrantă din prezenta hotărâre.
Art. 2. — (1) Administrația Națională a Rezervelor de Stat și
Probleme Speciale va scădea din gestiune, la prețurile de
înregistrare, prin debitarea contului 6891 ăCheltuieli privind
rezerva de stat”, cantitățile de produs aprobate a fi scoase din
rezervele de stat, potrivit prezentei hotărâri, pe baza avizelor de
expediție și a proceselor-verbale de predare-primire semnate
de împuterniciții desemnați de instituțiile prefectului din județele
Harghita, Covasna și Maramureș.
(2) Reîntregirea stocului cu cantitățile acordate se va face în
anul 2011, finanțarea fiind asigurată din bugetul de stat.
Art. 3. — (1) Transportul produsului până la locurile indicate
de instituțiile prefectului din județele Harghita, Covasna și
Maramureș se va efectua, în regim de urgență, cu mijloace auto
din dotare și/sau ale unor societăți comerciale angajate de

Administrația Națională a Rezervelor de Stat și Probleme
Speciale.
(2) Cheltuielile legate de transportul produsului se suportă
de către Administrația Națională a Rezervelor de Stat și
Probleme Speciale, în limita bugetului aprobat.
(3) Schimbarea, sub orice formă, a destinației produsului
acordat ca ajutor din rezervele de stat este interzisă și atrage,
după caz, răspunderea civilă, administrativă, disciplinară sau
penală.
Art. 4. — (1) Instituțiile prefectului din județele Harghita,
Covasna și Maramureș vor justifica distribuirea produsului scos
din rezervele de stat în condițiile prezentei hotărâri, conform
prevederilor art. 7 din Hotărârea Guvernului nr. 371/1993 privind
acordarea, în primă intervenție, a ajutoarelor umanitare
populației sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul instituțiilor prefectului din județele Harghita,
Covasna și Maramureș, în vederea punerii lor la dispoziția
organelor de control abilitate.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat și
Probleme Speciale,
Adrian Gurău
p. Ministrul finanțelor publice,
Gheorghe Gherghina,
secretar de stat
București, 11 august 2010.
Nr. 836.

ANEXĂ

R E PA R T I Z A R E A

cantității de 25 tone de motorină care se scoate din rezervele de stat ca
ajutor umanitar de urgență pentru populația din județele Harghita,
Covasna și Maramureș
Cantitate
Produsul

U.M.
Harghita

Covasna

Maramureș

Total

Motorină

tone

5

5

15

25

Valoare

lei

25.500

25.500

76.500

127.500

MONITORUL OFICIAL AL ROMÂNIEI, PARTEA I, Nr. 577/13.VIII.2010

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind instituirea Diplomei de excelență instituțională
În temeiul Legii învățământului nr. 84/1995, republicată, cu modificările și completările ulterioare, al Legii nr. 128/1997
privind Statutul personalului didactic, cu modificările și completările ulterioare, și al Hotărârii Guvernului nr. 81/2010 privind
organizarea și funcționarea Ministerului Educației, Cercetării, Tineretului și Sportului,
ministrul educației, cercetării, tineretului și sportului emite prezentul ordin.
Art. 1. — Se instituie Diploma de excelență instituțională,
diplomă onorifică acordată de Ministerul Educației, Cercetării,
Tineretului și Sportului.
Art. 2. — Diploma de excelență instituțională se acordă prin
ordin al ministrului educației, cercetării, tineretului și sportului
unităților de învățământ preuniversitar care au o vechime de cel
puțin 100 de ani de activitate în același nivel de pregătire și/sau
același domeniu de calificare profesională, care au obținut
rezultate de excepție în pregătirea teoretică și practică a elevilor
și au adus o contribuție elocventă la creșterea calității actului
educațional.
Art. 3. — Inspectoratele școlare județene/al municipiului
București, la solicitarea unităților de învățământ care îndeplinesc

condițiile menționate la art. 2, vor analiza, valida și transmite
Ministerului Educației, Cercetării, Tineretului și Sportului
propunerile pentru acordarea distincției.
Art. 4. — Macheta Diplomei de Excelență Instituțională este
prevăzută în anexa*) care face parte integrantă din prezentul
ordin.
Art. 5. — Prezentul ordin se publică în Monitorul Oficial al
României, Partea I.
Art. 6. — Direcția generală management, resurse umane și
rețea școlară din Ministerul Educației, Cercetării, Tineretului și
Sportului și inspectoratele școlare județene/al municipiului
București vor duce la îndeplinire prevederile prezentului ordin.

Ministrul educației, cercetării, tineretului și sportului,
Daniel Petru Funeriu

București, 5 august 2010.
Nr. 4.627.

*) Anexa este reprodusă în facsimil.

ANEXĂ

6

MONITORUL OFICIAL AL ROMÂNIEI, PARTEA I, Nr. 577/13.VIII.2010

7

MONITORUL OFICIAL AL ROMÂNIEI, PARTEA I, Nr. 577/13.VIII.2010

ACTE ALE CONSILIULUI SUPERIOR AL REGISTRULUI URBANIȘTILOR
DIN ROMÂNIA
REGISTRUL URBANIȘTILOR DIN ROMÂNIA
CONSILIUL SUPERIOR

HOTĂRÂRE
pentru aprobarea Regulamentului privind dobândirea dreptului de semnătură
pentru documentațiile de amenajare a teritoriului și de urbanism și a Regulamentului referitor
la organizarea și funcționarea Registrului Urbaniștilor din România
Având în vedere Avizul Ministerului Dezvoltării Regionale și Turismului nr. 45.278/E.U. din 19 iulie 2010,
în temeiul dispozițiilor art. 38 alin. (3) din Legea nr. 350/2001 privind amenajarea teritoriului și urbanismul, cu modificările și
completările ulterioare, ale Legii nr. 200/2004 privind recunoașterea diplomelor și calificărilor profesionale pentru profesiile
reglementate din România, cu modificările și completările ulterioare, ale Ordonanței de urgență a Guvernului nr. 49/2009 privind
libertatea de stabilire a prestatorilor de servicii și libertatea de a furniza servicii în România, aprobată cu modificări și completări
prin Legea nr. 68/2010, precum și ale celorlalte acte normative cu incidență asupra domeniului,
Consiliul Superior al Registrului Urbaniștilor din România h o t ă r ă ș t e:
Art. 1. — Se aprobă Regulamentul privind dobândirea
dreptului de semnătură pentru documentațiile de amenajare a
teritoriului și de urbanism, prevăzut în anexa nr. 1.
Art. 2. — Se aprobă Regulamentul referitor la organizarea și
funcționarea Registrului Urbaniștilor din România, prevăzut în
anexa nr. 2.
Art. 3. — Anexele nr. 1 și 2 fac parte integrantă din prezenta
hotărâre.
Art. 4. — Prezenta hotărâre se publică în Monitorul Oficial al
României, Partea I.

Art. 5. — Secretariatul Registrului Urbaniștilor din România
va întreprinde demersurile necesare publicării.
Art. 6. — La data publicării în Monitorul Oficial al României,
Partea I, a prezentei hotărâri se abrogă Hotărârea președintelui
Consiliului Superior al Registrului Urbaniștilor din România
nr. 26/2006 pentru aprobarea Regulamentului privind
dobândirea dreptului de semnătură pentru documentațiile de
amenajare a teritoriului și de urbanism și a Regulamentului
referitor la organizarea și funcționarea Registrului Urbaniștilor
din România, publicată în Monitorul Oficial al României, Partea I,
nr. 853 din 18 octombrie 2006.

Președintele Consiliului Superior al Registrului Urbaniștilor din România,
Alexandru Sandu
București, 29 iulie 2010.
Nr. 101.
ANEXA Nr. 1

REGULAMENT
privind dobândirea dreptului de semnătură pentru documentațiile de amenajare a teritoriului și de urbanism
CAPITOLUL I
Prevederi generale
Art. 1. — (1) Prezentul regulament are ca scop definirea
dreptului de semnătură pentru documentațiile de amenajare a
teritoriului și de urbanism, precum și stabilirea procedurilor
privind dobândirea și exercitarea acestui drept.
(2) Prin instituirea dreptului de semnătură se urmăresc
asigurarea calității documentațiilor de amenajare a teritoriului și
de urbanism, precum și respectarea reglementărilor legale în
procesul elaborării acestora, prin stabilirea responsabilităților ce
revin specialiștilor care elaborează și/sau verifică astfel de
documentații.
(3) Prezentul regulament are următoarele obiective:
a) definirea dreptului de semnătură;
b) stabilirea exercitării dreptului de semnătură în raport cu
tipurile de documentații de amenajare a teritoriului și de
urbanism;
c) stabilirea procedurilor și condițiilor de dobândire și
exercitare a dreptului de semnătură;

d) definirea creației intelectuale în elaborarea documentațiilor
de amenajare a teritoriului și de urbanism, în vederea protejării
dreptului de autor.
Art. 2. — Prezentul regulament este elaborat în temeiul
prevederilor art. 38 din Legea nr. 350/2001 privind amenajarea
teritoriului și urbanismul, cu modificările și completările
ulterioare, denumită în continuare Lege.
Art. 3. — Prezentul regulament se completează cu
prevederile Legii nr. 200/2004 privind recunoașterea diplomelor
și calificărilor profesionale pentru profesiile reglementate din
România, cu modificările și completările ulterioare, și ale
Ordonanței de urgență a Guvernului nr. 49/2009 privind
libertatea de stabilire a prestatorilor de servicii și libertatea de a
furniza servicii în România, aprobată cu modificări și completări
prin Legea nr. 68/2010, precum și cu prevederile celorlalte acte
normative cu incidență asupra domeniului.
Art. 4. — În sensul prezentului regulament, termenii și
expresiile următoare semnifică:
a) urbanist — licențiatul cu titlul oficial de calificare în
urbanism, recunoscut de statele membre, cu durata studiilor de

8

MONITORUL OFICIAL AL ROMÂNIEI, PARTEA I, Nr. 577/13.VIII.2010

4 ani, titlul profesional fiind conferit prin atestat al Registrului
Urbaniștilor din România;
b) urbanist-peisagist — licențiatul cu titlul oficial de calificare
în peisagistică, recunoscut de statele membre, cu durata
studiilor de 4 ani, titlul profesional fiind conferit prin atestat al
Registrului Urbaniștilor din România;
c) urbanist diplomat — absolventul cu titlul oficial de calificare
în urbanism, recunoscut de statele membre, cu durata studiilor
de minimum 5 ani (până în anul 2009), titlul profesional fiind
conferit prin atestat al Registrului Urbaniștilor din România;
d) peisagist diplomat — absolventul cu titlul oficial de
calificare în peisagistică, recunoscut de statele membre, cu
durata studiilor de minimum 5 ani (până în anul 2009), titlul
profesional fiind conferit prin atestat al Registrului Urbaniștilor
din România;
e) master urbanist — licențiatul cu titlul oficial de calificare în
urbanism, recunoscut de statele membre, cu durata studiilor de
4 ani, la care se adaugă titlul oficial de calificare de studii de
masterat în urbanism și amenajarea teritoriului, recunoscut de
statele membre, cu o încărcare de minimum 120 de credite, titlul
profesional fiind obținut prin atestat al Registrului Urbaniștilor
din România, pe baza cumulului titlului de master cu cel de
urbanist obținut anterior;
f) master urbanist-peisagist — licențiatul cu titlul oficial de
calificare în peisagistică, recunoscut de statele membre, cu
durata studiilor de 4 ani, la care se adaugă titlul oficial de
calificare de studii de masterat în urbanism, amenajarea
teritoriului, sau peisagistică, recunoscut de statele membre, cu
o încărcare de minimum 120 de credite, titlul profesional fiind
obținut prin atestat al Registrului Urbaniștilor din România, pe
baza cumulului titlului de master cu cel de urbanist-peisagist
obținut anterior;
g) arhitect-urbanist — absolventul cu titlul oficial de calificare
în arhitectură, recunoscut de statele membre, cu durata studiilor
de minimum 5 ani și cu experiență în domeniul urbanismului și
amenajării teritoriului de 6 ani, pentru absolvenții de studii
universitare până în anul 2002 inclusiv, sau care a absolvit cu
diplomă un program de studii de specializare postuniversitară/de
masterat cu o durată de 2 ani, cu o încărcare de minimum
120 de credite, în domeniul urbanismului și al amenajării
teritoriului; în prezentul regulament, adăugarea termenului
urbanist la formația academică de arhitect face referire la
experiența în domeniu sau la absolvirea unor programe de
specializare postuniversitară, titlul profesional fiind conferit prin
atestat al Registrului Urbaniștilor din România;
h) arhitect-peisagist — absolventul cu titlul oficial de calificare
în arhitectură (licență sau licență cu master integrat) cumulat cu
titlul oficial de masterat în peisagistică, recunoscute de statele
membre, titlul profesional fiind conferit prin atestat al Registrului
Urbaniștilor din România;
i) economist-urbanist, inginer-urbanist, geograf-urbanist,
sociolog-urbanist, peisagist-urbanist, jurist-urbanist, ecologurbanist etc. — absolventul cu titlul oficial de calificare,
recunoscut de statele membre, din domeniile: economie,
inginerie, geografie, sociologie, peisagistică, drept, ecologie etc.,
care a absolvit cu diplomă și un program de studii de masterat
academic sau studii postuniversitare de specializare cu o durată
de 2 ani, sau o încărcare de minimum 120 de credite, în
domeniul urbanismului și al amenajării teritoriului, acreditate
conform legii, ori absolventul cu titlul oficial de calificare din
domeniile conexe urbanismului și amenajării teritoriului
menționate mai sus, din promoțiile anterioare anului 2002

inclusiv, care s-a specializat prin practică profesională de cel
puțin 6 ani în domeniul amenajării teritoriului și urbanismului,
titlul profesional fiind conferit prin atestare de către Registrul
Urbaniștilor din România;
j) specialiști calificați în domeniul amenajării teritoriului și al
urbanismului — în înțelesul art. 38 alin. (4) din Lege, această
sintagmă se referă la toate categoriile de profesioniști
specificate anterior, conform lit. a)—i);
k) specialist cu drept de semnătură — specialistul calificat în
domeniul urbanismului și/sau al amenajării teritoriului care a
dobândit dreptul de semnătură conform prevederilor prezentului
regulament și care este înscris în Registrul urbaniștilor;
l) dreptul de semnătură sau alt drept echivalent — dreptul pe
care îl au specialiștii din statele membre, în baza actelor
normative, în domeniul amenajării teritoriului și al urbanismului
de a elabora și/sau de a semna documentații de urbanism și
amenajarea teritoriului sau părți ale acestora, conform
schemelor A, B și C din anexă;
m) dobândirea dreptului de semnătură — procesul în cursul
căruia specialistul în domeniul amenajării teritoriului și al
urbanismului demonstrează capacitățile sale profesionale,
experiența și cunoașterea cadrului juridic al domeniului și la
sfârșitul căruia i se atribuie dreptul de semnătură;
n) atestarea dreptului de semnătură — eliberarea
certificatului de atestare, înscrierea în Registrul urbaniștilor și
dovedirea deținerii dreptului de semnătură prin modalități
specifice: ștampila și certificatul;
o) exercitarea dreptului de semnătură — ansamblul de
proceduri, drepturi și obligații pe care le îndeplinește specialistul
cu drept de semnătură sau alt drept echivalent obținut în unul
dintre statele membre, în procesul de elaborare a
documentațiilor de urbanism și de amenajare a teritoriului;
p) titlul oficial de calificare — diplomele, certificatele și alte
titluri oficiale de calificare de urbanist care atestă formarea
specifică în urbanism, eliberate de o autoritate a unui stat
membru al Uniunii Europene, a unui stat aparținând Spațiului
Economic European sau a Confederației Elvețiene, desemnată
în temeiul actelor cu putere de lege și al actelor administrative
ale respectivului stat și care certifică formarea profesională
dobândită în principal pe teritoriul acestor state;
q) stat membru — statul membru al Uniunii Europene, statul
aparținând Spațiului Economic European sau Confederația
Elvețiană;
r) stat terț — orice stat cu excepția statelor membre.
Art. 5. — Principiile ce stau la baza prezentului regulament
sunt următoarele:
1. Principiul integrării multidisciplinare. Activitățile de
amenajare a teritoriului și de urbanism, așa cum sunt definite în
Lege, au caracter interdisciplinar; elaborarea și aplicarea
strategiilor, politicilor și programelor de dezvoltare durabilă în
profil spațial, precum și elaborarea documentațiilor de
amenajare a teritoriului și de urbanism sunt procese de integrare
la nivel spațial a unor elemente din diferite domenii: social,
economic, protecția mediului, cultural, tehnic, politic și juridic.
2. Principiul planificării participative. Planificarea urbană
și teritorială și proiectarea urbană sunt procese participative, în
care sunt implicați deopotrivă profesioniști în domeniu, factori
de decizie din administrația publică, cetățeni, organizații
neguvernamentale, operatori economici și alte persoane juridice
sau fizice care sunt implicate în dezvoltarea spațială.
3. Principiul lucrului în echipă. Documentațiile de
amenajare a teritoriului și de urbanism se elaborează de către

MONITORUL OFICIAL AL ROMÂNIEI, PARTEA I, Nr. 577/13.VIII.2010
echipe pluridisciplinare, ce cuprind: urbaniști, arhitecți, ingineri,
geografi, economiști, sociologi, juriști, biologi, istorici, demografi,
statisticieni, peisagiști, ecologi, experți tehnici judiciari și experți
tehnici extrajudiciari în domeniul urbanismului și amenajării
teritoriului, specialiști în mediere și participarea populației, în
management urban, în administrație publică, în formare
academică și continuă, după caz; componența echipei de
elaborare trebuie să acopere integral problematica specifică ce
face obiectul documentației.
4. Principiul organizării spațiale. Documentațiile de
urbanism și amenajare a teritoriului sunt instrumente
specializate de planificare teritorială. În consecință, capacitatea
de a organiza teritoriul este o abilitate profesională de bază
pentru specialiștii care lucrează în echipele ce elaborează
aceste documentații, necesitând o abordare integrată, iar
coordonatorul echipei de elaborare a documentațiilor care
determină nemijlocit configurarea spațială urbană trebuie să
aibă o formație academică de bază referitoare la organizarea
fizică a spațiului.
5. Principiul specializării și interdisciplinarității.
Caracterul integrator și complex al documentațiilor de
amenajare a teritoriului și de urbanism impune specializarea în
domeniu a profesioniștilor, atât a celor cu formație de bază în
domeniu, cât și a celor având altă formație de bază decât cea de
urbanist; această specializare se obține prin absolvirea unor
programe de masterat sau a unor programe de studii
postuniversitare, precum și prin practică în domeniu, în cadrul
unor echipe multidisciplinare.
6. Principiul diferențierii documentațiilor. Documentațiile
de amenajare a teritoriului și de urbanism, prevăzute de Lege,
sunt diferențiate atât în raport cu termenul de referință —
amenajarea teritoriului sau urbanism, mărimea și scara
teritoriului care face obiectul documentației, cât și în raport cu
caracteristicile acestui teritoriu — fizico-funcționale, economice,
sociale și spațiale ale acestuia — și cu scopul, natura și
amploarea obiectivelor sau a intervențiilor propuse.
7. Principiul diferențierii dreptului de semnătură. Dreptul
de semnătură se definește în raport cu tipurile de documentații
de amenajare a teritoriului și de urbanism, ținându-se seama de
diferențele în ceea ce privește conținutul și gradul de
complexitate ale documentațiilor; în consecință, la definirea
dreptului de semnătură, tipurile de documentații sunt grupate în
raport cu natura conținutului și cu competențele similare
necesare coordonării elaborării.
8. Principiul diferențierii între coordonarea elaborării
întregii documentații și responsabilitatea privind elaborarea
unei părți din documentație. Complexitatea și amploarea unor
documentații conduc la structurarea conținutului lor, conform
reglementărilor, sub forma unor părți componente; dreptul de
semnătură se exercită diferențiat, în raport cu coordonarea
elaborării întregii documentații sau cu responsabilitatea privind
elaborarea unei părți din documentație.
Art. 6. — (1) Dreptul de semnătură se acordă de către
Registrul Urbaniștilor din România, ca urmare a atestării sau
promovării examenului organizat, după caz, conform schemelor
A, B și C din anexă și conform prevederilor prezentului
regulament.
(2) Dreptul de semnătură poate fi acordat pentru
coordonarea elaborării documentațiilor de amenajare a
teritoriului și de urbanism sau pentru elaborarea unor părți ale
acestora oricărui cetățean al unui stat membru care îndeplinește
cumulativ următoarele condiții:
a) are capacitatea de exercițiu deplină;

9

b) are calitatea de ăspecialist calificat în domeniul amenajării
teritoriului și al urbanismului”, conform prevederilor art. 4 lit. j);
c) a fost atestat sau a promovat examenul pentru dobândirea
dreptului de semnătură.
(3) Specialiștii calificați în domeniul amenajării teritoriului și al
urbanismului, menționați la art. 4 lit. j), trebuie să efectueze, în
vederea dobândirii dreptului de semnătură, un stagiu de practică
profesională în elaborarea documentațiilor de amenajare a
teritoriului și de urbanism, pe teritoriul unui stat membru, în
conformitate cu art. 17 și cu schemele A, B și C din anexă.
(4) În cazul persoanelor cu drept de semnătură sau alt drept
echivalent obținut într-un alt stat membru, acestea pot obține
atestarea dreptului de semnătură din partea Registrului
Urbaniștilor din România, în calitate de autoritate națională
competentă, numai după susținerea unui examen privind
legislația română în domeniu și se vor înscrie în evidența
acestuia, fără suprapunerea cerințelor și controalelor
echivalente și comparabile la care respectivele persoane au fost
supuse în unul dintre statele membre. Examenul privind
legislația română în domeniu se desfășoară în regim de urgență,
rezultatele fiind aduse la cunoștința solicitantului în termen de
30 de zile de la înscrierea pentru atestarea dreptului de
semnătură.
(5) Profesioniștilor menționați la art. 4 lit. a) – i), care au
obținut titlurile oficiale de calificare pe teritoriul unui alt stat
membru, li se conferă titlul profesional numai după susținerea
unui examen privind legislația română în domeniu sau după
efectuarea unui stagiu de adaptare de 2 ani în elaborarea
documentațiilor de amenajare a teritoriului și de urbanism.
Solicitantul poate alege între examen sau stagiu de adaptare.
(6) În cazul în care este necesară verificarea legalității
documentelor depuse în vederea acordării dreptului de
semnătură, Registrul Urbaniștilor din România va contacta
autoritățile competente din statul membru în cauză, prin
intermediul Sistemului de informare al pieței interne (IMI), în
conformitate cu prevederile Ordonanței de urgență a Guvernului
nr. 49/2009, aprobată cu modificări și completări prin Legea
nr. 68/2010.
CAPITOLUL II
Dreptul de semnătură și categoriile de documentații de
amenajare a teritoriului și de urbanism
SECȚIUNEA 1
Responsabilități privind dreptul de semnătură

Art. 7. — Coordonarea elaborării documentației de urbanism
sau a celei de amenajare a teritoriului implică asumarea
responsabilității specialistului cu drept de semnătură privind
calitatea întregii documentații, prin aplicarea și respectarea
reglementărilor legale referitoare la procesul de planificare sau,
după caz, proiectare, conținutul documentației și susținerea
acesteia în procesul de avizare și aprobare.
Art. 8. — Elaborarea unei părți din documentația de
amenajare a teritoriului și de urbanism implică asumarea
responsabilității specialistului cu drept de semnătură privind
calitatea acelei părți, prin aplicarea și respectarea
reglementărilor legale specifice, precum și calitatea și concluziile
eventualelor studii de fundamentare ce au stat la baza elaborării
respectivei părți din documentație.
Art. 9. — (1) Dreptul de semnătură se acordă în concordanță
cu competențele asumate prin formația de bază și prin

10

MONITORUL OFICIAL AL ROMÂNIEI, PARTEA I, Nr. 577/13.VIII.2010

specializare, diferențiat, pentru fiecare dintre următoarele
categorii de documentații de amenajare a teritoriului și de
urbanism:
a) planul de amenajare a teritoriului național;
b) planurile de amenajare a teritoriului județean, planurile de
amenajare a teritoriului regional, planurile de amenajare a
teritoriului interjudețean și planurile de amenajare a teritoriului
frontalier;
c) planurile de amenajare a teritoriului interorășenesc sau
intercomunal, planurile de amenajare a teritoriului metropolitan
și planurile de amenajare a teritoriului periurban al localităților
cu statut de municipiu sau oraș;
d) planurile urbanistice generale împreună cu regulamentele
locale aferente acestora;
e) planurile urbanistice zonale împreună cu regulamentele
locale aferente acestora;
f) planurile urbanistice de detaliu.
(2) Un specialist calificat poate dobândi drept de semnătură
pentru mai multe categorii de documentații de amenajare a
teritoriului și de urbanism sau, după caz, pentru mai multe părți
ale documentațiilor de amenajare a teritoriului și de urbanism.
(3) Specialiștii prevăzuți la art. 10—12 pot semna
documentațiile numai după dobândirea dreptului de semnătură,
potrivit prevederilor prezentului regulament.
Art. 10. — (1) Dreptul de semnătură privind coordonarea
elaborării planurilor de amenajare a teritoriului se stabilește
după cum urmează:
a) planurile de amenajare a teritoriului județean, planurile de
amenajare a teritoriului regional, planurile de amenajare a
teritoriului interjudețean și planurile de amenajare a teritoriului
frontalier se semnează numai de către următorii specialiști
atestați de Registrul Urbaniștilor din România: urbaniști
diplomați, master urbaniști, arhitecți-urbaniști, geografi-urbaniști,
sociologi-urbaniști și economiști-urbaniști;
b) planurile de amenajare a teritoriului interorășenesc sau
intercomunal se semnează numai de către următorii specialiști
atestați de Registrul Urbaniștilor din România: urbaniști
diplomați, master urbaniști, arhitecți-urbaniști, geografi-urbaniști,
sociologi-urbaniști, ingineri-urbaniști și economiști-urbaniști;
c) planurile de amenajare a teritoriului metropolitan și
planurile de amenajare a teritoriului periurban al principalelor
municipii și orașe se semnează numai de către următorii
specialiști atestați de Registrul Urbaniștilor din România:
urbaniști diplomați, master urbaniști, arhitecți-urbaniști,
economiști-urbaniști, geografi-urbaniști, ingineri-urbaniști și
sociologi-urbaniști;
d) secțiunile planului de amenajare a teritoriului național se
semnează numai de către următorii specialiști atestați de
Registrul Urbaniștilor din România: urbaniști diplomați, master
urbaniști, arhitecți-urbaniști, geografi-urbaniști, ingineri-urbaniști,
economiști-urbaniști, sociologi-urbaniști și de alți specialiști
calificați în domeniul care constituie subiectul secțiunii
respective, conform prevederilor prezentului regulament.
(2) Dreptul de semnătură privind coordonarea elaborării
secțiunilor planului de amenajare a teritoriului național revine
specialiștilor în domeniul care constituie subiectul secțiunii
respective, calificați conform prevederilor prezentului
regulament.
(3) Dreptul de semnătură implică asumarea răspunderii
coordonatorului asupra calității profesionale a documentației de
amenajare a teritoriului în integralitate.

Art. 11. — (1) Dreptul de semnătură privind coordonarea
elaborării documentațiilor de urbanism se stabilește după cum
urmează:
a) planurile urbanistice generale de orașe și municipii
împreună cu regulamentele locale de urbanism aferente
acestora se semnează numai de către următorii specialiști
atestați de Registrul Urbaniștilor din România: urbaniști
diplomați, master urbaniști și arhitecți-urbaniști;
b) planurile urbanistice zonale și regulamentele locale de
urbanism aferente acestora se semnează numai de către
următorii specialiști atestați de Registrul Urbaniștilor din
România: urbaniști diplomați, master urbaniști, urbaniști,
peisagiști diplomați, master peisagiști, urbaniști-peisagiști,
arhitecți-urbaniști și licențiați în arhitectură specializați în
urbanism;
c) planurile urbanistice zonale și regulamentele locale de
urbanism aferente, care au drept subiect parcelări de locuințe
și alte funcții asociate acestora, se semnează numai de către
următorii specialiști atestați de Registrul Urbaniștilor din
România: urbaniști diplomați, master urbaniști, urbaniștipeisagiști diplomați, master peisagiști, urbaniști-peisagiști,
arhitecți-urbaniști și licențiați în arhitectură specializați în
urbanism;
d) planurile urbanistice zonale și regulamentele locale de
urbanism aferente acestora, care au drept subiect o parcelare
nouă pentru realizarea în exclusivitate de locuințe, cu maximum
20 de parcele, nu mai mari de 1.000 m2 fiecare, se semnează
numai de către următorii specialiști atestați de Registrul
Urbaniștilor din România: urbaniști diplomați, master urbaniști,
urbaniști-peisagiști diplomați, master peisagiști, urbaniștipeisagiști, arhitecți-urbaniști, arhitecți diplomați licențiați în
arhitectură și conductori arhitecți cu specializarea urbanism;
e) planurile urbanistice generale de comune împreună cu
regulamentele locale de urbanism aferente acestora se
semnează numai de către următorii specialiști atestați de
Registrul Urbaniștilor din România: urbaniști diplomați, master
urbaniști, urbaniști, arhitecți-urbaniști și arhitecți diplomați;
f) planurile urbanistice de detaliu se semnează numai de
către următorii specialiști atestați de Registrul Urbaniștilor din
România: urbaniști diplomați, master urbaniști, urbaniști,
peisagiști diplomați, master peisagiști, urbaniști-peisagiști,
arhitecți diplomați și licențiați în arhitectură;
g) planurile urbanistice de detaliu care au drept subiect
amplasarea unei construcții de importanță redusă, așa cum este
definită în Legea nr. 10/1995 privind calitatea în construcții, cu
modificările ulterioare, se semnează numai de către următorii
specialiști atestați de Registrul Urbaniștilor din România:
urbaniști diplomați, master urbaniști, urbaniști, peisagiști
diplomați, master peisagiști, urbaniști-peisagiști, arhitecțiurbaniști, arhitecți diplomați, licențiați în arhitectură și conductori
arhitecți cu specializarea urbanism.
(2) Dreptul de semnătură implică asumarea răspunderii
coordonatorului asupra calității profesionale a documentației de
urbanism în integralitatea sa, elaboratorii studiilor de
fundamentare sau a secțiunilor de specialitate nefiind exonerați
de răspundere privind documentațiile întocmite. Coordonatorul
documentației de urbanism își asumă corectitudinea datelor din
cadrul documentației, în raport cu informațiile colectate și
prelucrate.
Art. 12. — (1) Planurile de amenajare a teritoriului pot avea,
conform conținutului-cadru, părți structurate sub forma unor
capitole sau secțiuni, care se semnează numai de specialiști cu

MONITORUL OFICIAL AL ROMÂNIEI, PARTEA I, Nr. 577/13.VIII.2010
drept de semnătură, aparținând uneia dintre următoarele
categorii:
a) cadrul natural și calitatea mediului — urbaniști diplomați,
master urbaniști, peisagiști diplomați, master peisagiști,
geografi, biologi, ecologi și ingineri de mediu;
b) dezvoltarea economică a teritoriului — urbaniști diplomați,
master urbaniști, economiști-urbaniști și economiști;
c) demografia și forța de muncă — urbaniști diplomați,
geografi-urbaniști, master urbaniști, peisagiști diplomați, master
peisagiști, geografi-urbaniști, geografi, sociologi-urbaniști și
sociologi;
d) echiparea tehnică a teritoriului — urbaniști diplomați,
master urbaniști, ingineri-urbaniști și ingineri de specialitate;
e) protejarea și dezvoltarea patrimoniului natural — urbaniști
diplomați, master urbaniști, peisagiști diplomați, master
peisagiști, geografi-urbaniști, ecologi, biologi și ingineri de
specialitate;
f) protejarea și dezvoltarea patrimoniului construit — urbaniști
diplomați, master urbaniști, arhitecți-urbaniști, arhitecți și istorici;
g) studii de teren — ingineri-urbaniști și ingineri de
specialitate;
h) studii de trafic — ingineri-urbaniști și ingineri de
specialitate.
(2) Planurile urbanistice generale ale municipiilor de rangurile
ă0” și ă1” stabilite de Lege, și cele ale municipiilor, orașelor și
comunelor ce includ stațiuni balneoclimaterice ori turistice,
precum și planurile urbanistice zonale ale zonelor centrale ale
municipiilor de rangurile ă0” și ă1”, cele ale stațiunilor
balneoclimaterice și cele ale zonelor urbane protejate pot avea,
conform conținutului-cadru, părți structurate sub forma unor
capitole sau secțiuni.
(3) Pentru planurile urbanistice prevăzute la alin. (2),
următoarele părți vor fi semnate numai de specialiști cu drept
de semnătură, aparținând uneia dintre următoarele categorii:
a) echipare edilitară — ingineri-urbaniști și ingineri de
specialitate;
b) sociologie urbană și demografie — sociologi-urbaniști sau
sociologi cu experiență în domeniul sociologiei urbane, geografiurbaniști, geografi;
c) calitatea mediului — urbaniști diplomați, master urbaniști,
geografi, urbaniști, ecologi, peisagiști diplomați, master
peisagist, ingineri-urbaniști, ingineri de specialitate;
d) economie urbană — urbaniști diplomați, master urbaniști,
economiști-urbaniști sau cu experiență în domeniul economiei
urbane, geografi-urbaniști;
e) studii de istorie urbană — urbaniști diplomați, master
urbaniști, arhitecți-urbaniști, arhitecți diplomați, istorici cu studii
postuniversitare de urbanism sau cu experiență în domeniul
istoriei urbane;
f) amenajare peisagistică — peisagiști diplomați, master
peisagiști, master urbanist-peisagist, urbaniști-peisagiști,
arhitecți-urbaniști, arhitecți-peisagiști, ingineri horticoli-peisagiști,
ingineri silvici-peisagiști;
g) căi de comunicații și transporturi — urbaniști diplomați,
master urbaniști, ingineri-urbaniști, ingineri de specialitate;
h) studii de teren — ingineri de specialitate.
(4) Prevederile prezentului articol se aplică în mod corelat cu
prevederile reglementărilor privind conținutul-cadru al
documentațiilor de amenajare a teritoriului și de urbanism.
Art. 13. — (1) Dreptul de semnătură se acordă pe perioadă
nedeterminată și se supune îndeplinirii continue a cerințelor de
acordare.

11

(2) Dacă nu mai sunt îndeplinite cerințele în baza căruia a
fost acordat, dreptul de semnătură poate fi retras.
SECȚIUNEA a 2-a
Specializarea

Art. 14. — Specializarea se realizează prin programe de
formație în domeniul urbanismului, amenajării teritoriului și
peisagisticii care urmează formației de bază în sistem Bologna
(ciclul al doilea — masterate academice și doctorat) sau în
sistem postuniversitar (studii aprofundate, masterate
postuniversitare, studii academice postuniversitare și studii de
doctorat).
Art. 15. — (1) Programele de specializare vor fi diversificate,
pentru a permite calificarea în: dezvoltare teritorială la nivel
național, regional, urban și rural, planificare socială și servicii de
prognoză, locuire, renovare urbană și rurală, transporturi,
energie, comunicații, peisagistică, protecția mediului natural și
construit, recreere și turism, drept urban, management și
marketing urban și regenerare urbană integrată, în raport cu
care se obține și dreptul de semnătură.
(2) În vederea dobândirii dreptului de semnătură pentru a
coordona documentațiile de amenajare a teritoriului și de
urbanism, specialiștii formați de facultățile de arhitectură și de
cele din domeniile conexe urbanismului și amenajării teritoriului,
începând cu promoția 2003, precum și licențiații în urbanism sau
peisagistică, începând cu promoția 2008, trebuie să absolve
programele de masterat sau de specializare postuniversitară în
domeniu, recunoscute conform Legii și agreate de către
Registrul Urbaniștilor din România, potrivit prezentului
regulament.
(3) Pentru specialiștii formați până la promoția 2002 inclusiv,
absolvirea unor programe de specializare postuniversitară poate
fi înlocuită cu dovedirea unei experiențe profesionale în domeniu
de minimum 6 ani de pe teritoriul unui stat membru.
(4) În vederea recunoașterii programelor de specializare și
de masterate din domeniul amenajării teritoriului, al urbanismului
și al peisagisticii, în sensul art. 4, la cererea instituțiilor
interesate, Consiliul Superior al Registrului Urbaniștilor din
România va emite o hotărâre de agreare la propunerea Comisiei
profesionale, însărcinată să examineze conținutul lor, și pe baza
unui set de criterii stabilite și aprobate de Consiliul Superior al
Registrului Urbaniștilor din România, în conformitate cu
reglementările Consiliului European al Urbaniștilor. Consiliul
Superior al Registrului Urbaniștilor din România va asigura
publicarea anuală a listei programelor agreate.
Art. 16. — Registrul Urbaniștilor din România ține evidența și
avizează spre acreditare programele de specializare în
domeniul amenajării teritoriului și urbanismului care corespund
exigențelor privind formarea specialiștilor și practicarea
profesiunii în domeniu, în conformitate cu reglementările privind
calificarea la nivelul Uniunii Europene și la nivel național.
SECȚIUNEA a 3-a
Stagiul de practică profesională

Art. 17. — (1) Specialiștii calificați menționați la art. 4 lit. j)
trebuie să efectueze, în vederea dobândirii dreptului de
semnătură, un stagiu profesional, cu o durată efectivă de 2 ani
de pe teritoriul unui stat membru, pe baza unor contracte
individuale, sub îndrumarea unui specialist în domeniul
amenajării teritoriului și urbanismului, cu drept de semnătură sau
alt drept echivalent, acordat ori recunoscut conform
regulamentului Registrului Urbaniștilor din România, sau

12

MONITORUL OFICIAL AL ROMÂNIEI, PARTEA I, Nr. 577/13.VIII.2010

autorizat în statul membru de proveniență în cadrul unor structuri
instituționale publice ori private. Perioada de stagiu pe teritoriul
României începe de la data înscrierii ca stagiar în Registrul
urbaniștilor.
(2) Registrul Urbaniștilor din România va prezenta lista cu
programele de specializare de tip postuniversitar care, prin
absolvire, vor echivala cu un an din perioada de stagiu
profesional. Aceste programe de specializare de tip
postuniversitar trebuie să conțină module dedicate elaborării
documentațiilor de amenajare a teritoriului și de urbanism în
cuantum de minimum 30 de credite, precum și o perioadă de
practică profesională în acest domeniu.
(3) Pentru specialiștii calificați în domeniul amenajării
teritoriului și urbanismului, menționați la art. 4 lit. i), activitatea de
specialitate cu durată de 6 ani înlocuiește stagiul profesional
efectuat pe teritoriul României sau pe teritoriul altui stat membru.
(4) Registrul Urbaniștilor din România stabilește prin
regulament condițiile de desfășurare a stagiului profesional,
condițiile de echivalare a stagiilor profesionale efectuate în
statele membre și de monitorizare a respectării acestora.
(5) Stagiul profesional, denumit în continuare stagiu,
reprezintă perioada parcursă la începutul exercitării profesiei și
are ca scop pregătirea și formarea profesională inițială a
stagiarului în vederea dobândirii dreptului de semnătură.
(6) Stagiul este obligatoriu și efectiv, cu excepția situațiilor
prevăzute de Lege și de prezentul regulament.
Art. 18. — (1) În perioada stagiului, specialistul își desfășoară
activitatea cu titlul profesional de stagiar sub care este înscris în
Registrul urbaniștilor, la secțiunea ăStagiari”.
(2) Înscrierea ca stagiar în Registrul urbaniștilor se face la
cerere.
(3) În vederea înscrierii, odată cu cererea se depun:
a) copii de pe titlurile oficiale de calificare: diploma de
absolvire sau, după caz, de licență și, dacă este cazul,
certificatul de absolvire a programului de specializare
postuniversitară;
b) recomandările a 2 specialiști cu drept de semnătură sau
alt drept echivalent pe teritoriul cel puțin al unui stat membru,
care sprijină cererea de înscriere în Registrul urbaniștilor ca
stagiar, dintre care unul se angajează să asigure îndrumarea
profesională efectivă pe întreaga perioadă a stagiului.
Art. 19. — Pregătirea și formarea inițială a specialiștilor
stagiari se realizează prin:
a) îndrumarea și formarea profesională continuă în cadrul
formei de exercitare a profesiei cu care stagiarul se află în
raporturi contractuale de colaborare, de subordonare ierarhică
sau de salarizare de către specialistul în domeniul amenajării
teritoriului și urbanismului, cu drept de semnătură ori alt drept
echivalent în cadrul unor structuri instituționale publice sau
private;
b) conferințe de stagiu, manifestări profesionale de
specialitate.
Art. 20. — (1) Stagiarii au, pe întreaga durată a stagiului,
următoarele drepturi:
a) pot colabora la întocmirea oricăror documentații de
amenajare a teritoriului și de urbanism, semnate de specialiști cu
drept de semnătură sau alt drept echivalent;
b) pot semna lucrări teoretice, studii, planuri și proiecte
proprii întocmite pentru concursuri, expoziții sau alte manifestări
de specialitate.

(2) Stagiarii au următoarele obligații:
a) să respecte regulamentul privind condițiile de desfășurare
a stagiului profesional;
b) să desfășoare o activitate efectivă în profesie și să anunțe
în scris orice motiv de suspendare a stagiului;
c) să își perfecționeze pregătirea profesională teoretică și să
își însușească tehnicile de practică a profesiunii;
d) să participe la manifestările și programul de formare
continuă în funcțiune;
e) stagiarul este supus tuturor dispozițiilor legale, statutare și
deontologice.
Art. 21. — (1) La încheierea stagiului, stagiarul primește de
la îndrumătorul de stagiu un raport de evaluare, necesar
susținerii examenului de dobândire a dreptului de semnătură.
Acest raport va fi însoțit de o fișă-tip, cuprinzând informații
privind respectarea obligațiilor prevăzute la art. 20 alin. (2).
(2) La susținerea examenului, stagiarul va prezenta în mod
obligatoriu Caietul de stagiu în baza căruia se poate constata
activitatea sa pe parcursul stagiului.
Art. 22. — (1) Stagiul se suspendă pe durata concentrării,
concediului pentru creșterea copilului ori în cazuri de lipsă
motivată din activitatea profesională sau în caz de încetare a
îndrumării profesionale fără culpa stagiarului.
(2) Perioada de stagiu efectuată anterior suspendării
stagiului se ia în considerare la calculul duratei stagiului.
(3) Suspendarea stagiului se dispune, la cerere, de către
Consiliul Superior al Registrului Urbaniștilor din România, care
analizează împrejurările ce justifică lipsa din activitatea
profesională și decide cu privire la durata suspendării și
întinderea perioadei de stagiu efectuat anterior suspendării.
(4) Perioada pentru care se suspendă efectuarea stagiului
se înscrie în Registrul urbaniștilor.
Art. 23. — Calitatea de stagiar se suspendă și în următoarele
situații:
a) în cazul în care stagiarul nu își exercită efectiv stagiul timp
de un an;
b) în perioada interdicției de a profesa, dispusă prin hotărâre
judecătorească.
Art. 24. — Calitatea de stagiar încetează:
a) prin renunțarea în scris la efectuarea stagiului:
b) prin deces;
c) dacă stagiarul a fost condamnat definitiv pentru o faptă
prevăzută de legea penală.
CAPITOLUL III
Dobândirea dreptului de semnătură
Art. 25. — (1) Procedura de dobândire a dreptului de
semnătură cuprinde următoarele etape:
a) înscrierea pentru atestarea dreptului de semnătură sau
pentru susținerea examenului de dobândire a dreptului de
semnătură, după caz;
b) desfășurarea procedurii de atestare a dreptului de
semnătură sau, după caz, desfășurarea examenului pentru
dobândirea dreptului de semnătură;
c) acordarea dreptului de semnătură.
(2) Pentru a putea exercita dreptul de semnătură sau alt
drept echivalent, specialiștii calificați în domeniul amenajării
teritoriului și al urbanismului se înscriu în Registrul Urbaniștilor
din România.

MONITORUL OFICIAL AL ROMÂNIEI, PARTEA I, Nr. 577/13.VIII.2010
Art. 26. — (1) Înscrierea pentru atestarea dreptului de
semnătură constă în:
a) depunerea dosarului pentru atestare la secretariatul
comisiei de examinare;
b) verificarea conținutului dosarului de către secretariatul
comisiei de examinare;
c) transmiterea către comisie a dosarului verificat;
d) Consiliul Superior al Registrului Urbaniștilor din România
poate solicita candidaților să participe la o analiză asupra
lucrărilor elaborate;
e) Consiliul Superior al Registrului Urbaniștilor din România
poate respinge, motivat, înscrierea candidaților și poate hotărî
neacordarea dreptului de semnătură pentru documentații de
amenajare a teritoriului și de urbanism.
(2) Înscrierea la examenul pentru dobândirea dreptului de
semnătură constă în:
a) depunerea dosarului de înscriere la secretariatul comisiei
de examinare;
b) verificarea conținutului dosarului de către secretariatul
comisiei de examinare;
c) acceptarea înscrierii la examen și programarea privind
susținerea lui.
Art. 27. — (1) Atestarea dreptului de semnătură prin
evaluarea îndeplinirii cerințelor de admitere constă în:
a) recunoașterea titlurilor oficiale de calificare, prezentate în
copii;
b) evaluarea, pe baza CV-ului, a experienței profesionale ca
exercițiu continuu în realizarea de documentații de specialitate;
c) evaluarea portofoliului de lucrări și a lucrărilor depuse în
copii, în sensul calității lor, precum și interviu pentru evidențierea
cunoașterii la zi de către solicitant a reglementărilor și politicilor
din domeniu;
d) recomandarea a 2 specialiști cu drept de semnătură sau
alt drept echivalent pe teritoriul cel puțin al unui stat membru.
(2) Examenul pentru dobândirea dreptului de semnătură
constă în evaluarea îndeplinirii condițiilor de acordare prin
următoarele probe:
a) evaluarea conținutului dosarului de înscriere în ceea ce
privește experiența acumulată pe durata stagiului, respectiv a
practicii profesionale ca exercițiu continuu în domeniul elaborării
de documentații de amenajare a teritoriului și de urbanism,
precum și a Caietului de stagiu;
b) examinarea cunoștințelor privind reglementările în
domeniul amenajării teritoriului și al urbanismului, în sensul
evoluției în timp a concepțiilor, tehnologiilor și legislației în
domeniu;
c) interviu privind cunoașterea problemelor recente cu care
se confruntă dezvoltarea urbană și teritorială în România,
tendințele înregistrate la nivel european și experiența de practică
profesională a specialistului.
(3) Probele menționate la alin. (2) lit. a) și b) sunt eliminatorii,
iar nepromovarea uneia dintre acestea atrage nepromovarea
examenului, nemaifiind posibilă participarea la următoarele
probe.
(4) Condițiile de examinare și de atestare a dreptului de
semnătură nu se suprapun cu examinările, cerințele și
controalele echivalente și comparabile la care specialiștii,
cetățeni ai statelor membre, au fost supuși anterior în același
stat sau într-un alt stat membru.
(5) Cetățenii statelor membre care solicită obținerea dreptului
de semnătură pe teritoriul României au calitatea de specialiști
calificați în domeniul amenajării teritoriului și al urbanismului

13

conform art. 4 lit. j), dar care nu au drept de semnătură sau alt
drept echivalent obținut pe teritoriul unuia dintre statele membre,
vor dobândi, la cerere, drept de semnătură pe teritoriul României
în aceleași condiții ca și specialiștii români calificați în domeniul
amenajării teritoriului și al urbanismului, cu respectarea
dispozițiilor art. 6 alin. (5).
(6) Cetățenii statelor membre care solicită obținerea dreptului
de semnătură pe teritoriul României, dar nu au calitatea de
specialiști calificați în domeniul amenajării teritoriului și al
urbanismului conform art. 4 lit. j), vor dobândi, în condițiile
legislației în vigoare, calitatea de specialiști calificați în domeniul
amenajării teritoriului și al urbanismului și vor dobândi, la cerere,
drept de semnătură pe teritoriul României în aceleași condiții ca
și cetățenii români.
(7) Cetățenii statelor membre de proveniență, precum și
cetățenii statelor terțe trebuie să dețină cunoștințele lingvistice
necesare exercitării dreptului de semnătură.
Art. 28. — (1) Atestarea și examenul în vederea dobândirii
dreptului de semnătură se desfășoară, de regulă, trimestrial și
se organizează de Registrul Urbaniștilor din România, în
cooperare cu Universitatea de Arhitectură și Urbanism ăIon
Mincu” București, cu Asociația Profesională a Urbaniștilor din
România și cu autoritatea publică centrală care are în
coordonare domeniul amenajării teritoriului și urbanismului.
(2) Examenul se desfășoară la sediul din București al
Registrului Urbaniștilor din România sau în alte orașe din țară
stabilite de către Consiliul Superior al Registrului Urbaniștilor din
România, în situația unei ponderi semnificative a candidaților
din zona respectivă, cu cooptarea ca membru în comisia de
examinare a unui specialist cu drept de semnătură din zonă, de
preferință din învățământul superior de profil.
Art. 29. — Acordarea dreptului de semnătură se face prin
hotărâre a Consiliului Superior al Registrului Urbaniștilor din
România, în urma validării rezultatelor.
Art. 30. — Pentru atestare și examinare privind dobândirea
dreptului de semnătură, Consiliul Superior al Registrului
Urbaniștilor din România stabilește tarife care să acopere
cheltuielile ocazionate de funcționarea comisiei de examinare,
de înregistrarea și de gestionarea evidenței privind dreptul de
semnătură.
Art. 31. — (1) Pentru desfășurarea atestării sau examinării se
instituie o comisie de examinare.
(2) Comisia de examinare este condusă de un președinte.
(3) Comisia de examinare va fi formată din 7 membri titulari
și 4 membri supleanți, numiți după cum urmează:
a) Consiliul Superior al Registrului Urbaniștilor din România
numește președintele și președintele delegat ai comisiei de
examinare dintre membri săi, precum și alți 2 membri dintre
specialiștii cu drept de semnătură înscriși în Registrul
urbaniștilor;
b) 2 membri titulari vor fi numiți de către autoritatea publică
centrală care are în coordonare domeniul amenajării teritoriului
și urbanismul;
c) 2 membri titulari vor fi numiți de către Universitatea de
Arhitectură și Urbanism ăIon Mincu” București.
(4) Membrii supleanți se numesc în același mod ca membrii
titulari de către fiecare dintre instituțiile prevăzute la alin. (3).
(5) Membrii comisiei de examinare trebuie să îndeplinească
următoarele condiții:
a) să fie specialiști cu drept de semnătură;
b) să aibă o vechime în profesie de minimum 10 ani.
(6) În componența comisiei de examinare va fi asigurat un
echilibru numeric între specialiștii provenind din mediul
universitar și cei care desfășoară în principal activitate de

14

MONITORUL OFICIAL AL ROMÂNIEI, PARTEA I, Nr. 577/13.VIII.2010

elaborare de documentații de amenajare a teritoriului și de
urbanism.
(7) Mandatul comisiei de examinare este de 2 ani și sunt
admise maximum 4 mandate consecutive pentru oricare dintre
membrii acesteia, în condițiile în care la încheierea fiecărui
mandat se înlocuiesc cel puțin 2 membri ai comisiei.
(8) Membrii comisiei de examinare primesc indemnizație de
ședință, al cărei cuantum se stabilește de către Consiliul
Superior al Registrului Urbaniștilor din România.
(9) Secretariatul comisiei de examinare se asigură de către
Secretariatul Registrului Urbaniștilor din România.
Art. 32. — Data atestării sau desfășurării examenului se
stabilește de către comisia de examinare și este anunțată pe
pagina de internet a Registrului Urbaniștilor din România, cu cel
puțin 15 zile înainte, împreună cu:
a) calendarul, modul de desfășurare și sistemul de punctare;
b) conținutul dosarului de înscriere;
c) lista reglementărilor legale în vigoare în domeniul
urbanismului și amenajării teritoriului;
d) tematica și bibliografia.
Art. 33. — Înscrierea la atestare sau la examen se face prin
depunerea unui dosar, care cuprinde:
a) cererea de înscriere;
b) curriculum vitae care să cuprindă descrierea în detaliu a
activității profesionale;
c) titluri oficiale de calificare, în copie;
d) certificatul de absolvire a programului de specializare
postuniversitară și alte certificate de atestare a altor specializări,
în copie;
e) alte documente care atestă pregătirea profesională sau
recunoașterea activității profesionale;
f) raportul de evaluare a desfășurării stagiului profesional,
dacă este cazul;
g) portofoliul de lucrări;
h) lista de cărți, studii și articole de specialitate publicate;
i) fotocopii după planșele de reglementări din planurile
urbanistice generale/planurile urbanistice zonale întocmite, la
scară redusă;
j) dovada achitării tarifului de examinare.
Art. 34. — (1) În vederea atestării, comisia de examinare
evaluează materialele depuse în dosarul solicitantului și
propune Consiliului Superior al Registrului Urbaniștilor din
România validarea cererii. În cazul respingerii cererii, comisia
de examinare motivează respingerea.
(2) În vederea examinării candidaților, comisia de examinare
stabilește sistemul și baremele de punctare, precum și punctajul
minim necesar pentru promovarea examenului, făcându-le
publice odată cu anunțarea examenului.
(3) Ponderea rezultatelor obținute la cele 3 probe ale
examenului în cadrul punctajului final este:
a) 40% pentru conținutul dosarului de înscriere, inclusiv al
portofoliului de lucrări;
b) 30% pentru examinarea cunoștințelor privind
reglementările în domeniul amenajării teritoriului și al
urbanismului;
c) 30% pentru interviu.
(4) Rezultatul examenului se exprimă printr-un punctaj
rezultat prin însumarea evaluărilor la cele 3 probe, conform
ponderilor prevăzute la alin. (3), și se face public prin afișare pe
site-ul Registrului Urbaniștilor din România, prin grija comisiei
de examinare.

Art. 35. — (1) Contestațiile privind înscrierea candidaților,
rezultatele evaluărilor sau desfășurarea examenului pot fi
depuse în termen de 48 de ore de la anunțarea rezultatelor
examenului, la Consiliul Superior al Registrului Urbaniștilor din
România, care va răspunde contestațiilor în termen de 30 de
zile de la înregistrarea contestațiilor.
(2) Hotărârile Consiliului Superior al Registrului Urbaniștilor
din România, rezultatele evaluărilor sau procedura de
desfășurare a examenelor pot fi atacate în justiție în
conformitate cu legislația în vigoare.
Art. 36. — (1) Consiliul Superior al Registrului Urbaniștilor
din România validează rezultatele atestării sau examenului și
acordă, prin hotărâre, dreptul de semnătură specialiștilor, în
termen de 30 de zile de la încheierea examenului și nu mai
târziu de 100 de zile de la depunerea dosarului complet.
(2) Specialiștii care au dobândit dreptul de semnătură
primesc certificate de atestare a dreptului de semnătură, în care
sunt înscrise categoriile de documentații pentru care acestea
s-au acordat, precum și titlul atestat conform prevederilor
prezentului regulament.
(3) Certificatele de atestare a dreptului de semnătură sunt
însoțite de o anexă care cuprinde rezultatele examenului
susținut.
(4) Specialiștii pot exercita dreptul de semnătură sau alt drept
echivalent numai după înscrierea în Registrul urbaniștilor, pe
baza documentului de atestare a dreptului de semnătură.
Art. 37. — (1) Activitatea profesională în domeniu pe
parcursul exercitării dreptului de semnătură se evaluează în
baza înregistrării lucrărilor la Registrul Urbaniștilor din România
prin dovada achitării tarifului privind exercitarea dreptului de
semnătură pentru coordonare și prin fișele anuale pentru
specialiștii elaboratori de părți de documentație de urbanism sau
de amenajare a teritoriului.
(2) Dreptul de semnătură poate fi suspendat pe o perioadă
limitată în situația nerespectării obligațiilor privind exercitarea
lui.
(3) Suspendarea dreptului de semnătură este reglementată
prin Regulamentul referitor la organizarea și funcționarea
Registrului Urbaniștilor din România și este stabilită de către
Comisia de disciplină.
Art. 38. — (1) Specialiștii cu drept de semnătură sau alt drept
echivalent înscriși în Registrul urbaniștilor primesc certificate și
ștampile în concordanță cu hotărârea de atestare a dreptului de
semnătură.
(2) În situația dobândirii mai multor certificate de atestare a
dreptului de semnătură, la date diferite, pentru mai multe
categorii de documentații, ștampila se preschimbă, cuprinzând
informațiile actualizate, astfel încât fiecare specialist cu drept de
semnătură va poseda o singură ștampilă.
(3) Ștampila cuprinde numele și prenumele titularului și
categoriile de documentații pentru care poate fi exercitat dreptul
de semnătură.
CAPITOLUL IV
Exercitarea dreptului de semnătură
SECȚIUNEA 1
Modul de exercitare a dreptului de semnătură

Art. 39. — (1) Dreptul de semnătură se exercită prin
semnarea documentațiilor de amenajare a teritoriului și de
urbanism, inclusiv a studiilor, și prin aplicarea ștampilei.

MONITORUL OFICIAL AL ROMÂNIEI, PARTEA I, Nr. 577/13.VIII.2010
(2) Documentațiile de amenajare a teritoriului și de urbanism
se semnează în modul următor:
a) pe pagina de titlu, pentru toate piesele scrise; și
b) pe toate piesele desenate prevăzute ca obligatorii de
reglementările privind conținutul-cadru al documentațiilor.
(3) Exercitarea dreptului de semnătură se urmărește de către
Registrul Urbaniștilor din România prin înregistrarea achitării
tarifului. În acest sens, pe dovada de plată se vor consemna
toate informațiile de identificare a documentației, precum și a
coordonatorului acesteia.
Art. 40. — Specialiștii cu drept de semnătură au următoarele
drepturi, cu respectarea legislației în vigoare:
a) să elaboreze și/sau să verifice în calitate de coordonator
și să semneze categoriile de documentații de amenajare a
teritoriului și de urbanism pentru care au obținut drept de
semnătură, conform prezentului regulament;
b) să fie permanent informați, prin grija Registrului
Urbaniștilor din România, despre schimbările intervenite în
cadrul legal și despre inițiativele reglementare în domeniul
urbanismului și amenajării teritoriului;
c) să folosească în toate înscrisurile cu caracter profesional,
pe lângă titlul academic de bază și titlul profesional, după caz,
mențiunea ăspecialist cu drept de semnătură în urbanism și
amenajarea teritoriului”, precum și competența de elaborare a
documentației înscrisă în Registrul urbaniștilor.
Art. 41. — Obligațiile specialiștilor cu drept de semnătură
sunt următoarele:
a) să respecte prezentul regulament;
b) să cunoască și să respecte prevederile legale în vigoare
referitoare la exercitarea profesiunii de urbanist;
c) să manifeste conștiinciozitate și probitate profesională și
să își asume, prin exercitarea dreptului de semnătură, întreaga
responsabilitate profesională față de beneficiar și autoritățile
administrației publice centrale și locale;
d) să urmărească, în desfășurarea activității sale, echilibrul
între interesul public și cel privat;
e) să facă cunoscute beneficiarului cerințele privind
elaborarea, avizarea și aprobarea documentației;
f) să susțină, alături de beneficiar, avizarea și promovarea
documentației în procesul de avizare și aprobare;
g) să notifice beneficiarului situațiile care pot conduce la o
calitate profesională necorespunzătoare a documentației sau la
nerespectarea reglementărilor privind procesul de elaborare,
avizare și aprobare;
h) să se preocupe de perfecționarea calificării profesionale și
de cunoașterea reglementărilor legale în domeniu;
i) să achite tarifele privind exercitarea dreptului de
semnătură, în raport cu înregistrarea acestora în vederea
recunoașterii activității în domeniu a respectivului specialist,
potrivit prevederilor prezentului regulament;
j) să nu semneze în calitate de coordonator o documentație
de amenajare a teritoriului și de urbanism, dacă apreciază
conținutul acesteia ca fiind de o calitate profesională
necorespunzătoare sau că nu au fost respectate reglementările
privind conținutul și procesul de elaborare.
SECȚIUNEA a 2-a
Dreptul de autor

Art. 42. — (1) Potrivit prevederilor Legii nr. 8/1996 privind
dreptul de autor și drepturile conexe, cu modificările și
completările ulterioare, studiile și documentațiile de amenajare

15

a teritoriului și de urbanism ori părți din acestea constituie opere
de creație intelectuală (opere științifice) ale unor persoane fizice
sau, după caz, persoane juridice, fiind recunoscute și protejate —
independent de aducerea la cunoștința publică, prin simplul fapt
al realizării lor, chiar neterminate.
(2) Studiile și documentațiile de amenajare a teritoriului și de
urbanism sunt opere colective în care contribuțiile personale ale
coautorilor formează un tot, fără a fi posibil să se atribuie un
drept distinct vreunuia dintre coautori asupra ansamblului operei
create, cu excepția structurării proceselor de planificare urbană
și teritorială și creației spațiale.
Art. 43. — Pot face obiectul dreptului de autor, în condițiile
legii:
1. La planurile de amenajare a teritoriului zonal și județean,
dreptul de autor are ca obiect planșa de ilustrare a scenariilor de
dezvoltare propuse.
2. La planurile urbanistice generale și zonale, dreptul de
autor are ca obiect conformarea spațiilor publice și private,
configurația spațială, cuprinse în planșa de ilustrare urbanistică.
3. La planurile urbanistice de detaliu, dreptul de autor are ca
obiect conformarea volumelor construibile cuprinse în planșa de
ilustrare urbanistică.
4. Utilizarea în forma originară a documentațiilor care intră
sub incidența Legii nr. 8/1996, cu modificările și completările
ulterioare, conform pct. 1—3, se va face cu menționarea
numelui autorului.
5. Dreptul de autor prevăzut la pct. 1—3 poate fi invocat
numai în baza unei clauze speciale prevăzute în contractul
dintre părți, în conformitate cu legislația în vigoare.
CAPITOLUL V
Dispoziții finale
Art. 44. — (1) Încălcarea prevederilor Legii se sancționează
potrivit legii.
(2) Constituie abatere disciplinară supunerea spre avizare
sau aprobare a unei documentații de urbanism incomplete ori
care conține date eronate.
(3) La constatarea abaterilor disciplinare prin sesizarea
venită din partea unei persoane fizice sau juridice ori prin
autosesizare, Consiliul Superior al Registrului Urbaniștilor din
România este obligat să analizeze situația și să decidă măsurile
disciplinare în conformitate cu Regulamentul referitor la
organizarea și funcționarea Comisiei de disciplină.
Art. 45. — Dovedirea capacității profesionale se face prin
anexarea la documentația de amenajare a teritoriului sau de
urbanism depusă spre avizare ori spre aprobare a unei fotocopii
a certificatului de atestare eliberat de Registrul Urbaniștilor din
România, precum și prin aplicarea ștampilei pe respectiva
documentație.
Art. 46. — (1) La încredințarea elaborării documentațiilor de
amenajare a teritoriului și de urbanism este obligatorie existența
în cadrul entității elaboratoare a unui specialist cu drept de
semnătură, în calitate de coordonator, pentru categoria
respectivă de documentații, și trebuie îndeplinite cumulativ
următoarele condiții:
a) specialistul cu drept de semnătură trebuie să fie angajat cu
contract individual de muncă la respectiva entitate elaboratoare;
b) entitatea elaboratoare trebuie să aibă ca obiect principal
de activitate ăActivități de arhitectură, inginerie și servicii de
consultanță tehnică legate de acestea”, conform clasificării
activităților din economia națională — CAEN, ediția revizuită.

16

MONITORUL OFICIAL AL ROMÂNIEI, PARTEA I, Nr. 577/13.VIII.2010

(2) Controlul îndeplinirii condițiilor menționate la alin. (1) se
exercită după cum urmează:
a) pentru lucrările finanțate din fonduri publice, la
prezentarea documentelor de calificare;
b) pentru lucrările finanțate din fonduri private, la avizarea
documentației.
Art. 47. — În situația în care documentația este elaborată în
cadrul autorității publice centrale care are în coordonare
domeniul amenajării teritoriului și urbanismul sau în structuri
specializate în domeniul amenajării teritoriului și al urbanismului
ale primăriilor, respectiv consiliilor județene, funcționarii publici
pot exercita dreptul de semnătură dobândit în condițiile
prezentului regulament dacă participă la elaborare în cadrul
sarcinilor de serviciu, în conformitate cu legislația în vigoare.
Art. 48. — Procedurile și formalitățile de autorizare prevăzute
de prezentul regulament pot fi îndeplinite prin intermediul
punctului de contact unic, în conformitate cu prevederile
Ordonanței de urgență a Guvernului nr. 49/2009, aprobată cu
modificări și completări prin Legea nr. 68/2010. Prevederile
prezentului articol se aplică în 60 de zile de la operaționalizarea
punctului de contact unic.
Art. 49. — (1) Pentru specialiștii care ocupă funcțiile de
arhitect-șef al județului, arhitect-șef al municipiului, arhitect-șef
al sectorului sau arhitect-șef al orașului, Consiliul Superior al
Registrului Urbaniștilor din România poate decide echivalarea
experienței de coordonare a aplicării prevederilor
documentațiilor de amenajare a teritoriului sau de urbanism cu
practica profesională prevăzută la art. 15 alin. (3).
(2) Echivalarea menționată la alin. (1) se poate decide numai
dacă:
a) experiența este de minimum 4 ani în funcția de arhitectșef;
b) pregătirea profesională corespunde prevederilor art. 10—
12.
(3) Echivalarea se poate face numai în vederea dobândirii
dreptului de semnătură pentru următoarele documentații:
a) planurile de urbanism și regulamentele aferente, pentru
arhitecții-șefi de orașe și ai sectoarelor municipiului București;
b) planurile de urbanism și regulamentele aferente, planurile
de amenajare a teritoriului metropolitan sau periurban, după caz,
pentru arhitecții-șefi ai municipiilor;
c) planurile de urbanism și regulamentele aferente, planurile
de amenajare a teritoriului metropolitan, periurban, județean,
interjudețean, regional sau transfrontalier, pentru arhitecții-șefi ai
județelor.
(4) Echivalarea se decide în urma analizării individuale a
cazurilor, la cererea celor interesați, după depunerea unui dosar
al cărui conținut se va stabili de către Consiliul Superior al
Registrului Urbaniștilor din România.
Art. 50. — (1) Absolvenții unei instituții de învățământ
superior din străinătate, cetățeni români sau străini, pot dobândi
drept de semnătură în cazul în care titlul oficial de calificare este
recunoscut de statul român, prin intermediul Registrului
Urbaniștilor din România, în calitate de autoritate competentă
corespunzătoare, potrivit Legii nr. 200/2004, cu modificările și
completările ulterioare.
(2) Procedura de acordare a dreptului de semnătură pentru
absolvenții prevăzuți la alin. (1) este prevăzută de prezentul
regulament.
(3) Specialiștii cetățeni ai statelor terțe care au drept de
semnătură sau alt drept echivalent în urbanism și amenajarea
teritoriului pot dobândi drept de semnătură în România, dacă

există convenții de reciprocitate încheiate în conformitate cu
reglementările în vigoare și dacă promovează un examen
privind legislația română în domeniul urbanismului și amenajării
teritoriului.
(4) Cetățenii statelor membre vor putea dobândi drept de
semnătură pe baza recunoașterii titlului oficial de calificare în
conformitate cu prevederile legale privind recunoașterea titlurilor
oficiale de calificare pentru profesiile reglementate din România,
cu respectarea prevederilor art. 6.
Art. 51. — (1) Pentru exercitarea dreptului de semnătură se
achită un tarif, pentru fiecare documentație elaborată, în contul
Registrului Urbaniștilor din România.
(2) Cuantumul tarifului, în sumă fixă, se stabilește prin
hotărâre a Consiliului Superior al Registrului Urbaniștilor din
România.
(3) La depunerea documentației spre aprobare, conform
prevederilor legii, se prezintă dovada plății tarifului de exercitare
a dreptului de semnătură la Registrul Urbaniștilor din România.
Art. 52. — (1) În situația înregistrării unui mare număr de
înscrieri, pot fi organizate mai multe examene de dobândire a
dreptului de semnătură.
(2) Decizia privind organizarea examenelor aparține
Consiliului Superior al Registrului Urbaniștilor din România.
Art. 53. — (1) Programele academice de formare și cele de
specializare din domeniul amenajării teritoriului și urbanismului,
care au funcționat sau funcționează și au fost acreditate potrivit
prevederilor legale, pot fi recunoscute, în vederea obținerii
dreptului de semnătură, de către Registrul Urbaniștilor din
România din oficiu.
(2) Programele academice de formare și cele de specializare
din domeniul amenajării teritoriului și urbanismului care se
înființează după intrarea în vigoare a prezentului regulament,
pentru a avea consecință conform art. 4, vor fi avizate de către
Registrul Urbaniștilor din România prin procedura indicată la
art. 15 alin. (4); acest aviz poate fi solicitat la acreditarea
formației respective, potrivit prevederilor legale.
(3) Recunoașterea va avea în vedere modul în care acestea
răspund exigențelor și problematicii profesionale în domeniul
urbanismului și amenajării teritoriului.
Art. 54. — (1) Acordarea dreptului de semnătură pentru
capitole sau secțiuni ale documentațiilor de amenajare a
teritoriului și de urbanism, prevăzut la art. 12, se face potrivit
prevederilor prezentului regulament.
(2) Modalitățile specifice de acordare a dreptului de
semnătură pentru diferitele categorii de specialiști vor fi stabilite
de Consiliul Superior al Registrului Urbaniștilor din România.
Art. 55. — În situația modificării structurii programelor de
formare a specialiștilor sau conținutului documentațiilor de
amenajare a teritoriului și de urbanism, Consiliul Superior al
Registrului Urbaniștilor din România este abilitat să propună
autorității publice centrale care are în coordonare domeniul
amenajării teritoriului și urbanismul adaptarea prezentului
regulament la noile cerințe, cu respectarea exigențelor și
limitărilor privind exercitarea dreptului de semnătură în funcție
de pregătirea academică, în conformitate cu legislația în vigoare.
Art. 56. — Anexa cuprinzând Schema A privind dobândirea
dreptului de semnătură pentru documentațiile de amenajare a
teritoriului și de urbanism și înscrierea în Registrul urbaniștilor —
absolvenți de studii universitare până în anul 2002 inclusiv și
schemele B și C privind dobândirea dreptului de semnătură
pentru documentațiile de amenajare a teritoriului și de urbanism
și înscrierea în Registrul urbaniștilor — absolvenți de studii
universitare începând cu anul 2003 face parte integrantă din
prezentul regulament.

17

MONITORUL OFICIAL AL ROMÂNIEI, PARTEA I, Nr. 577/13.VIII.2010

ANEXĂ
la regulament

SCHEMA A

privind dobândirea dreptului de semnătură pentru documentațiile de amenajare a teritoriului și de urbanism
și înscrierea în Registrul urbaniștilor — absolvenți de studii universitare până în anul 2002 inclusiv

Specialiști din domenii conexe

Arhitecți

Experiență
în domeniul
amenajării
teritoriului
și urbanismului
de minimum
6 ani

Specializare
postuniversitară
în domeniul
amenajării
teritoriului
și/sau urbanismului

Stagiu
practică
profesională
2 ani

Atestare drept de semnătură

Experiență
în domeniul
amenajării
teritoriului
și urbanismului
de minimum
6 ani

Specializare
postuniversitară
în domeniul
amenajării
teritoriului
și/sau urbanismului

Stagiu
practică
profesională
2 ani

Examen dobândire drept de semnătură

Înscriere în Registrul urbaniștilor

18

MONITORUL OFICIAL AL ROMÂNIEI, PARTEA I, Nr. 577/13.VIII.2010
SCHEMA B

privind dobândirea dreptului de semnătură pentru documentațiile de amenajare a teritoriului
și de urbanism și înscrierea în Registrul urbaniștilor — absolvenți de studii universitare după anul 2002,
urbanism și peisagistică

Ciclul I—
licenţă

Urbaniști diplomați

Peisagiști diplomați
Master
peisagiști —
120 credite

Master
urbaniști —
120 credite

Ciclul II—
master
academic

Calificări
cu specializare
prin formație
postuniversitară

Licențiați
în peisagistică
(urbaniști peisagiști) —
240 credite

Licențiați
în urbanism
(urbaniști) —
240 credite

Calificări
cu specializare
prin formație
universitară

Experiență
în
domeniu
6 ani

Masterat
postuniversitar

Masterat
postuniversitar

Experiență
în
domeniu
6 ani

Stagiu practică profesională 2 ani

Masterat
postuniversitar

Masterat
postuniversitar

Stagiu practică profesională 2 ani

Atestare drept de semnătură/Acordare (după caz) a titlului profesional

Înscriere în Registrul urbaniștilor

19

MONITORUL OFICIAL AL ROMÂNIEI, PARTEA I, Nr. 577/13.VIII.2010
SCHEMA C

privind dobândirea dreptului de semnătură pentru documentațiile de amenajare a teritoriului și de urbanism
și înscrierea în Registrul urbaniștilor — absolvenți de studii universitare după anul 2002, arhitectură și domenii conexe
Calificări
cu specializare
prin formație
universitară
Ciclul I—
licenţă

Licențiați în
arhitectură —
180—240
credite

Conductori
arhitecți
specializarea
urbanism

Licențiați
în domenii
conexe —
180—240
credite
Specialiști
din domenii conexe

Arhitecți diplomați
Masterat
academic în
urbanism —
120 credite

Ciclul II—
master
academic

Calificări
cu specializare
prin formație
postuniversitară
Experiență
în
domeniu
6 ani

Masterat
academic în
urbanism —
120 credite

Masterat
postuniversitar
în urbanism
și
amenajarea
teritoriului —
120 credite

Masterat
postuniversitar
în urbanism
și
amenajarea
teritoriului —
120 credite

Experiență
în
domeniu
6 ani

Stagiu practică profesională 2 ani

Atestare drept de semnătură/Acordare (după caz)
a titlului profesional

Examen dobândire drept de semnătură/
Acordare (după caz)
a titlului profesional

Înscriere în Registrul urbaniștilor

20

MONITORUL OFICIAL AL ROMÂNIEI, PARTEA I, Nr. 577/13.VIII.2010
ANEXA Nr. 2

REGULAMENT
referitor la organizarea și funcționarea Registrului Urbaniștilor din România
CAPITOLUL I
Dispoziții generale
Art. 1. — (1) În conformitate cu Legea nr. 350/2001 privind
amenajarea teritoriului și urbanismul, cu modificările și
completările ulterioare, Registrul Urbaniștilor din România este
instituție publică, având misiunea de a gestiona, ca autoritate
profesională, dreptul de semnătură în domeniul urbanismului și
amenajării teritoriului, de a recunoaște calificările profesionale în
domeniul amenajării teritoriului și urbanismului conform Legii
nr. 200/2004 privind recunoașterea diplomelor și calificărilor
profesionale pentru profesiile reglementate în România, cu
modificările și completările ulterioare.
(2) Registrul Urbaniștilor din România se înființează ca
instituție publică, autonomă, cu personalitate juridică, finanțată
integral din venituri proprii, care se constituie din tarifele de
atestare sau de examinare în vederea dobândirii dreptului de
semnătură, de înscriere în Registrul urbaniștilor și de exercitare
a dreptului de semnătură, de recunoaștere a titlurilor oficiale de
calificare, de acordare a titlurilor profesionale, precum și din alte
surse legale.
(3) Registrul Urbaniștilor din România este autoritatea
profesională care atestă calitatea de expert în domeniu, conferă
titlurile profesionale și promovează calitatea profesiei.
(4) Registrul Urbaniștilor din România este autoritate
competentă, utilizator al Sistemului de informare al pieței
interne (IMI), în conformitate cu Ordonanța de urgență a
Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii în
România, aprobată cu modificări și completări prin Legea
nr. 68/2010.
(5) Registrul Urbaniștilor din România are sediul central în
municipiul București.
Art. 2. — (1) Documentul pentru evidența specialiștilor cu
drept de semnătură pentru documentații de amenajare a
teritoriului și de urbanism este Registrul urbaniștilor, denumit în
continuare registru.
(2) În registru sunt înscriși specialiștii care au dobândit
dreptul de semnătură, stagiarii, precum și profesioniștii care
participă la realizarea documentațiilor de amenajare a teritoriului
și de urbanism, în condițiile legii.
Art. 3. — (1) Registrul Urbaniștilor din România îndeplinește,
cu respectarea reglementărilor în vigoare, următoarele atribuții:
1. organizează examenele privind dobândirea dreptului de
semnătură în domeniul amenajării teritoriului și urbanismului,
conform Regulamentului privind dobândirea dreptului de
semnătură pentru documentațiile de amenajare a teritoriului și
de urbanism;
2. asigură și gestionează evidența specialiștilor cu drept de
semnătură în domeniul amenajării teritoriului și urbanismului;
3. stabilește, în detaliu, modalitățile de exercitare a dreptului
de semnătură în domeniul amenajării teritoriului și urbanismului;
4. monitorizează aplicarea și respectarea Regulamentului
privind dobândirea dreptului de semnătură pentru
documentațiile de amenajare a teritoriului și urbanism;
5. controlează exercitarea dreptului de semnătură în
domeniul amenajării teritoriului și urbanismului, ca urmare a
sesizării autorităților administrației publice centrale și locale, a
altor instituții, a persoanelor juridice și fizice sau din oficiu, și
stabilește aplicarea sancțiunilor disciplinare potrivit
reglementărilor în vigoare;

6. elaborează Statutul profesiunii de urbanist, care se supune
aprobării Consiliului Superior al Registrului Urbaniștilor din
România în conformitate cu legislația în vigoare;
7. asigură publicitatea privind specialiștii înscriși în registru;
8. propune și participă la elaborarea de reglementări în
domeniul planificării teritoriale și de urbanism și în cel al
proiectării urbane;
9. avizează din punct de vedere tehnic, la cererea instituțiilor
interesate, norme metodologice privind elaborarea, avizarea,
aprobarea și conținutul documentațiilor de amenajare a
teritoriului și de urbanism;
10. organizează expoziții de specialitate și concursuri de
urbanism, naționale și internaționale, și alte manifestări
profesionale de interes național și internațional;
11. editează împreună cu Asociația Profesională a
Urbaniștilor din România publicații de specialitate, având rol de
informare și promovare a bunelor practici și de critică în
domeniu;
12. acordă sponsorizări, premii pentru cele mai bune lucrări
realizate și burse pentru formarea specialiștilor în învățământul
superior de specialitate;
13. organizează și reglementează activitatea de formare
continuă a specialiștilor cu drept de semnătură în domeniul
amenajării teritoriului și urbanismului;
14. monitorizează procesul de formare continuă a
specialiștilor cu drept de semnătură în domeniul amenajării
teritoriului și urbanismului și stabilește criteriile de evaluare;
15. desfășoară activități cu caracter economic, conform legii,
al căror profit va fi utilizat pentru îndeplinirea atribuțiilor;
16. menține o permanentă comunicare cu structurile sale și
cu specialiștii cu drept de semnătură în domeniul amenajării
teritoriului și urbanismului înscriși în registru;
17. îndeplinește și alte atribuții, conform legislației în vigoare;
18. promovează domeniul și profesiunea de urbanist;
19. îndeplinește toate activitățile legale în calitate de
autoritate competentă în domeniul recunoașterii titlurilor oficiale
de calificare în domeniul amenajării teritoriului și urbanismului;
20. reglementează acordarea titlurilor profesionale în
domeniul amenajării teritoriului și urbanismului în conformitate
cu prezentul regulament.
(2) Registrul Urbaniștilor din România contribuie la definirea
locului și rolului specialiștilor și profesioniștilor în dezvoltarea
teritorială și urbană, promovează valorile profesionale și
interesul public în practica de amenajare a teritoriului și
urbanism.
Art. 4. — În îndeplinirea atribuțiilor sale, în conformitate cu
reglementările în vigoare, Registrul Urbaniștilor din România:
1. cooperează cu ministerele, instituțiile centrale, prefecturile,
cu autoritățile administrației publice locale — consilii locale,
consilii județene, primării, precum și cu structurile asociative ale
administrației publice;
2. cooperează cu alte organizații profesionale în domeniul
amenajării teritoriului și urbanismului, precum și cu asociațiile
profesioniștilor în amenajarea teritoriului și urbanism din
administrația publică locală — Asociația Arhitecților Șefi de
Municipii din România, Asociația Arhitecților Șefi de Județe din
România — ori cu alte asociații similare;
3. cooperează cu Universitatea de Arhitectură și Urbanism
ăIon Mincu” București și cu celelalte instituții de învățământ
superior care desfășoară programe de formare acreditate;
4. se consultă cu Ordinul Arhitecților din România privind
practica profesională în urbanism și în amenajarea teritoriului;

MONITORUL OFICIAL AL ROMÂNIEI, PARTEA I, Nr. 577/13.VIII.2010
5. urmărește formația continuă a specialiștilor cu drept de
semnătură în conformitate cu cerințele Consiliului European al
Urbaniștilor și cooperează cu instituțiile care desfășoară
programe de formare continuă sau programe de asistență în
domeniul urbanismului și amenajării teritoriului din țară și din
străinătate.
CAPITOLUL II
Organizarea și funcționarea Registrului Urbaniștilor
din România
Art. 5. — Registrul Urbaniștilor din România are următoarea
structură organizatorică:
1. președintele;
2. Consiliul Superior;
3. comisii de specialitate;
4. Secretariatul.
Art. 6. — (1) Consiliul Superior este organul de conducere al
Registrului Urbaniștilor din România.
(2) Consiliul Superior al Registrului Urbaniștilor din România
(Consiliul Superior) are 13 membri titulari și 6 supleanți,
desemnați după cum urmează:
a) 4 membri titulari și un supleant, de către autoritatea
publică centrală care are în coordonare domeniul amenajării
teritoriului și urbanismul;
b) 2 membri titulari și un supleant, de către Asociația
Profesională a Urbaniștilor din România;
c) 3 membri titulari și un supleant, de către Universitatea de
Arhitectură și Urbanism ăIon Mincu” București;
d) 1 membru titular și un supleant, de către Asociația
Arhitecților Șefi de Județe din România;
e) 1 membru titular și un supleant, de către Asociația
Arhitecților Șefi de Municipii din România;
f) 2 membri titulari și un supleant, de către Ordinul Arhitecților
din România.
(3) Pot fi desemnați pentru funcția de membru al Consiliului
Superior specialiștii și profesioniștii în domeniul amenajării
teritoriului și urbanismului, cu cel puțin 10 ani de activitate
profesională în domeniu și reputație profesională recunoscută,
cu drept de semnătură pentru documentațiile de urbanism și
amenajarea teritoriului, cu tarifele plătite la zi și care nu au suferit
sancțiuni penale, disciplinare sau administrative în exercitarea
profesiunii.
(4) Membrii supleanți ai Consiliului Superior înlocuiesc de
drept membrii titulari în situația în care aceștia se află în
imposibilitatea exercitării mandatului pentru o durată mai mare
de 4 luni sau a nerespectării condițiilor prevăzute la alin. (3).
(5) La lucrările Consiliului Superior participă, cu statut de
invitat, un reprezentant al studenților urbaniști.
(6) Activitatea curentă a Registrului Urbaniștilor din România
este asigurată de un secretariat subordonat Consiliului Superior,
condus de directorul executiv al acestuia.
Art. 7. — (1) Consiliul Superior are următoarele atribuții în
dobândirea și exercitarea dreptului de semnătură:
1. stabilește data și locul de desfășurare a atestării sau a
examenului de dobândire a dreptului de semnătură;
2. numește președintele și președintele delegat ai Comisiei
de examinare în vederea dobândirii dreptului de semnătură;
3. analizează și soluționează contestațiile privind respectarea
regulilor de desfășurare a atestării sau a examenului privind
dobândirea dreptului de semnătură;
4. hotărăște acordarea dreptului de semnătură specialiștilor
care au promovat atestarea sau examenul și emite certificatele
de atestare;
5. hotărăște înscrierea în registru;
6. hotărăște aplicarea sancțiunilor disciplinare, constată
încetarea calității de specialist cu drept de semnătură în orice
alte cazuri neimplicând răspunderea disciplinară, în condițiile
prezentului regulament și ale celorlalte reglementări aplicabile;

21

7. coordonează elaborarea și aprobă procedurile privind
acordarea dreptului de semnătură pentru capitole sau secțiuni
ale documentațiilor de amenajare a teritoriului și de urbanism;
8. arbitrează, la cerere, litigii de natură profesională între
specialiștii cu drept de semnătură înscriși în registru;
9. îndeplinește orice alte atribuții, în condițiile prezentului
regulament și ale celorlalte reglementări aplicabile.
(2) Consiliul Superior îndeplinește, potrivit legislației în
vigoare, următoarele atribuții în domeniul practicii profesiunii de
urbanist;
1. coordonează, împreună cu Asociația Profesională a
Urbaniștilor din România, elaborarea Statutului profesiunii de
urbanist.
2. avizează sau, după caz, recunoaște programe academice
de formare sau de specializare în domeniul urbanismului și
amenajării teritoriului.
(3) Consiliul Superior îndeplinește, potrivit legislației în
vigoare, următoarele atribuții privind cooperarea cu alte
organizații:
1. încheie convenții de cooperare cu instituții publice sau cu
alte persoane juridice române;
2. încheie convenții de cooperare bilaterală sau multilaterală
cu organizații similare de peste hotare;
3. reprezintă, prin președinte sau un alt reprezentant,
interesele profesioniștilor români din domeniu în cadrul
Consiliului European al Urbaniștilor.
(4) Consiliul Superior îndeplinește, potrivit legislației în
vigoare, următoarele atribuții în activitatea curentă a Registrului
Urbaniștilor din România:
1. aprobă programe și proiecte ce urmăresc îndeplinirea
atribuțiilor Registrului Urbaniștilor din România, în raport cu
resursele disponibile;
2. înființează comisii de lucru, altele decât cele prevăzute în
prezentul regulament;
3. validează componența comisiilor de specialitate și de
lucru;
4. aprobă regulamentele de organizare și funcționare ale
comisiilor Registrului Urbaniștilor din România, precum și
regulamentul privind formația continuă;
5. aprobă bugetul de venituri și cheltuieli al Registrului
Urbaniștilor din România și executarea acestuia, în condițiile
legii, cu evidențierea resurselor și cheltuielilor alocate în funcție
de obiectivele aprobate, defalcat pe Secretariat, birouri teritoriale
și comisii;
6. aprobă numărul și schema de personal angajat în
Secretariat, precum și cuantumul salariilor acestuia;
7. hotărăște asupra patrimoniului Registrului Urbaniștilor din
România;
8. stabilește sediul central al Registrului Urbaniștilor din
România, înființează birourile sale teritoriale și stabilește sediile
acestora, după caz;
9. stabilește tariful de exercitare a dreptului de semnătură,
pe categorii de documentații;
10. stabilește tarifele de atestare, examinare și de înscriere
în Registrul Urbaniștilor din România;
11. aprobă desfășurarea de activități cu caracter economic
ce au drept scop creșterea resurselor financiare ale Registrului
Urbaniștilor din România;
12. decide asupra acceptării și folosirii de donații,
sponsorizări în vederea îndeplinirii atribuțiilor Registrului
Urbaniștilor din România;
13. aprobă raportul anual al directorului executiv;
14. organizează expoziții de specialitate și concursuri de
urbanism naționale și internaționale, manifestări profesionale de
interes local și național;
15. aprobă editarea publicațiilor de specialitate;

22

MONITORUL OFICIAL AL ROMÂNIEI, PARTEA I, Nr. 577/13.VIII.2010

16. hotărăște acordarea de sponsorizări, premii care se
acordă celor mai bune lucrări de specialitate și burse pentru
formarea specialiștilor în învățământul superior de specialitate și
stabilește cuantumul acestora;
17. aprobă înființarea și acordarea unor distincții profesionale
și propune acordarea de ordine și medalii ale României;
18. aprobă cuantumul indemnizației de ședință pentru
membrii Consiliului Superior, comisiilor și colegiului de redacție;
19. aprobă Regulamentul privind dobândirea dreptului de
semnătură pentru documentațiile de amenajare a teritoriului și
de urbanism și Regulamentul referitor la organizarea și
funcționarea Registrului Urbaniștilor din România, cu avizul
autorității publice centrale care are în coordonare domeniul
amenajării teritoriului și urbanismului;
20. asigură continuitatea funcționării Registrului Urbaniștilor
din România prin solicitarea nominalizărilor reprezentanților
instituțiilor și asociațiilor care sunt reprezentate în Consiliul
Superior.
Art. 8. — (1) Consiliul Superior se întrunește în ședințe la
sediul Registrului Urbaniștilor din România, ori de câte ori este
nevoie, la convocarea președintelui sau a cel puțin 5 dintre
membrii săi.
(2) Convocarea Consiliului Superior se face în scris, de
regulă cu o săptămână înainte de data ședinței, cu specificarea
datei, a orei și a ordinii de zi a ședinței.
(3) Materialele ce urmează a fi analizate în ședințele ordinare
vor fi transmise membrilor Consiliului Superior odată cu
convocarea pentru ședință.
(4) La ședințele Consiliului Superior pot fi invitați specialiști
cu drept de semnătură și alți profesioniști din domeniu, în
vederea analizării problemelor de pe ordinea de zi.
(5) În activitatea ce o desfășoară, Consiliul Superior adoptă
hotărâri cu majoritate simplă de voturi.
(6) La număr egal de voturi, votul președintelui Registrului
Urbaniștilor din România este decisiv.
(7) Lucrările ședințelor se consemnează într-un registru
special, care poate fi consultat numai de către specialiștii cu
drept de semnătură înscriși în registru.
(8) La încheierea mandatului, Consiliul Superior întocmește
un raport de activitate ce se transmite organizațiilor care
desemnează membrii Consiliului Superior, fiind accesibil
specialiștilor cu drept de semnătură înscriși în registru.
(9) Pentru participarea la ședințele Consiliului Superior,
membrii acestuia primesc o indemnizație.
(10) Ședințele Consiliului Superior se desfășoară pe bază de
regulament propriu de funcționare.
Art. 9. — (1) Președintele Registrului Urbaniștilor din
România este desemnat de către Consiliul Superior dintre
membrii acestuia, prin vot direct, cu majoritatea voturilor.
(2) Președintele reprezintă Registrul Urbaniștilor din
România în relațiile cu autoritățile publice, precum și cu
persoanele fizice și juridice din țară și din străinătate.
(3) Președintele conduce lucrările Consiliului Superior și
coordonează activitatea directorului executiv, conducător al
Secretariatului Registrului Urbaniștilor din România, precum și
a birourilor teritoriale.
(4) Președintele poate decide formarea de grupuri de lucru
pentru problemele aflate pe agenda Consiliului Superior și se
poate implica în medierea litigiilor profesionale, în conformitate
cu prevederile regulamentelor aprobate de Consiliul Superior.
(5) În situația imposibilității exercitării mandatului, pe
perioade determinate, exercitarea atribuțiilor se deleagă
președintelui delegat desemnat de către Consiliul Superior
dintre membrii acestuia, prin vot direct, cu majoritatea voturilor.
(6) În activitatea pe care o desfășoară, președintele emite
decizii.

Art. 10. — (1) Pentru îndeplinirea atribuțiilor Registrului
Urbaniștilor din România, Consiliul Superior înființează comisii
de specialitate.
(2) Comisiile Registrului Urbaniștilor din România sunt:
1. Comisia profesională;
2. Comisia de examinare în vederea dobândirii dreptului de
semnătură;
3. Comisia de disciplină;
4. Comisia de cenzori.
(3) Comisiile au caracter permanent pe durata mandatului
încredințat de către Consiliul Superior.
(4) Consiliul Superior poate decide înființarea unor comisii
de lucru, altele decât cele prevăzute la alin. (2), cu caracter
permanent sau pentru o durată limitată de timp.
(5) Membrii comisiilor trebuie să îndeplinească aceleași
condiții ca membrii Consiliului Superior, potrivit art. 6 alin. (3).
(6) Din Comisia de cenzori va face parte un expert contabil.
(7) Componența și funcționarea comisiilor se stabilesc prin
regulament aprobat de către Consiliul Superior.
(8) Secretariatul comisiilor este asigurat de către
Secretariatul Registrului Urbaniștilor din România (Secretariatul).
(9) În activitatea desfășurată, comisiile formulează
propuneri/întocmesc rapoarte, în conformitate cu prezentul
regulament și cu celelalte reglementări aplicabile.
Art. 11. — (1) Comisia profesională are următoarele obiective
principale:
a) definirea statutului și monitorizarea stării profesiunii,
precum și a locului și rolului profesionistului în urbanism și
amenajarea teritoriului, în raport cu evoluția așezărilor umane
și a teritoriului;
b) evaluarea modului în care practicarea profesiunii și
exercitarea dreptului de semnătură răspund problemelor de
dezvoltare urbană și teritorială și respectă reglementările tehnice
în domeniu;
c) creșterea gradului de adecvare a programelor de formare
de bază și continuă la necesitățile impuse de dezvoltarea
urbană și teritorială.
(2) Comisia profesională are următoarele atribuții, în
conformitate cu reglementările în vigoare:
a) participă la elaborarea statutului profesiunii și a codului
deontologic;
b) analizează și evaluează propunerile de reglementări
privind activitățile de urbanism și de amenajare a teritoriului,
precum și pe cele referitoare la conținutul documentațiilor de
amenajare a teritoriului și de urbanism;
c) întocmește rapoarte privind statutul profesiunii în alte țări;
d) propune sau, după caz, evaluează programe și proiecte
de cooperare profesională — conferințe, seminare, ateliere;
e) emite propuneri privind dezvoltarea domeniului
(participare activă, sprijinirea autorității centrale din domeniu) —
modificări ale legislației, ale documentațiilor — și propune noi
tipuri de documentații;
f) analizează, la solicitarea Consiliului Superior, precum și pe
baza audierii unor experți, după caz, calitatea profesională a
unor documentații de amenajare a teritoriului și de urbanism și,
în cazul în care se constată încălcarea prezentului regulament,
propune suspendarea dreptului de semnătură ca sancțiune
disciplinară;
g) analizează modul în care se exercită dreptul de
semnătură, inițiind acțiuni de monitorizare;
h) structurează și avizează conținutul programelor de
specializare și formare continuă din domeniu, desfășurate de
Registrul Urbaniștilor din România, împreună cu autoritatea
publică centrală care are în coordonare domeniul amenajării
teritoriului și urbanismului și/ori în cooperare cu instituții de
învățământ superior sau cu alte persoane juridice;

MONITORUL OFICIAL AL ROMÂNIEI, PARTEA I, Nr. 577/13.VIII.2010
i) analizează și propune avizarea sau, după caz,
recunoașterea programelor academice de formare sau de
specializare, precum și a programelor de formare continuă în
domeniul urbanismului și amenajării teritoriului în vederea
desăvârșirii calificării.
(3) Obiectivele, atribuțiile, componența și modul de lucru ale
Comisiei de examinare în vederea dobândirii dreptului de
semnătură sunt stabilite prin Regulamentul privind dobândirea
dreptului de semnătură pentru documentațiile de amenajare a
teritoriului și de urbanism.
(4) Comisia de disciplină are următoarele atribuții principale:
a) se autosesizează;
b) cercetează abaterile disciplinare pentru care a fost
sesizată;
c) propune aplicarea uneia dintre sancțiunile disciplinare;
d) propune sancțiunile disciplinare prevăzute în
Regulamentul referitor la organizarea și funcționarea Comisiei
de disciplină și le înaintează Consiliului Superior în vederea
aplicării acestora;
e) formulează propuneri cu privire la fiecare cauză pentru
care a fost sesizată, pe care le înaintează Consiliului Superior.
(5) Comisia de cenzori are ca principală atribuție controlul
privind modul în care sunt utilizate resursele Registrului
Urbaniștilor din România, verificând:
a) modul în care este gestionat patrimoniul Registrului
Urbaniștilor din România;
b) dacă operațiunile financiare se desfășoară în condițiile
legii, sunt conforme cu hotărârile Consiliului Superior și dacă se
înscriu în prevederile bugetului aprobat;
c) legalitatea bilanțului contabil al Registrului Urbaniștilor din
România.
(6) Comisia de cenzori întocmește și transmite Consiliului
Superior rapoarte.
Art. 12. — (1) Secretariatul asigură desfășurarea activității
curente în baza hotărârilor Consiliului Superior.
(2) Secretariatul se compune din directorul executiv și din
personalul angajat cu contract individual de muncă pe perioadă
nedeterminată.
(3) Organigrama este aprobată de Consiliul Superior.
(4) Salarizarea personalului Secretariatului și birourilor
teritoriale ale Registrului Urbaniștilor din România se face potrivit
reglementărilor în vigoare, specifice instituțiilor publice finanțate
integral din venituri proprii.
(5) Directorul executiv este numit de către Consiliul Superior,
conform legislației în vigoare.
(6) Directorul executiv are următoarele atribuții principale:
a) conduce activitatea curentă a Registrului Urbaniștilor din
România;
b) pune în aplicare hotărârile Consiliului Superior și deciziile
președintelui;
c) asigură toate condițiile pentru desfășurarea lucrărilor
Consiliului Superior și ale comisiilor de lucru ale Registrului
Urbaniștilor din România;
d) asigură gestionarea curentă a patrimoniului Registrului
Urbaniștilor din România;
e) asigură întocmirea și execuția bugetului Registrului
Urbaniștilor din România;
f) coordonează activitatea birourilor teritoriale ale Registrului
Urbaniștilor din România;
g) coordonează activitățile cu caracter economic desfășurate
de Registrul Urbaniștilor din România, conform prevederilor
art. 3 alin. (1).
(7) Directorul executiv prezintă Consiliului Superior, la fiecare
reuniune a acestuia, rapoarte privind activitatea curentă, precum
și informări detaliate asupra unor subiecte, ca urmare a solicitării
președintelui sau membrilor Consiliului Superior.

23

(8) În activitatea sa, directorul executiv emite dispoziții.
(9) Regulamentele de organizare și funcționare ale
Secretariatului și birourilor teritoriale ale Registrului Urbaniștilor
din România se aprobă de Consiliul Superior.
Art. 13. — (1) Resursele financiare ale Registrului
Urbaniștilor din România se constituie din tarife, donații,
sponsorizări și venituri din activitățile cu caracter economic,
inclusiv dobânzile bancare.
(2) Cuantumul tarifelor se stabilește în raport cu cheltuielile
necesare de organizare și funcționare ale Registrului
Urbaniștilor din România.
(3) Tarifele ce se achită Registrului Urbaniștilor din România
sunt:
a) tariful de atestare sau examinare în vederea dobândirii
dreptului de semnătură;
b) tariful de înscriere în registru;
c) tariful privind exercitarea dreptului de semnătură, aplicat
pe categorii de documentații.
(4) Tariful privind exercitarea dreptului de semnătură se
stabilește în mod diferențiat, pentru categoriile de documentații
semnate, precum și pentru coordonarea elaborării întregii
documentații sau, după caz, elaborarea unor secțiuni ale
acesteia. Achitarea tarifului pe categorii de documentații se face
de către coordonatorul documentației de amenajare a teritoriului
sau de urbanism, după caz, la data înregistrării documentației la
autoritatea administrației publice locale care avizează și aprobă
documentația.
(5) Pe documentul de achitare a tarifului privind exercitarea
dreptului de semnătură se vor consemna datele complete de
recunoaștere a documentației, precum și numele
coordonatorului; această obligație se referă la toate tipurile de
documentație, indiferent dacă sunt realizate în birouri individuale
sau în cadrul unor firme.
(6) Cuantumul tarifelor se stabilește de către Consiliul
Superior.
(7) În situația susținerii examenului care are drept scop
verificarea doar a cunoștințelor privind reglementările în
domeniu, cuantumul tarifului de examinare se reduce cu 50%.
(8) Înscrierea stagiarilor în registru se face fără încasarea
tarifului de înscriere.
(9) Tarifele pot fi achitate în contul deschis de Registrul
Urbaniștilor din România în acest scop sau direct la sediul
acestuia.
Art. 14. — (1) Bugetul Registrului Urbaniștilor din România
este elaborat de către Secretariat și se supune aprobării
Consiliului Superior în conformitate cu reglementările în vigoare.
(2) Bugetul Registrului Urbaniștilor din România cuprinde
următoarele capitole:
1. bugetul Consiliului Superior;
2. bugetul comisiilor;
3. bugetul Secretariatului;
4. bugetul birourilor teritoriale.
(3) Consiliul Superior poate transfera unele cheltuieli sau
venituri dintr-un capitol în altul, în funcție de
realizările/nerealizările respective.
(4) Bilanțul anual al Registrului Urbaniștilor din România este
public, iar datele esențiale se afișează pe pagina proprie de
internet, la adresa www.rur.ro.
Art. 15. — (1) Pentru activitatea desfășurată, membrii
Consiliului Superior, cei ai comisiilor sau, după caz, ai grupurilor
de lucru primesc indemnizații care se acordă pentru prezența la
ședințe, seminare, conferințe, ateliere, întruniri și alte asemenea
manifestări, pentru deplasări și pentru alte activități legate de
exercitarea atribuțiilor Registrului Urbaniștilor din România.

24

MONITORUL OFICIAL AL ROMÂNIEI, PARTEA I, Nr. 577/13.VIII.2010

(2) Cuantumul indemnizațiilor se stabilește de Consiliul
Superior.
CAPITOLUL III
Evidența și înscrierea în registru
Art. 16. — (1) Înregistrarea specialiștilor cu drept de
semnătură în urbanism și amenajarea teritoriului și a
specialiștilor stagiari, precum și evidența altor categorii de
profesioniști în domeniul urbanismului și amenajării teritoriului
se organizează distinct în cadrul registrului.
(2) Registrul cuprinde două părți:
1. specialiști cu drept de semnătură;
2. stagiari.
(3) Partea referitoare la specialiștii cu drept de semnătură
cuprinde coordonarea elaborării de tipuri de documentații,
precum și elaborarea unor părți ale acestora, pentru care este
acordat dreptul de semnătură.
(4) Coordonarea elaborării documentației de amenajarea
teritoriului și de urbanism cuprinde:
1. planul de amenajare a teritoriului național, simbol «A»;
2. planurile de amenajare a teritoriului județean, planurile de
amenajare a teritoriului regional, planurile de amenajare a
teritoriului interjudețean și planurile de amenajare a teritoriului
frontalier, simbol «B»;
3. planurile de amenajare a teritoriului interorășenesc sau
intercomunal, simbol «C»;
4. planurile de amenajare a teritoriului metropolitan și
planurile de amenajare a teritoriului periurban al principalelor
municipii și orașe, simbol «C1»;
5. planurile urbanistice generale de municipii împreună cu
regulamentele locale aferente acestora, simbol «D»;
6. planurile urbanistice generale de orașe și comune
împreună cu regulamentele locale aferente acestora, simbol
«D3»;
7. planurile urbanistice zonale împreună cu regulamentele
locale aferente acestora, simbol «Dz0»;
8. planurile urbanistice zonale și regulamentele locale de
urbanism aferente pentru parcelări de locuințe și alte funcții
asociate acestora, simbol «Dz1»;
9. planurile urbanistice zonale și regulamentele locale de
urbanism aferente care au drept subiect o parcelare nouă pentru
realizarea în exclusivitate de locuințe, cu maximum 20 parcele,
nu mai mari de 1.000 m2 fiecare, simbol «Dz2»;
10. planurile urbanistice de detaliu, simbol «E»;
11. planurile urbanistice de detaliu care au drept subiect
amplasarea unei construcții de importanță redusă, așa cum este
definită în Legea nr. 10/1995 privind calitatea în construcții, cu
modificările ulterioare, simbol «E1».
(5) Elaborarea unei părți din documentația de amenajare a
teritoriului sau de urbanism cuprinde:
1. cadrul natural și calitatea mediului, simbol «F1»;
2. dezvoltarea economică a teritoriului, simbol «F2»;
3. demografia și forța de muncă, simbol «F3»;
4. echiparea tehnică a teritoriului, simbol «F4»;
5. protejarea și dezvoltarea patrimoniului natural, simbol
«F5»;
6. protejarea și dezvoltarea patrimoniului construit, simbol
«F6»;
7. echipare edilitară, simbol «G1»;
8. sociologie urbană și demografie, simbol «G2»;
9. calitatea mediului, simbol «G3»;
10. economie urbană, simbol «G4»;
11. studii de istorie urbană, simbol «G5»;
12. amenajare peisagistică, simbol «G6»;
13. căi de comunicații și transporturi, simbol «G7»;
14. studii de teren, simbol «G8»;
15. alte studii, simbol «G9».

(6) Prin coordonarea documentațiilor de amenajare a
teritoriului și de urbanism se înțelege și elaborarea acelor părți
din documentații de către specialistul a cărui pregătire
profesională corespunde prevederilor art. 10—12 din
Regulamentul privind dobândirea dreptului de semnătură pentru
documentațiile de amenajare a teritoriului și de urbanism.
(7) Evidența privind alte categorii de profesioniști în domeniul
urbanismului și amenajării teritoriului are caracter informativ și
este organizată pe următoarele capitole:
1. cercetători și elaboratori de studii de specialitate;
2. specialiști în administrația publică;
3. specialiști în managementul urban;
4. specialiști în formare academică și continuă;
5. specialiști în dezvoltare economică urbană și rurală;
6. specialiști în dreptul urbanismului;
7. specialiști în mediere și participarea populației;
8. experți tehnici judiciari și extrajudiciari în domeniul
amenajării teritoriului și urbanismului;
9. alți specialiști stabiliți de Consiliul Superior.
(8) Evidența specialiștilor în coordonarea elaborării
documentațiilor, precum și în elaborarea unor părți ale acestora,
prevăzute la alin. (4) și alin. (5), se organizează pe domenii de
specialitate.
(9) În registru și în evidența privind alte categorii de
profesioniști, înregistrarea se face în ordine alfabetică.
(10) Consiliul stabilește dreptul de semnătură pentru părți ale
documentațiilor, precum și domenii de specialitate ale altor
categorii de profesioniști, în raport cu conținutul documentațiilor
de amenajare a teritoriului și de urbanism.
Art. 17. — Documentația necesară la înscrierea în registru
este următoarea:
a) pentru specialiști cu drept de semnătură sau alt drept
echivalent pentru documentații de amenajare a teritoriului și de
urbanism:
— formular-tip de înscriere;
— certificat de atestare a dreptului de semnătură eliberat de
comisia de examinare;
— dovada achitării tarifului de înscriere;
b) pentru stagiari:
— formular-tip de înscriere;
— cerere de admitere la stagiu;
— titlul oficial de calificare — copie;
— recomandarea a 2 specialiști cu drept de semnătură sau
alt drept echivalent care sprijină cererea de primire în profesie
ca stagiar, dintre care unul garantează îndrumarea profesională
efectivă pe întreaga perioadă a stagiului, potrivit îndrumarului
de stagiu aprobat de Consiliul Superior;
c) pentru alte categorii de profesioniști din domeniul
amenajării teritoriului și al urbanismului:
— formular-tip de înscriere;
— titlul oficial de calificare — copie;
— diplome postuniversitare, alte titluri oficiale de calificare —
copie;
— listă de articole și cărți publicate, după caz;
— curriculum vitae;
— dovada achitării tarifului de înscriere.
Art. 18. — (1) Datele înscrise în registru, pe baza
formularelor-tip de înscriere, vor avea următoarea structură:
a) numele, domiciliul și data nașterii;
b) denumirea titlului oficial de calificare, anul eliberării,
instituția de învățământ superior emitentă și numărul acestuia;
alte diplome sau acte care atestă studii postuniversitare ori
specializări;
c) anul atestării dreptului de semnătură sau a altui drept
echivalent, după caz;
d) numărul de înregistrare în registru, în ordinea cronologică
a înregistrării;

MONITORUL OFICIAL AL ROMÂNIEI, PARTEA I, Nr. 577/13.VIII.2010
e) forma de exercitare a profesiei;
f) lista lucrărilor efectuate;
g) distincții acordate de statul român, de alte state, de
instituții sau autorități din țară și din străinătate;
h) diplome și specializări, obținute ulterior înscrierii în
registru;
i) sancțiuni;
j) perioadele și motivele de suspendare a dreptului de
semnătură — când este cazul;
k) data și motivele radierii din registru.
(2) Datele înscrise în registru, potrivit alin. (1), se vor adapta
de Consiliul Superior în funcție de categoria de specialiști cu
drept de semnătură sau alt drept echivalent și stagiari stabilită
la art. 16.
CAPITOLUL IV
Accesul la informațiile din registru
Art. 19. — (1) Registrul este public. Secretariatul Registrului
Urbaniștilor din România are obligația să furnizeze terților
interesați informații privind datele înregistrate în evidența
specialiștilor cu drept de semnătură, care au fost publicate și
care nu au caracter confidențial.
(2) Un exemplar din evidența specialiștilor cu drept de
semnătură în domeniul urbanismului și al amenajării teritoriului
va fi pus la dispoziție consiliilor județene și Consiliului General
al Municipiului București, pentru a fi consultat de către cei
interesați.
(3) Evidența specialiștilor se afișează în format electronic pe
pagina de internet la adresa www.rur.ro și se actualizează în
fiecare lună.
Art. 20. — Registrul cuprinzând evidența specialiștilor cu
drept de semnătură se publică în Monitorul Oficial al României,
Partea I, la începutul fiecărui an.
Art. 21. — (1) Secretariatul Registrului Urbaniștilor din
România are obligația de a elibera, pe cheltuiala persoanei
solicitante, certificate ce vor conține datele înregistrate, care prin
natura lor sunt publice, privitoare la un specialist cu drept de
semnătură sau alt drept echivalent în domeniul urbanismului și
amenajării teritoriului ori la un profesionist aflat în baza de date.
(2) Certificatele vor fi înseriate, vor fi semnate de
președintele Registrului Urbaniștilor din România, vor conține
data eliberării, precum și timbrul sec cu sigla Registrului
Urbaniștilor din România. Eliberarea lor va fi consemnată într-un
registru de evidență.
CAPITOLUL V
Sancțiuni disciplinare
Art. 22. — În raport cu gravitatea abaterilor săvârșite și cu
urmările acestora, Comisia de disciplină poate propune
aplicarea următoarelor sancțiuni disciplinare:
a) avertisment scris;
b) mustrare scrisă;
c) suspendarea dreptului de semnătură pentru
documentațiile de amenajare a teritoriului și de urbanism, pentru
o perioadă de la 6 luni la 36 luni.
Art. 23. — (1) Suspendarea pentru o perioadă de 6—36 luni
a dreptului de semnătură pentru documentațiile de amenajare a
teritoriului și de urbanism se aplică în următoarele cazuri:
a) elaborarea documentațiilor fără respectarea prevederilor
legale;
b) nerespectarea dreptului de autor și/sau însușirea, fără
menționarea autorului, a proprietății intelectuale a acestuia;
c) neparticiparea la formele de perfecționare continuă
stabilite prin regulamentul specific;

25

d) alte fapte care prejudiciază grav onoarea și prestigiul
profesiei de urbanist;
e) neachitarea tarifelor privind exercitarea dreptului de
semnătură;
f) furnizarea de orice fel de informație care se dovedește a fi
falsă, inclusiv eliberarea unor documente fără suport real pentru
stagiari;
g) aplicarea ștampilei de complezență.
(2) Decizia de suspendare are formă scrisă și va conține în
mod obligatoriu motivarea sa în fapt și în drept.
(3) Decizia de suspendare își produce efectele din momentul
comunicării și publicării acesteia pe pagina de internet, la adresa
www.rur.ro, termenul curgând din momentul depunerii ștampilei
la sediul Registrului Urbaniștilor din România.
(4) În termen de 15 zile din momentul comunicării și al
publicării deciziei de suspendare pe pagina de internet,
specialiștii al căror drept de semnătură a fost suspendat sunt
obligați să depună ștampila la sediul Registrului Urbaniștilor din
România.
(5) Decizia de suspendare se comunică în termen de 15 zile
celor interesați, se publică pe site-ul Registrului Urbaniștilor din
România, se afișează la sediul birourilor teritoriale și se înscrie
în registru.
(6) În decizia de suspendare a dreptului de semnătură se
precizează termenele și procedura de contestare a acesteia.
Art. 24. — Persoanele care se consideră vătămate pot face
contestație la Consiliul Superior împotriva deciziilor de
neacordare sau de suspendare a dreptului de semnătură și se
pot adresa instanțelor judecătorești competente.
CAPITOLUL VI
Retragerea dreptului de semnătură
Art. 25. — (1) Dreptul de semnătură poate fi retras numai în
următoarele cazuri:
a) prin renunțarea în scris a persoanei în cauză;
b) dacă nu mai sunt îndeplinite cerințele în baza căruia a fost
acordat;
c) prin deces;
d) dacă persoana în cauză a fost condamnată definitiv pentru
o faptă prevăzută de legea penală ca urmare a unei infracțiuni
în exercitarea dreptului de semnătură.
(2) Retragerea dreptului de semnătură atrage radierea din
registru.
CAPITOLUL VII
Dispoziții tranzitorii și finale
Art. 26. — Consiliul Superior se desemnează pentru o
perioadă de 2 ani.
Art. 27. — Comisiile de specialitate se desemnează de către
Consiliul Superior pentru o perioadă de 2 ani.
Art. 28. — Prezentul regulament poate fi modificat sau
completat la propunerea Consiliului Superior, cu avizul autorității
publice centrale care are în coordonare domeniul amenajării
teritoriului și urbanismului.
Art. 29. — Calitatea de expert tehnic judiciar și de expert
tehnic extrajudiciar în domeniul amenajării teritoriului și
urbanismului se dobândește potrivit prevederilor legale în
vigoare.
Art. 30. — Hotărârile Consiliului Superior privind tarifele de
exercitare a dreptului de semnătură pentru documentațiile de
amenajare a teritoriului și de urbanism, de dobândire a dreptului
de semnătură și de înscriere în registru, codul deontologic al
urbanistului, componența Consiliului Superior, a Comisiei de
examinare în vederea dobândirii dreptului de semnătură,
Comisiei profesionale și Comisiei de disciplină, precum și a
redacției publicațiilor Registrului Urbaniștilor din România se
afișează pe pagina proprie de internet, la adresa www.rur.ro

26

MONITORUL OFICIAL AL ROMÂNIEI, PARTEA I, Nr. 577/13.VIII.2010

REPUBLICĂRI
L E G E A Nr. 220/2008
pentru stabilirea sistemului de promovare a producerii energiei din surse regenerabile de energie*)
CAPITOLUL I
Dispoziții generale
Art. 1. — (1) Prezenta lege creează cadrul legal necesar
extinderii utilizării surselor regenerabile de energie, prin:
a) atragerea în balanța energetică națională a resurselor
regenerabile de energie, necesare creșterii securității în
alimentarea cu energie și reducerii importurilor de resurse
primare de energie;
b) stimularea dezvoltării durabile la nivel local și regional și
crearea de noi locuri de muncă aferente proceselor de
valorificare a surselor regenerabile de energie;
c) reducerea poluării mediului prin diminuarea producerii de
emisii poluante și gaze cu efect de seră;
d) asigurarea cofinanțării necesare în atragerea unor surse
financiare externe, destinate promovării surselor regenerabile
de energie, în limita surselor stabilite anual prin legea bugetului
de stat și exclusiv în favoarea autorităților publice locale;
e) definirea normelor referitoare la garanțiile de origine,
procedurile administrative aplicabile și racordarea la rețeaua
electrică în ceea ce privește energia produsă din surse
regenerabile;
f) stabilirea criteriilor de durabilitate pentru biocarburanți și
biolichide.
(2) Prezenta lege instituie sistemul de promovare a energiei
electrice produse din surse regenerabile de energie.
Art. 2. — În înțelesul prezentei legi, termenii și expresiile de
mai jos au următoarele semnificații:
a) ANRE — Autoritatea Națională de Reglementare în
Domeniul Energiei;
b) biomasă — fracțiunea biodegradabilă a produselor,
deșeurilor și reziduurilor de origine biologică din agricultură
(inclusiv substanțe vegetale și animale), silvicultură și industriile
conexe, inclusiv pescuitul și acvacultura, precum și fracțiunea
biodegradabilă a deșeurilor industriale și municipale, codificate
conform prevederilor legale;
c) biolichid — combustibil lichid produs din biomasă utilizat în
scopuri energetice, altele decât pentru transport, inclusiv pentru
producerea energiei electrice și a energiei termice destinate
încălzirii și răcirii;
d) biocarburant — combustibil lichid sau gazos pentru
transport, produs din biomasă;
e) centrală electrică — ansamblul de instalații, construcții și
echipamente necesare pentru producerea de energie electrică;
poate fi constituită din unul sau mai multe grupuri electrice;
f) centrală hidroelectrică retehnologizată — centrala
hidroelectrică cu o putere instalată de cel mult 10 MW, care
îndeplinește următoarele condiții:
— are o durată de funcționare de cel puțin 15 ani de la data
punerii în funcțiune;
— a fost supusă unui ansamblu de operațiuni de înlocuire a
unor tehnologii existente, uzate moral și/sau fizic, cu tehnologii
moderne, în scopul creșterii eficienței activității de producere;
g) centrală nouă/grup electric nou — centrala/grupul electric
pusă/pus în funcțiune după data de 1 ianuarie 2004,
compusă/compus în totalitate din echipamente noi;

h) certificat verde — titlul ce atestă producerea din surse
regenerabile de energie a unei cantități de energie electrică.
Certificatul se poate tranzacționa, distinct de cantitatea de
energie electrică pe care acesta o reprezintă, pe o piață
organizată, în condițiile legii;
i) consum final brut de energie electrică — cantitatea de
energie electrică produsă, inclusiv consumul de energie
electrică din sectorul de producere a energiei electrice, precum
și pierderile de energie electrică din rețelele de transport și
distribuție, excluzând producția de energie electrică produsă în
centralele electrice cu acumulare prin pompaj din apa pompată
anterior într-un rezervor superior la care se adaugă diferența
dintre importul și exportul de energie electrică;
j) consum propriu tehnologic — consumul de energie
electrică al unei centrale, necesar pentru realizarea producției
de energie electrică;
k) consumator final de energie electrică — persoana care
utilizează energie electrică pentru consumul propriu, cu excepția
consumului de energie electrică în procesele tehnologice de
producere, transport și distribuție a energiei electrice;
l) cotă anuală obligatorie de achiziție de certificate verzi —
cota de achiziție de certificate verzi impusă anual furnizorilor de
energie electrică, în conformitate cu prevederile prezentei legi,
sub sancțiunea aplicării de penalități;
m) cotă anuală obligatorie de energie electrică produsă din
surse regenerabile care beneficiază de sistemul de promovare —
ponderea energiei produse din surse regenerabile în consumul
final brut de energie electrică, pentru care se aplică sistemul de
cote obligatorii, cu excepția energiei electrice produse în
centrale hidroelectrice cu puteri instalate mai mari de 10 MW;
n) energie aerotermală — energia stocată sub formă de
căldură în aerul ambiental;
o) energie geotermală — energia stocată sub formă de
căldură sub stratul solid al suprafeței terestre;
p) energie hidrotermală — energia stocată sub formă de
căldură în apele de suprafață;
q) Fondul pentru Mediu — instrument economico-financiar
gestionat de Administrația Fondului pentru Mediu, destinat
susținerii și realizării proiectelor și programelor pentru protecția
mediului, în conformitate cu dispozițiile legale în vigoare în
domeniul protecției mediului, reglementat potrivit Ordonanței de
urgență a Guvernului nr. 196/2005 privind Fondul pentru mediu,
aprobată cu modificări și completări prin Legea nr. 105/2006, cu
modificările și completările ulterioare;
r) furnizor de energie electrică — persoana juridică titulară a
unei licențe de furnizare, care asigură alimentarea cu energie
electrică a unuia sau mai multor consumatori, pe baza unui
contract de furnizare;
s) garanție de origine — documentul electronic cu funcție
unică de a furniza unui consumator final dovada că o pondere
sau o cantitate de energie dată a fost produsă din surse
regenerabile, în conformitate cu prevederile art. 3 alin. (6) din
Directiva 2003/54/CE a Parlamentului European și a Consiliului
din 26 iunie 2003 privind normele comune pentru piața internă
de energie electrică și de abrogare a Directivei 96/92/CE;

*) Republicată în temeiul art. II din Legea nr. 139/2010 privind modificarea și completarea Legii nr. 220/2008 pentru stabilirea sistemului de promovare
a producerii energiei din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, dându-se textelor o nouă
numerotare.
Legea nr. 220/2008 pentru stabilirea sistemului de promovare a producerii energiei din surse regenerabile de energie a fost publicată în Monitorul Oficial
al României, Partea I, nr. 743 din 3 noiembrie 2008.

MONITORUL OFICIAL AL ROMÂNIEI, PARTEA I, Nr. 577/13.VIII.2010
ș) grup electric — unitatea tehnologică producătoare de
energie electrică ce poate fi individualizată în privința realizării,
retehnologizării și punerii în funcțiune;
t) încălzire sau răcire centralizată — distribuția de energie
termică sub formă de abur, apă fierbinte sau lichide răcite, de la
o sursă centrală de producție, printr-o rețea, către mai multe
clădiri sau locații, în scopul utilizării acesteia pentru încălzirea
sau răcirea spațiilor sau în procese de încălzire sau răcire;
ț) minister de resort — Ministerul Economiei, Comerțului și
Mediului de Afaceri;
u) operator de transport și sistem — persoana care deține,
sub orice titlu, o rețea electrică de transport și este titulară a unei
licențe de transport prin care răspunde de operarea, asigurarea
întreținerii și, dacă este necesar, dezvoltarea rețelei de transport
într-o anumită zonă și, acolo unde este aplicabilă,
interconectarea acesteia cu alte sisteme electroenergetice,
precum și de asigurarea capacității pe termen lung a sistemului
de a acoperi cererile rezonabile pentru transportul energiei
electrice;
v) operator de distribuție — orice persoană care deține, sub
orice titlu, o rețea electrică de distribuție și este titulară a unei
licențe de distribuție prin care răspunde de operarea, asigurarea
întreținerii și, dacă este necesar, dezvoltarea rețelei de
distribuție într-o anumită zonă și, acolo unde este aplicabil,
interconectarea acesteia cu alte sisteme, precum și de
asigurarea capacității pe termen lung a sistemului de a răspunde
cererilor rezonabile privind distribuția energiei electrice;
w) operatori de rețea — operatorii de distribuție și operatorul
de transport și sistem;
x) Planul național de acțiune — planul prin care se stabilesc
țintele naționale privind ponderea energiei din surse
regenerabile consumată în transporturi, energie electrică,
încălzire și răcire în anul 2020, ținând seama de efectele
măsurilor altor politici privind eficiența energetică asupra
consumului final de energie și măsurile care trebuie adoptate
pentru atingerea respectivelor obiective naționale globale;
y) sistem de cote obligatorii — mecanismul de promovare a
energiei electrice produse din surse regenerabile de energie prin
aplicarea cotelor anuale obligatorii de achiziție de certificate
verzi;
z) sistem de promovare — orice instrument, schemă sau
mecanism, care promovează utilizarea energiei din surse
regenerabile prin reducerea costurilor acestei energii, prin
creșterea prețului la care aceasta poate fi vândută sau prin
mărirea, prin intermediul unor obligații referitoare la energia
regenerabilă sau în alt mod, a cantității achiziționate de acest
tip de energie; aceasta include, dar nu se limitează la sistemul
de promovare prin certificate verzi, ajutoare pentru investiții,
scutiri sau reduceri de impozite, rambursări de taxe, scheme de
promovare privind obligația de cumpărare a energiei din surse
regenerabile;
aa) sistem de promovare prin certificate verzi — sistemul de
cote obligatorii combinat cu tranzacționarea certificatelor verzi;
ab) sistem electroenergetic izolat — sistemul local de
producere, distribuție și furnizare a energiei electrice care nu
este interconectat cu Sistemul Electroenergetic Național;
ac) surse regenerabile de energie — sursele de energie
nefosile, respectiv: eoliană, solară, aerotermală, geotermală,
hidrotermală și energia oceanelor, energie hidraulică, biomasă,
gaz de fermentare a deșeurilor, denumit și gaz de depozit, și
gaz de fermentare a nămolurilor din instalațiile de epurare a
apelor uzate și biogaz;
ad) ținte naționale privind ponderea energiei electrice
produse din surse regenerabile de energie — obiective
naționale privind ponderea energiei electrice produse din surse
regenerabile în consumul final brut de energie electrică,
incluzând pe lângă energia electrică produsă din sursele

27

regenerabile de energie prevăzute la art. 3 alin. (1) și energia
electrică produsă în centrale hidroelectrice cu puteri instalate
mai mari de 10 MW.
Art. 3. — (1) Sistemul de promovare a energiei electrice
produse din surse regenerabile de energie, denumit în
continuare sistem de promovare, stabilit prin prezenta lege se
aplică pentru energia electrică livrată în rețeaua electrică și/sau
la consumatori, produsă din:
a) energie hidraulică utilizată în centrale cu o putere instalată
de cel mult 10 MW;
b) energie eoliană;
c) energie solară;
d) energie geotermală;
e) biomasă;
f) biolichide;
g) biogaz;
h) gaz rezultat din procesarea deșeurilor;
i) gaz de fermentare a nămolurilor din instalațiile de epurare
a apelor uzate.
(2) Sistemul de promovare stabilit prin prezenta lege se
aplică pentru o perioadă de:
a) 15 ani, pentru energia electrică produsă conform
prevederilor alin. (1), în grupuri/centrale electrice noi;
b) 10 ani, pentru energia electrică produsă în grupuri din
centrale hidroelectrice cu putere instalată de cel mult 10 MW,
retehnologizate;
c) 7 ani, pentru energia electrică produsă în grupuri/centrale,
care au mai fost utilizate pentru producerea energiei electrice
pe teritoriul altor state dacă sunt utilizate în sisteme
electroenergetice izolate sau au fost puse în funcțiune înainte
de data intrării în vigoare a prezentei legi, dar nu mai vechi de
10 ani și conforme cu normele de protecție a mediului;
d) 3 ani, pentru energia electrică produsă în grupuri/centrale
hidroelectrice cu putere instalată de cel mult 10 MW,
neretehnologizate.
(3) Sistemul de promovare se aplică producătorilor, deținători
ai capacităților de producție menționate la alin. (2), calificați de
ANRE în acest sens, de la data la care încep să producă energie
electrică și primesc certificate verzi pentru energia electrică,
conform art. 6, dacă punerile în funcțiune, respectiv
retehnologizările de grupuri/centrale se fac până la sfârșitul
anului 2016.
(4) Calificarea în vederea aplicării sistemului de promovare
stabilit prin prezenta lege se poate face etapizat, pe măsura
punerii în funcțiune a fiecărui grup electric individual din cadrul
unei capacități energetice conținând mai multe astfel de grupuri
electrice, caz în care perioada de aplicare a sistemului de
promovare reglementat prin prezenta lege se va aplica
diferențiat, în funcție de momentul calificării.
(5) În cazul energiei electrice produse în centrale electrice
multicombustibil care utilizează surse regenerabile și
convenționale, beneficiază de sistemul de promovare numai
acea parte din energia electrică produsă efectiv din surse
regenerabile de energie, stabilită pe baza conținutului energetic
aferent surselor regenerabile.
(6) Nu se aplică sistemul de promovare a producerii energiei
electrice din surse regenerabile de energie stabilit prin prezenta
lege pentru:
a) energia electrică produsă din deșeuri industriale și/sau
municipale provenite din import, indiferent de puterea instalată
a centralei electrice;
b) energia electrică produsă în centrale cu acumulare prin
pompaj din apă pompată anterior în bazinul superior;
c) energia electrică produsă în centrale electrice
multicombustibil care utilizează surse regenerabile și
convenționale în care conținutul energetic al combustibilului

28

MONITORUL OFICIAL AL ROMÂNIEI, PARTEA I, Nr. 577/13.VIII.2010

convențional reprezintă mai mult de 75% din conținutul energetic
total utilizat;
d) energia electrică aferentă consumului propriu tehnologic al
centralei.
(7) În cazul energiei electrice produse din surse regenerabile
în cogenerare, sistemul de promovare se aplică pentru energia
electrică produsă în cogenerare de înaltă eficiență calificată
conform reglementărilor în vigoare, producătorii având dreptul
să opteze fie pentru schema de promovare pentru cogenerare,
fie pentru schema de promovare prevăzută în prezenta lege.
CAPITOLUL II
Sistemul de promovare a producerii energiei electrice
din surse regenerabile de energie
Art. 4. — (1) Pentru promovarea producerii energiei electrice
din surse regenerabile de energie se aplică sistemul de
promovare reglementat de prezenta lege.
(2) Nivelul țintelor naționale privind ponderea energiei
electrice produse din surse regenerabile de energie în consumul
final brut de energie electrică în perspectiva anilor 2010, 2015 și
2020 este de 33%, 35% și, respectiv, 38%.
(3) Pentru atingerea țintelor naționale prevăzute la alin. (2),
pe lângă energia electrică produsă din sursele regenerabile de
energie prevăzute la art. 3 alin. (1) se ia în considerare și
energia electrică produsă în centrale hidroelectrice cu puteri
instalate mai mari de 10 MW.
(4) Cotele anuale obligatorii de energie electrică produsă din
surse regenerabile de energie care beneficiază de sistemul de
promovare prin certificate verzi pentru perioada 2010—2020
sunt următoarele: 2010 — 8,3%; 2011 — 10%; 2012 — 12%;
2013 — 14%; 2014 — 15%; 2015 — 16%; 2016 — 17%;
2017 — 18%; 2018 — 19%; 2019 — 19,5%; 2020 — 20%.
(5) Cotele anuale obligatorii de energie electrică produsă din
surse regenerabile de energie care beneficiază de sistemul de
promovare prin certificate verzi pentru perioada 2020—2030 se
stabilesc de ministerul de resort și se aprobă prin hotărâre a
Guvernului și nu vor fi mai mici decât cota stabilită pentru anul
2020.
(6) ANRE califică producătorii de energie electrică din surse
regenerabile de energie pentru a beneficia de sistemul de
promovare prin certificate verzi, în condițiile prevăzute în
Regulamentul de calificare a producătorilor de energie electrică
din surse regenerabile de energie pentru aplicarea sistemului
de promovare prin certificate verzi.
(7) În prima decadă a lunii decembrie, ANRE publică pe
site-ul propriu cota anuală obligatorie de achiziție de certificate
verzi estimată pentru anul următor, numărul de certificate verzi
estimate a fi emise pe baza informațiilor privind energia electrică
estimată a se produce din surse regenerabile de energie pentru
anul următor și consumul final de energie estimat pentru anul
următor.
(8) ANRE elaborează, în termen de 3 luni de la intrarea în
vigoare a prezentei legi*), o metodologie de stabilire a cotelor
anuale de achiziție de certificate verzi, aprobată prin ordin al
președintelui ANRE.
(9) Până la data de 1 martie a anului în curs, ANRE va ajusta
cota anuală obligatorie de achiziție de certificate verzi aferentă
anului precedent, pe baza realizărilor efective din anul precedent
și o va publica pe site-ul propriu.

Art. 5. — (1) Nivelul obiectivului național privind ponderea
energiei produse din surse regenerabile în consumul final brut
de energie al anului 2020 este de 24%.
(2) Consumul final brut de energie din surse regenerabile se
calculează ca suma următoarelor:
a) consumul final brut de energie electrică din surse
regenerabile de energie;
b) consumul final brut de energie din surse regenerabile
pentru încălzire și răcire; și
c) consumul final de energie din surse regenerabile în
transporturi.
(3) Metodologia de calcul al consumului final brut de energie
din surse regenerabile se stabilește de ANRE în termen de
90 de zile de la intrarea în vigoare a prezentei legi**).
(4) Pentru atingerea obiectivului prevăzut la alin. (1), politica
energetică a României va urmări cel puțin realizarea cotelor
anuale obligatorii de energie electrică produsă din surse
regenerabile de energie, prevăzute la art. 4.
(5) Nivelul obiectivului național privind ponderea energiei din
surse regenerabile utilizată în toate formele de transporturi în
anul 2020 este de cel puțin 10% din consumul național final de
energie în transporturi.
(6) Ponderea energiei din surse regenerabile utilizată în toate
formele de transporturi în anul 2020 se stabilește astfel:
a) pentru calculul numitorului, și anume cantitatea totală de
energie consumată pentru transport, se iau în considerare
numai benzina, motorina, biocarburanții consumați în transportul
rutier și feroviar și energia electrică;
b) pentru calculul numărătorului, și anume cantitatea de
energie din surse regenerabile consumată pentru transport, se
iau în considerare toate tipurile de energie din surse
regenerabile consumate în toate formele de transport;
c) pentru calcularea contribuției energiei electrice produse
din surse regenerabile și consumate de toate tipurile de vehicule
electrice în sensul lit. a) și b), se utilizează ponderea de energie
electrică din surse regenerabile din România, măsurată cu 2 ani
înainte de anul în cauză. În plus, pentru calcularea cantității de
energie electrică din surse regenerabile consumate de
autovehiculele electrice, acest consum este considerat ca fiind
de 2,5 ori conținutul energetic al energiei electrice provenite din
surse regenerabile consumate.
Art. 6. — (1) Operatorul de transport și sistem emite lunar
certificate verzi producătorilor, pentru cantitatea de energie
electrică produsă din surse regenerabile de energie și livrată
furnizorilor și/sau consumatorilor finali.
(2) Producătorii de energie din surse regenerabile
beneficiază de un număr de certificate verzi pentru energia
electrică produsă și livrată conform prevederilor alin. (1), inclusiv
pentru cantitatea de energie electrică produsă în perioada de
probă a funcționării grupurilor/centralelor electrice, după cum
urmează:
a) pentru energia electrică din centrale hidroelectrice cu
puteri instalate de cel mult 10 MW:
(i) 3 certificate verzi pentru fiecare 1 MWh produs și
livrat, dacă centralele hidroelectrice sunt noi;
(ii) două certificate verzi pentru fiecare 1 MWh produs și
livrat,
dacă
centralele
hidroelectrice
sunt
retehnologizate;

*) Textul a fost modificat prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
**) Textul a fost introdus prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.

MONITORUL OFICIAL AL ROMÂNIEI, PARTEA I, Nr. 577/13.VIII.2010
b) un certificat verde pentru fiecare 2 MWh din centrale
hidroelectrice cu o putere instalată de cel mult 10 MW, care nu
se încadrează în condițiile prevăzute la lit. a);
c) două certificate verzi, până în anul 2017, și un certificat
verde, începând cu anul 2018, pentru fiecare 1 MWh produs și
livrat de producătorii de energie electrică din energie eoliană;
d) 3 certificate verzi pentru fiecare 1 MWh produs și livrat de
producătorii de energie electrică din sursele prevăzute la art. 3
alin. (1) lit. d)—i);
e) 6 certificate verzi pentru fiecare 1 MWh produs și livrat de
producătorii de energie electrică din energie solară.
(3) Vor beneficia de sistemul de promovare prin certificate
verzi reglementat de prezenta lege și sistemele electroenergetice
izolate.
(4) Pentru energia electrică produsă în cogenerare de înaltă
eficiență în centrale care utilizează sursele regenerabile de
energie prevăzute la art. 3 alin. (1) lit. d)—i), se acordă
suplimentar față de prevederile alin. (2) lit. d) câte un certificat
verde pentru fiecare 1 MWh produs și livrat.
(5) ANRE are următoarele atribuții:
a) califică grupurile/centralele electrice care beneficiază de
schema de promovare, în temeiul Regulamentului de calificare
a producătorilor de energie electrică din surse regenerabile de
energie pentru aplicarea schemei de promovare;
b) elaborează cadrul de reglementare pentru monitorizarea
costurilor/veniturilor de producere a producătorilor de energie
electrică din surse regenerabile care beneficiază de schema de
promovare prin certificate verzi.
Art. 7. — (1) Operatorii de distribuție transmit lunar, fără
plată, operatorului de transport și sistem date privind cantitățile
de energie electrică produse din surse regenerabile și livrate de
producătorii racordați la rețelele de distribuție din zonele lor de
licență și pentru care au calitatea de concesionari, în temeiul
unor contracte de concesiune.
(2) Producătorii care livrează energie electrică în baza
contractelor directe transmit lunar operatorului de transport și
sistem date privind cantitățile de energie electrică produse din
surse regenerabile.
Art. 8. — Furnizorii de energie electrică sunt obligați să
achiziționeze anual un număr de certificate verzi echivalent cu
produsul dintre valoarea cotei anuale obligatorii de achiziție de
certificate verzi stabilite pentru anul respectiv, în condițiile art. 4
alin. (7), și cantitatea de energie electrică, exprimată în MWh,
furnizată anual consumatorilor finali.
Art. 9. — (1) Operatorul de transport și sistem și operatorii de
distribuție sunt obligați să garanteze transportul, respectiv
distribuția energiei electrice produse din surse regenerabile de
energie, asigurând fiabilitatea și siguranța rețelelor de energie
electrică.
(2) Racordarea producătorilor de energie electrică din surse
regenerabile la rețelele de energie electrică se realizează în
baza Regulamentului privind racordarea utilizatorilor la rețelele
electrice de interes public, emis în baza art. 11 alin. (2) lit. q) din
Legea energiei electrice nr. 13/2007, cu modificările și
completările ulterioare*).
(3) Investițiile realizate de operatorii de transport și/sau
distribuție în baza prevederilor alin. (2) se consideră active
reglementate, recunoscute în acest sens de către ANRE.
(4) Tarifele de transport și distribuție sunt nediscriminatorii
între energia produsă din surse regenerabile de energie și cea
produsă din surse convenționale de energie.
(5) În cazul în care operatorul de transport și sistem sau
operatorii de distribuție iau măsuri semnificative pentru a limita
utilizarea surselor regenerabile de energie, în scopul garantării
securității sistemului electroenergetic național și a securității

29

aprovizionării cu energie, operatorii de sistem responsabili sunt
obligați să informeze ANRE cu privire la aceste măsuri și să
indice ce măsuri corective intenționează să ia în vederea
preîntâmpinării unor limitări neadecvate.
CAPITOLUL III
Tranzacționarea certificatelor verzi
Art. 10. — (1) Producătorii de energie electrică din surse
regenerabile de energie și furnizorii vor tranzacționa certificatele
verzi pe piața centralizată a certificatelor verzi, precum și pe
piața contractelor bilaterale a certificatelor verzi.
(2) Cadrul de tranzacționare a certificatelor verzi pe piața
certificatelor verzi este asigurat de Societatea Comercială
ăOperatorul Pieței de Energie Electrică — Opcom” — S.A., ca
operator al pieței de energie electrică, conform reglementărilor
ANRE.
(3) Până la atingerea țintelor naționale, certificatele verzi pot
fi tranzacționate numai pe piața internă de certificate verzi.
Art. 11. — (1) Pentru perioada 2008—2025, valoarea de
tranzacționare a certificatelor verzi pe piețele menționate la
art. 10 alin. (1) se încadrează între:
a) o valoare minimă de tranzacționare de 27 euro/certificat;
și
b) o valoare maximă de tranzacționare de 55 euro/certificat.
(2) În toate cazurile, valoarea în lei se calculează la valoarea
medie a cursului de schimb stabilit de Banca Națională a
României pentru luna decembrie a anului precedent.
(3) Începând cu anul 2011, valorile de tranzacționare
menționate la alin. (1) se indexează anual de ANRE conform
indicelui mediu de inflație înregistrat în luna decembrie a anului
precedent, calculat la nivelul UE 27, comunicat oficial de către
EUROSTAT.
(4) În termen de 15 zile de la publicarea indicelui mediu de
inflație calculat la nivelul UE 27 de către EUROSTAT, ANRE
publică pe site-ul propriu valorile minime și maxime determinate
potrivit prevederilor alin. (1)—(3), indexate și aplicabile pentru
anul în curs.
(5) După anul 2025, valoarea de tranzacționare a certificatelor
verzi va fi cea stabilită de piața certificatelor verzi, dar nu poate
fi mai mică decât valoarea minimă de tranzacționare aplicată în
anul 2025, indexată anual în condițiile alin. (3).
CAPITOLUL IV
Îndeplinirea cotelor obligatorii de către furnizori
Art. 12. — (1) ANRE stabilește, până la data de 15 aprilie a
fiecărui an, pentru anul calendaristic precedent și pentru fiecare
furnizor, pe baza numărului de certificate verzi achiziționate și a
energiei electrice furnizate clienților finali, gradul de îndeplinire
a cotei anuale obligatorii de achiziție de certificate verzi.
(2) Furnizorul care nu realizează cota obligatorie anuală este
obligat să plătească contravaloarea certificatelor verzi
neachiziționate la valoarea de 110 euro pentru fiecare certificat
neachiziționat, calculată în lei la valoarea medie a cursului de
schimb stabilit de Banca Națională a României pentru luna
decembrie a anului precedent.
(3) Începând cu anul 2011, valoarea prevăzută la alin. (2) se
indexează anual de ANRE conform indicelui mediu de inflație
înregistrat în luna decembrie a anului precedent, calculat la
nivelul UE 27, comunicat oficial de către EUROSTAT.
(4) În termen de 15 zile de la publicarea indicelui mediu de
inflație calculat la nivelul UE 27 de către EUROSTAT, ANRE
publică pe site-ul propriu valoarea determinată potrivit
prevederilor alin. (2) și (3), indexată și aplicabilă pentru anul în
curs.

*) A se vedea Hotărârea Guvernului nr. 90/2008 pentru aprobarea Regulamentului privind racordarea utilizatorilor la rețelele electrice de interes public,
publicată în Monitorul Oficial al României, Partea I, nr. 109 din 12 februarie 2008.

30

MONITORUL OFICIAL AL ROMÂNIEI, PARTEA I, Nr. 577/13.VIII.2010

(5) Suma rezultată din aplicarea prevederilor alin. (2) și (3)
este colectată de operatorul de transport și sistem și se face
venit la Fondul pentru Mediu în vederea finanțării producerii de
energie din surse regenerabile de către persoanele fizice care
investesc în capacități energetice cu putere instalată de până la
100 kW.
CAPITOLUL V
Evaluarea regională a potențialului surselor regenerabile
de energie
Art. 13. — (1) Ministerul de resort are următoarele atribuții:
a) elaborează strategia de valorificare și promovare a
surselor regenerabile de energie;
b) evaluează potențialul tehnic, economic și ecologic pentru
fiecare tip de resursă regenerabilă de energie;
c) structurează potențialul stabilit conform lit. b) pe zonele de
licență aferente operatorilor de distribuție de energie electrică
ce au calitatea de concesionari în contractele de concesiune;
d) elaborează, împreună cu ANRE, cadrul unitar de norme și
reglementări privind utilizarea surselor regenerabile de energie
electrică.
(2) Ministerul de resort elaborează Planul național de acțiune
în domeniul energiei regenerabile conform modelului stabilit de
Comisia Europeană în concordanță cu prevederile art. 4 alin. (4)
din Directiva 2009/28/CE a Parlamentului European și a
Consiliului din 23 aprilie 2009 privind promovarea utilizării
energiei din surse regenerabile, de modificare și ulterior de
abrogare a directivelor 2001/77/CE și 2003/30/CE.
CAPITOLUL VI
Comercializarea energiei electrice produse
din surse regenerabile de energie
Art. 14. — (1) Producătorii de energie electrică din surse
regenerabile de energie vând energia electrică produsă pe piața
de energie electrică la prețul pieței.
(2) Energia electrică produsă din surse regenerabile de
energie în centrale electrice cu puteri instalate de cel mult
1 MW/centrală poate fi vândută la prețuri reglementate
furnizorilor impliciți în ale căror zone delimitate de licență sunt
situate centralele.
(3) Furnizorii impliciți sunt obligați, la solicitarea
producătorilor și a consumatorilor deținători de centrale electrice
care utilizează surse regenerabile de energie, să achiziționeze
energia electrică produsă conform alin. (2), în condițiile stabilite
de ANRE.
(4) Prețurile reglementate prevăzute la alin. (2) sunt stabilite
de ANRE în baza unei metodologii ce va fi aprobată în termen
de 60 de zile de la intrarea în vigoare a prezentei legi*), în
conformitate cu sistemul de promovare prevăzut de aceasta.
(5) Solicitările de vânzare a energiei electrice de către
producătorii/consumatorii prevăzuți la alin. (3) vor fi adresate
furnizorilor impliciți, de regulă, până la sfârșitul lunii octombrie a
anului precedent celui de contractare, contractele de vânzarecumpărare fiind încheiate pe cel puțin un an de zile.
(6) Persoanele fizice ce dețin unități de producere a energiei
electrice din surse regenerabile cu putere instalată sub 1 MW pe
loc de consum, precum și autoritățile publice care dețin
capacități de producere a energiei electrice din surse
regenerabile realizate, parțial sau total, din fonduri structurale
pot beneficia din partea furnizorilor cu care au contract de
furnizare a energiei electrice, la cerere, de serviciul de

regularizare, financiară și/sau cantitativă, între energia livrată și
energia consumată din rețea, conform unei metodologii
elaborate de ANRE, în termen de 60 de zile de la intrarea în
vigoare a prezentei legi*).
(7) Operatorul de transport și sistem și/sau operatorii de
distribuție asigură transportul, respectiv distribuția, precum și
dispecerizarea cu prioritate a energiei electrice produse din
surse regenerabile, pentru toți producătorii de energie din surse
regenerabile, indiferent de capacitate, pe baza unor criterii
transparente și nediscriminatorii, cu posibilitatea modificării
notificărilor în cursul zilei de operare, conform metodologiei
stabilite de ANRE, în termen de 90 de zile de la intrarea în
vigoare a prezentei legi**), astfel încât limitarea sau întreruperea
producției de energie din surse regenerabile să fie aplicată
numai în cazuri excepționale, dacă acest fapt este necesar
pentru stabilitatea și securitatea Sistemului Energetic Național.
Art. 15. — (1) În scopul realizării obiectivului național privind
energia din surse regenerabile de energie:
a) România poate, prin acorduri comune cu state membre
ale Uniunii Europene:
(i) prevedea și conveni asupra unor transferuri de
cantități de energie electrică din surse regenerabile
cu un alt stat membru;
(ii) coopera la realizarea unor proiecte comune
referitoare la producerea de energie electrică din
surse regenerabile de energie;
(iii) să-și armonizeze, în întregime sau parțial, scheme
naționale de promovare;
b) România poate, prin acorduri comune cu terțe țări,
coopera la realizarea unor proiecte referitoare la producerea de
energie electrică din surse regenerabile de energie.
(2) Acordurile de tipul celor stabilite la alin. (1) sunt încheiate
pe unul sau mai mulți ani și sunt notificate Comisiei Europene de
către ministerul de resort în termen de cel mult 3 luni de la
încheierea fiecărui an în care sunt în vigoare.
(3) Normele privind modul de luare în considerare la
stabilirea obiectivului național a rezultatelor acordurilor
prevăzute la alin. (1) sunt emise de ministerele implicate, în
termen de 60 de zile de la transpunerea în legislația
românească a legislației europene specifice, stabilite prin
Directiva 2009/28/CE.
CAPITOLUL VII
Proiecte comune
Art. 16. — (1) Cadrul de reglementare necesar cooperării cu
alte state membre în cadrul tuturor tipurilor de proiecte comune
referitoare la producerea de energie electrică, de încălzire sau
de răcire din surse regenerabile de energie se elaborează de
ministerul de resort, în colaborare cu autoritățile competente, și
se aprobă prin hotărâre a Guvernului, în termen de 90 de zile de
la intrarea în vigoare a prezentei legi***). Cooperarea respectivă
poate implica operatori privați.
(2) Ministerul de resort, pe baza datelor furnizate de
autoritățile competente, informează Comisia Europeană cu
privire la proporția sau cantitatea de energie electrică, de
încălzire sau de răcire din surse regenerabile de energie
produsă în cadrul oricărui proiect comun de pe teritoriul
României, care a devenit operațional după data de 25 iunie
2009, sau de capacitatea crescută a unei instalații care a fost
retehnologizată după data respectivă, care trebuie privită ca fiind
inclusă în obiectivul național global al statului membru cu care
s-a încheiat proiectul comun.

*) Textul a fost modificat prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
**) Textul a fost modificat prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
***)Textul a fost introdus prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.

MONITORUL OFICIAL AL ROMÂNIEI, PARTEA I, Nr. 577/13.VIII.2010
(3) Notificarea menționată la alin. (2):
a) descrie instalația propusă în cadrul proiectului comun sau
identifică instalația retehnologizată;
b) specifică proporția sau cantitatea de energie electrică, de
încălzire sau răcire produsă de instalația respectivă care trebuie
să fie luată în considerare în cadrul obiectivelor naționale
globale ale unui alt stat membru;
c) identifică statul membru în favoarea căruia se realizează
notificarea; și
d) specifică perioada, în ani calendaristici întregi, în care
energia electrică, încălzirea sau răcirea produsă de instalație
din surse regenerabile de energie trebuie să fie considerată ca
fiind inclusă în obiectivul național global al celuilalt stat membru.
(4) Perioada specificată la alin. (3) lit. d) nu poate depăși anul
2020. Durata unui proiect comun poate depăși anul 2020.
(5) O notificare efectuată în temeiul acestui articol nu poate
fi modificată sau retrasă fără acordul statului membru identificat
în conformitate cu alin. (3) lit. c).
Art. 17. — (1) În cazul realizării de proiecte comune în
conformitate cu art. 16, în termen de 3 luni de la sfârșitul fiecărui
an din cadrul perioadei specificate la art. 16 alin. (3) lit. d),
ministerul de resort transmite o scrisoare de notificare Comisiei
Europene, în care precizează:
a) cantitatea totală de energie electrică sau de încălzire ori
răcire produsă în timpul anului din surse regenerabile de energie
de către instalația care a făcut obiectul notificării; și
b) cantitatea de energie electrică sau de încălzire ori răcire
produsă în timpul anului din surse regenerabile de energie de
către instalația respectivă și care va fi luată în considerare
pentru obiectivul național global al altui stat membru, în
conformitate cu condițiile notificării.
(2) Scrisoarea de notificare este transmisă atât statului
membru în favoarea căruia a fost făcută notificarea, cât și
Comisiei Europene.
(3) Cantitatea de energie electrică sau de încălzire ori răcire
din surse regenerabile de energie notificată în conformitate cu
alin. (1) lit. b):
a) se scade din cantitatea de energie electrică sau de
încălzire ori răcire din surse regenerabile de energie care este
luată în considerare în măsurarea conformității de către statul
membru care transmite scrisoarea de notificare în temeiul
alin. (1); și
b) se adaugă la cantitatea de energie electrică sau de
încălzire ori răcire din surse regenerabile de energie care este
luată în considerare în măsurarea conformității de către statul
membru care primește scrisoarea de notificare în conformitate
cu alin. (2).
Art. 18. — Energia electrică din surse regenerabile de
energie produsă într-o țară terță este luată în considerare în
ceea ce privește obiectivele naționale globale numai dacă sunt
îndeplinite următoarele condiții:
a) energia electrică este consumată în interiorul Comunității,
cerință care este considerată ca îndeplinită dacă:
(i) o cantitate de energie electrică echivalentă cu
cantitatea de energie electrică luată în considerare a
fost stabilită clar în cadrul procesului de alocare de
capacitate pe interconexiuni de către toți operatorii de
transport și sistem din țara de origine, din țara de
destinație și, dacă este relevant, din fiecare țară terță
de tranzit;
(ii) o cantitate de energie electrică echivalentă cu
cantitatea de energie electrică luată în considerare a
fost stabilită clar în balanța de energie programată de
către operatorul de transport și sistem din partea
comunitară a interconexiunii; și
(iii) capacitatea stabilită și producția de energie electrică
din surse regenerabile de energie de către instalația
menționată la lit. b) se referă la aceeași perioadă de
timp;

31

b) energia electrică este produsă de o instalație
nou construită care a devenit operațională după data de 25 iunie
2009, sau de o instalație retehnologizată a cărei capacitate a
fost crescută după respectiva dată, în cadrul unui proiect comun
astfel cum se menționează la lit. a); și
c) cantitatea de energie electrică produsă și exportată nu a
primit un alt sprijin din partea unei scheme de sprijin dintr-o țară
terță decât ajutorul pentru investiție acordat instalației.
Art. 19. — În sensul art. 16 alin. (2) și al art. 18 lit. b), unitățile
de energie din surse regenerabile rezultate în urma creșterii
capacității unei instalații se consideră ca fiind produse de o
instalație separată care a fost dată în exploatare la data la care
a avut loc creșterea capacității.
CAPITOLUL VIII
Monitorizare și raportare
Art. 20. — (1) ANRE monitorizează dezvoltarea și
funcționarea pieței de certificate verzi, întocmește anual și face
public un raport privind modul de funcționare a sistemului de
promovare a energiei electrice din surse regenerabile.
(2) ANRE publică anual pe site-ul propriu, până la data de
30 martie, ponderea energiei electrice produse din surse
regenerabile în consumul final brut de energie electrică, cu
excepția energiei electrice produse în centrale hidroelectrice cu
puteri instalate mai mari de 10 MW, pentru anul precedent.
(3) Trimestrial, ANRE întocmește un raport privind
monitorizarea pieței de energie și a pieței certificatelor verzi, pe
care îl transmite comisiilor de specialitate ale Parlamentului și
ministerului de resort.
(4) Ministerul de resort întocmește o dată la 2 ani, începând
cu luna octombrie 2010, raportul referitor la modul de realizare
a țintelor naționale și măsurile întreprinse pentru a facilita
accesul la rețea al energiei electrice produse din surse
regenerabile de energie, pe baza rapoartelor ANRE.
(5) Raportul prevăzut la alin. (4) detaliază:
a) implementarea și funcționarea sistemului de promovare a
energiei electrice din surse regenerabile, precum și modul de
îndeplinire a măsurilor stabilite în Planul național de acțiune;
b) funcționarea sistemului de garanții de origine pentru
energia electrică și măsurile luate pentru a asigura fiabilitatea și
protecția împotriva fraudării sistemului;
c) progresele înregistrate în evaluarea și îmbunătățirea
procedurilor administrative de îndepărtare a obstacolelor legate
de reglementare și de altă natură, referitoare la dezvoltarea
producției de energie electrică din surse regenerabile;
d) măsurile luate pentru a asigura transportul și distribuția
energiei electrice produse din surse regenerabile de energie;
dezvoltarea disponibilității și utilizării resurselor de biomasă în
scop energetic.
Art. 21. — (1) Ministerul de resort elaborează și notifică
Comisiei Europene, până la data de 30 iunie 2010, Planul
național de acțiune în domeniul energiei regenerabile.
(2) Planul național de acțiune în domeniul energiei
regenerabile menționat la alin. (1) stabilește obiectivele
naționale privind ponderea energiei din surse regenerabile
consumate în transport, energie electrică, încălzire și răcire în
anul 2020, ținând seama de efectele măsurilor altor politici
privind eficiența energetică asupra consumului final de energie,
și măsurile care trebuie adoptate pentru atingerea respectivelor
obiective naționale globale, inclusiv cooperarea între autoritățile
locale, regionale și naționale, transferurile statistice sau
proiectele comune planificate, strategii naționale de dezvoltare
a resurselor de biomasă și de mobilizare a unor noi surse de
biomasă destinate diferitelor utilizări, precum și măsurile care
trebuie luate conform prezentei legi.
Art. 22. — În cazul în care ponderea de energie din surse
regenerabile scade sub valoarea stabilită de traiectoria
orientativă prevăzută la art. 5 într-o perioadă de 2 ani, ministerul
de resort elaborează și notifică Comisiei Europene un Plan
național de acțiune în domeniul energiei regenerabile modificat,

32

MONITORUL OFICIAL AL ROMÂNIEI, PARTEA I, Nr. 577/13.VIII.2010

până la data de 30 iunie a anului următor, plan național prin care
se stabilesc măsuri corespunzătoare și proporționale pentru a
atinge într-un termen rezonabil valoarea stabilită în traiectoria
orientativă.
Art. 23. — Ministerul de resort elaborează și notifică Comisiei
Europene înainte de data limită pentru elaborarea Planului
național de acțiune în domeniul energiei regenerabile, un
document previzional care indică:
a) excesul estimat al producției sale de energie din surse
regenerabile comparat cu obiectivul național, care ar putea fi
transferat către alte state membre, în conformitate cu art. 16—19,
precum și potențialul său estimat pentru proiecte comune, până
în anul 2020; și
b) cererea sa estimată de energie din surse regenerabile
care trebuie să fie satisfăcută altfel decât prin producția internă
până în anul 2020.
CAPITOLUL IX
Garanții de origine pentru energia electrică, încălzirea
și răcirea produse din surse regenerabile de energie
Art. 24. — (1) În scopul de a dovedi consumatorilor finali
ponderea sau cantitatea de energie din surse regenerabile în
cadrul mixului de energie al unui furnizor, se stabilește sistemul
garanțiilor de origine a producției de energie din surse
regenerabile, în conformitate cu criterii obiective, transparente și
nediscriminatorii.
(2) ANRE elaborează Regulamentul de emitere și urmărire a
garanțiilor de origine, care se aprobă prin hotărâre a Guvernului
în termen de 3 luni de la intrarea în vigoare a prezentei legi*).

c) un calendar orientativ rezonabil pentru orice racordare
propusă la rețeaua electrică.
CAPITOLUL XI
Dispoziții finale
Art. 26. — (1) ANRE adaptează cadrul de reglementare
necesar punerii în aplicare a prezentei legi în termen de 60 de
zile de la intrarea acesteia în vigoare**).
(2) ANRE elaborează Regulamentul de calificare a
producătorilor de energie electrică din surse regenerabile de
energie pentru aplicarea sistemului de promovare, aprobat prin
ordin al președintelui ANRE, în termen de 60 de zile de la
intrarea în vigoare a prezentei legi***).
Art. 27. — În cazul în care în termen de 2 ani consecutivi nu
se atinge nivelul cotelor anuale obligatorii de energie electrică
produsă din surse regenerabile care beneficiază de sistemul de
promovare, Guvernul va lua măsuri de stimulare a investițiilor, în
vederea respectării dispozițiilor prezentei legi.
Art. 28. — (1) Cadrul de reglementare privind promovarea
utilizării biocarburanților și biolichidelor, precum și modul în care
utilizarea acestora este considerată la îndeplinirea obiectivelor
stabilite prin prezenta lege se elaborează de ministerul de resort
și se aprobă prin hotărâre a Guvernului, în termen de 90 de zile
de la intrarea în vigoare a prezentei legi.****)
(2) Cadrul de reglementare privind preluarea certificatelor
verzi în exces și transferurile statistice de energie electrică din
surse regenerabile, prevăzute la art. 15 alin. (1) lit. a) se
elaborează de ministerul de resort și se aprobă prin hotărâre a
Guvernului, în termen de 90 de zile de la intrarea în vigoare a
prezentei legi****).
NOTĂ:

CAPITOLUL X
Accesul la rețeaua electrică
Art. 25. — (1) Producătorii de energie electrică din surse
regenerabile de energie au acces prioritar la rețeaua de
transport/distribuție a energiei electrice, în măsura în care nu
este afectată siguranța Sistemului Energetic Național.
(2) Operatorii de rețea pun la dispoziția oricărui nou
producător de energie din surse regenerabile care dorește să
se conecteze la sistem informațiile necesare complete, inclusiv:
a) o estimare cuprinzătoare și detaliată a costurilor legate de
racordare;
b) un termen rezonabil și precis pentru primirea și analizarea
cererii de racordare la rețeaua electrică;

Reproducem mai jos mențiunea privind transpunerea
normelor comunitare din Legea nr. 139/2010 privind modificarea
Legii nr. 220/2008 pentru stabilirea sistemului de promovare a
energiei din surse regenerabile de energie:
ăPrezenta lege transpune art. 1—4, art. 5 alin. (1), art. 6—10,
art. 12, art. 15 alin. (1) și art. 16 alin. (2)—(6) din Directiva
nr. 2009/28/CE a Parlamentului European și a Consiliului din
23 aprilie 2009 privind promovarea utilizării energiei din surse
regenerabile, de modificare și ulterior de abrogare a Directivelor
2001/77/CE și 2003/30/CE, publicată în Jurnalul Oficial al
Uniunii Europene nr. L 140 din 5 iunie 2009. Celelalte prevederi
ale directivei menționate care nu sunt transpuse prin prezenta
lege se vor transpune prin hotărâri ale Guvernului subsecvente.”

*) Textul a fost introdus prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
**) Textul a fost modificat prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
***) Textul a fost modificat prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.
****) Textul a fost introdus prin Legea nr. 139/2010 privind modificarea Legii nr. 220/2008 pentru stabilirea sistemului de promovare a producerii energiei
din surse regenerabile de energie, publicată în Monitorul Oficial al României, Partea I, nr. 474 din 9 iulie 2010, astfel încât termenul în cauză curge de la data intrării
în vigoare a Legii nr. 139/2010.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 577/13.VIII.2010 conține 32 de pagini.

Prețul: 6,40 lei

&JUYDGY|445635]
ISSN 1453—4495

