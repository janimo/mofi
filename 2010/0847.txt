Anul 178 (XXII) — Nr. 847

PARTEA I

LEGI, DECRETE, HOTĂRÂRI ȘI ALTE ACTE

Vineri, 17 decembrie 2010

SUMAR

Nr.

Pagina
LEGI ȘI DECRETE

258. — Lege pentru modificarea și completarea Legii
nr. 35/1997 privind organizarea și funcționarea
instituției Avocatul Poporului ......................................
1.219. — Decret privind promulgarea Legii pentru modificarea
și completarea Legii nr. 35/1997 privind organizarea și
funcționarea instituției Avocatul Poporului..................

2–4

4

DECIZII ALE CURȚII CONSTITUȚIONALE
Decizia nr. 1.209 din 5 octombrie 2010 referitoare la excepția
de neconstituționalitate a dispozițiilor art. IV din
Ordonanța de urgență a Guvernului nr. 114/2009
privind unele măsuri financiar-bugetare și ale art. 16
din Legea bugetului asigurărilor sociale de stat pe anul
2010 nr. 12/2010 ........................................................

5–7

Decizia nr. 1.247 din 7 octombrie 2010 referitoare la excepția
de neconstituționalitate a dispozițiilor art. 264—268 din
Legea nr. 53/2003 — Codul muncii ............................

7–9

Decizia nr. 1.348 din 19 octombrie 2010 referitoare la excepția
de neconstituționalitate a dispozițiilor art. 3 și 26 din
Legea nr. 50/1991 privind autorizarea executării
lucrărilor de construcții ..............................................
HOTĂRÂRI ALE GUVERNULUI ROMÂNIEI
1.243. — Hotărâre privind aprobarea indicatorilor tehnicoeconomici ai obiectivului de investiții ăLucrări de
construcție seră — laborator insect-proof pentru

9–12

Nr.

Pagina
micropropagarea și producerea de prebază la cartof
la Institutul Național de Cercetare-Dezvoltare pentru
Cartof și Sfeclă de Zahăr Brașov” ..............................

12

1.246. — Hotărâre pentru aprobarea indicatorilor tehnicoeconomici ai obiectivului de investiții ăApărare și
consolidare DN 57 Orșova—Pojejena și DN 57A
Pojejena—Socol”........................................................ 13–14
1.248. — Hotărâre privind aprobarea suplimentării sumei
prevăzute ca justă despăgubire pentru imobilele ce
constituie amplasamentul lucrării de utilitate publică,
aprobat prin Hotărârea Guvernului nr. 416/2010 privind
declanșarea procedurilor de expropriere a imobilelor
proprietate privată situate pe amplasamentul lucrării
de utilitate publică ăAutostrada Nădlac—Arad” ..........

14

1.259. — Hotărâre privind stabilirea unor măsuri pentru
aplicarea Regulamentului (CE) nr. 924/2009
al Parlamentului European și al Consiliului din
16 septembrie 2009 privind plățile transfrontaliere
în Comunitate și de abrogare a Regulamentului (CE)
nr. 2.560/2001 ............................................................

14–16

2

MONITORUL OFICIAL AL ROMÂNIEI, PARTEA I, Nr. 847/17.XII.2010

LEGI ȘI DECRETE
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 35/1997 privind organizarea
și funcționarea instituției Avocatul Poporului
Parlamentul României adoptă prezenta lege.
Art. I. — Legea nr. 35/1997 privind organizarea și
funcționarea instituției Avocatul Poporului, republicată în
Monitorul Oficial al României, Partea I, nr. 844 din 15 septembrie
2004, cu modificările și completările ulterioare, se modifică și se
completează după cum urmează:
1. La articolul 1, alineatul (1) se modifică și va avea
următorul cuprins:
ăArt. 1. — (1) Instituția Avocatul Poporului are drept scop
apărarea drepturilor și libertăților persoanelor fizice în raporturile
acestora cu autoritățile publice.”
2. Articolul 4 se modifică și va avea următorul cuprins:
ăArt. 4. — Autoritățile publice sunt obligate să comunice sau,
după caz, să pună la dispoziția instituției Avocatul Poporului, în
condițiile legii, informațiile, documentele sau actele pe care le
dețin în legătură cu petițiile care au fost adresate instituției
Avocatul Poporului, acordându-i sprijin pentru exercitarea
atribuțiilor sale.”
3. La articolul 5, alineatul (1) se modifică și va avea
următorul cuprins:
ăArt. 5. — (1) Avocatul Poporului prezintă, în ședința comună
a celor două Camere ale Parlamentului, rapoarte, anual sau la
cererea acestora. Rapoartele trebuie să cuprindă informații cu
privire la activitatea instituției Avocatul Poporului. Ele pot conține
recomandări privind modificarea legislației sau măsuri de altă
natură pentru ocrotirea drepturilor și libertăților persoanelor
fizice.”
4. La articolul 9, după alineatul (3) se introduce un nou
alineat, alineatul (4), cu următorul cuprins:
ă(4) Avocatul Poporului, îndeplinind condițiile de numire
prevăzute pentru judecători la Curtea Constituțională, la data
pensionării sau recalculării pensiei anterior stabilite, beneficiază
de pensie calculată similar cu cea a judecătorilor Curții
Constituționale.”
5. La articolul 11, alineatul (1) se modifică și va avea
următorul cuprins:
ăArt. 11. — (1) Adjuncții Avocatului Poporului sunt numiți pe
o durată de 5 ani de către birourile permanente ale Camerei
Deputaților și Senatului, la propunerea Avocatului Poporului, cu
avizul comisiilor juridice ale celor două Camere ale
Parlamentului. Condițiile pentru ocuparea funcției de adjunct al
Avocatului Poporului se stabilesc prin Regulamentul de
organizare și funcționare a instituției Avocatul Poporului.”
6. La articolul 11, după alineatul (1) se introduc șapte noi
alineate, alineatele (11)—(17), cu următorul cuprins:
ă(11) Funcția de adjunct al Avocatului Poporului este asimilată
funcției de secretar de stat.
(12) Mandatul adjuncților Avocatului Poporului se exercită de
la data depunerii, în fața Avocatului Poporului și a câte unui
membru al birourilor permanente ale Camerei Deputaților și
Senatului, împuternicit pentru aceasta, a următorului jurământ:
Jur să respect Constituția și legile țării și să apăr drepturile și
libertățile cetățenilor, îndeplinindu-mi cu bună-credință și
imparțialitate atribuțiile de adjunct al Avocatului Poporului. Așa
să-mi ajute Dumnezeu!

(13) Jurământul poate fi depus și fără formula religioasă.
(14) Refuzul depunerii jurământului împiedică intrarea în
funcție a adjunctului Avocatului Poporului și deschide procedura
pentru numirea în funcție a altei persoane.
(15) Mandatul durează până la depunerea jurământului de
către noii adjuncți ai Avocatului Poporului și poate fi reînnoit o
singură dată.
(16) Perioada de îndeplinire a funcției de adjunct al
Avocatului Poporului de către absolvenți ai facultăților cu profil
juridic constituie vechime în magistratură. Perioada de
îndeplinire a funcției de adjunct al Avocatului Poporului de către
absolvenți ai facultăților cu alt profil decât cel juridic constituie
vechime în specialitatea studiilor absolvite.
(17) Demisia, incompatibilitatea, imposibilitatea îndeplinirii
funcției sau decesul se constată de către Avocatul Poporului și
se comunică birourilor permanente ale Camerei Deputaților și
Senatului, în cel mult 30 de zile de la apariția cauzei care
determină încetarea mandatului adjunctului. Până la numirea
unui nou adjunct, atribuțiile sale vor fi delegate, prin ordin al
Avocatului Poporului, unei persoane din cadrul personalului de
specialitate.”
7. Articolul 12 se abrogă.
8. După articolul 12 se introduce un nou articol, articolul 121,
cu următorul cuprins:
ăArt. 121. — Adjuncții Avocatului Poporului îndeplinesc
următoarele atribuții:
a) coordonează activitatea din domeniul lor de activitate;
b) informează Avocatul Poporului cu privire la activitatea din
domeniul lor de activitate;
c) repartizează petițiile în cadrul domeniilor lor de activitate;
d) avizează rapoartele, recomandările, precum și orice alte
acte supuse aprobării Avocatului Poporului;
e) îndeplinesc, în ordinea stabilită de Avocatul Poporului,
atribuțiile acestuia în caz de imposibilitate temporară a exercitării
funcției;
f) îndeplinesc orice alte atribuții stabilite de Avocatul
Poporului, în limitele legii.”
9. La articolul 13, literele b), c) și i) se modifică și vor
avea următorul cuprins:
ăb) decide asupra petițiilor formulate de persoanele fizice
lezate prin încălcarea drepturilor sau libertăților acestora de
către autoritățile administrației publice;
c) verifică activitatea de rezolvare legală a petițiilor primite și
solicită autorităților sau funcționarilor administrației publice în
cauză încetarea încălcării drepturilor și libertăților persoanelor
fizice, repunerea în drepturi a petiționarului și repararea
prejudiciilor;
.........
...
i) exercită funcția de ordonator principal de credite, atribuție
pe care o poate delega cu respectarea prevederilor legale
privind finanțele publice;”.
10. La articolul 13, după litera i) se introduce o nouă
literă, litera i1), cu următorul cuprins:
ăi1) poate sesiza instanța de contencios administrativ, în
condițiile legii contenciosului administrativ;”.

MONITORUL OFICIAL AL ROMÂNIEI, PARTEA I, Nr. 847/17.XII.2010

3

11. La articolul 13, litera j) se modifică și va avea
următorul cuprins:
ăj) îndeplinește alte atribuții prevăzute de lege.”

ministrului justiției, Consiliului Superior al Magistraturii,
Ministerului Public sau președintelui instanței de judecată, care
este obligat să comunice măsurile luate.”

12. La articolul 13 se introduce un nou alineat,
alineatul (2), cu următorul cuprins:
ă(2) Avocatul Poporului poate delega exercitarea acestor
atribuții adjuncților săi sau unor persoane cu funcții de
conducere din cadrul instituției.”

18. Articolul 19 se modifică și va avea următorul cuprins:
ăArt. 19. — În cazul sesizării privind excepția de
neconstituționalitate a legilor și ordonanțelor care se referă la
drepturile și libertățile persoanelor fizice, Curtea Constituțională
va solicita și punctul de vedere al instituției Avocatul Poporului.”

13. Articolul 14 se modifică și va avea următorul cuprins:
ăArt. 14. — (1) Instituția Avocatul Poporului își exercită
atribuțiile din oficiu sau la cererea persoanelor fizice, a
societăților comerciale, a asociațiilor sau a altor persoane
juridice.
(2) Petițiile pot fi adresate de persoanele prevăzute la
alin. (1), fără deosebire de cetățenie, vârstă, sex, apartenență
politică sau convingeri religioase.”

19. La articolul 20, alineatul (1) se modifică va avea
următorul cuprins:
ăArt. 20. — (1) Avocatul Poporului și adjuncții acestuia au
acces, în condițiile legii, la informațiile clasificate deținute de
autoritățile publice, în măsura în care le consideră necesare
pentru soluționarea petițiilor care i-au fost adresate.”

14. Articolul 15 se modifică și va avea următorul cuprins:
ăArt. 15. — (1) Petițiile adresate instituției Avocatul Poporului
trebuie să se facă în scris și să indice numele și domiciliul
persoanei fizice lezate în drepturile și libertățile acesteia,
drepturile și libertățile încălcate, precum și autoritatea
administrativă ori funcționarul public în cauză. Petiționarul
trebuie să dovedească întârzierea sau refuzul administrației
publice de a soluționa legal petiția.
(2) Nu pot fi luate în considerare petițiile anonime, iar petițiile
îndreptate împotriva încălcării drepturilor și libertăților
persoanelor fizice prin acte sau fapte ale autorității administrației
publice se adresează instituției Avocatul Poporului nu mai târziu
de un an de la data la care aceste încălcări s-au produs ori de
la data la care persoana în cauză a luat cunoștință de ele.
(3) Avocatul Poporului poate respinge motivat petițiile vădit
nefondate sau poate cere date suplimentare pentru analiza și
soluționarea petițiilor.
(4) Nu fac obiectul activității instituției Avocatul Poporului și
vor fi respinse fără motivare petițiile privind actele emise de
Camera Deputaților, de Senat sau de Parlament, actele și
faptele deputaților și senatorilor, ale Președintelui României, ale
Curții Constituționale, ale președintelui Consiliului Legislativ, ale
autorității judecătorești, precum și ale Guvernului, cu excepția
legilor și ordonanțelor.”
15. Articolul 16 se modifică și va avea următorul cuprins:
ăArt. 16. — Petițiile adresate instituției Avocatul Poporului
sunt scutite de taxa de timbru.”
16. La articolul 17, alineatul (1) se modifică și va avea
următorul cuprins:
ăArt. 17. — (1) Conducerea penitenciarelor, a centrelor de
reeducare pentru minori, a spitalelor penitenciare, precum și
Ministerul Public și organele de poliție sunt obligate să permită,
fără nicio restricție, persoanelor care execută pedeapsa
închisorii sau, după caz, se află arestate ori reținute, precum și
minorilor aflați în centrele de reeducare să se adreseze, în orice
mod, instituției Avocatul Poporului cu privire la lezarea drepturilor
și libertăților lor, cu excepția restrângerilor legale.”
17. Articolul 18 se modifică și va avea următorul cuprins:
ăArt. 18. — În cazul în care instituția Avocatul Poporului
constată că soluționarea petiției cu care a fost sesizată este de
competența autorității judecătorești, se poate adresa, după caz,

20. La articolul 21, alineatul (1) se modifică și va avea
următorul cuprins:
ăArt. 21. — (1) În exercitarea atribuțiilor sale, Avocatul
Poporului emite recomandări.”
21. La articolul 22, alineatul (1) se modifică și va avea
următorul cuprins:
ăArt. 22. — (1) Avocatul Poporului, adjuncții acestuia, precum
și personalul de specialitate al instituției Avocatul Poporului au
dreptul să facă anchete proprii, să ceară autorităților
administrației publice orice informații sau documente necesare
anchetei, să audieze și să ia declarații de la conducătorii
autorităților administrației publice și de la orice funcționar care
poate da informațiile necesare soluționării petiției, în condițiile
prezentei legi.”
22. Articolul 23 se modifică și va avea următorul cuprins:
ăArt. 23. — (1) În cazul în care, în urma examinării petițiilor
primite, se constată că petiția persoanei fizice lezate este
întemeiată, instituția Avocatul Poporului se va adresa în scris
autorității administrației publice care a încălcat drepturile
persoanei fizice și va cere să reformeze sau să revoce actul
administrativ și să repare prejudiciile produse, precum și să
repună persoana fizică lezată în situația anterioară.
(2) Autoritățile publice în cauză vor lua de îndată măsurile
necesare pentru înlăturarea ilegalităților constatate, repararea
prejudiciilor și înlăturarea cauzelor care au generat sau au
favorizat încălcarea drepturilor persoanei lezate și vor informa
despre aceasta instituția Avocatul Poporului.”
23. Articolul 24 se modifică și va avea următorul cuprins:
ăArt. 24. — (1) În cazul în care autoritatea administrației
publice sau funcționarul public nu înlătură, în termen de 30 de zile
de la data sesizării, ilegalitățile comise, instituția Avocatul
Poporului se adresează autorităților administrației publice
ierarhic superioare, care sunt datoare să îi comunice, în termen
de cel mult 45 de zile, măsurile luate.
(2) Dacă autoritatea publică sau funcționarul public aparține
administrației publice locale, instituția Avocatul Poporului se
adresează prefectului. De la data depunerii sesizării la prefectul
județului curge un nou termen de 45 de zile.”
24. La articolul 26, alineatul (1) se modifică și va avea
următorul cuprins:
ăArt. 26. — (1) Instituția Avocatul Poporului va aduce la
cunoștința persoanei care i-a adresat petiția modul de
soluționare. Acesta poate fi făcut public de către Avocatul
Poporului prin mijloace de informare în masă, cu

4

MONITORUL OFICIAL AL ROMÂNIEI, PARTEA I, Nr. 847/17.XII.2010

consimțământul persoanei sau al persoanelor interesate și cu
respectarea prevederilor art. 20 privind informațiile și
documentele secrete.”
25. Articolul 29 se modifică și va avea următorul cuprins:
ăArt. 29. — (1) Instituția Avocatul Poporului va organiza
birouri teritoriale, în vederea realizării atribuțiilor ce îi revin,
potrivit prezentei legi, conform anexei care face parte integrantă
din prezenta lege. Președinții consiliilor județene și primarii vor
asigura spațiile necesare pentru funcționarea birourilor
teritoriale.
(2) În situații motivate, Avocatul Poporului va putea stabili
sediul biroului teritorial și în alt oraș decât orașul-reședință de
județ, din raza de competență a curții de apel.”
(31)

și (4) se modifică și vor
26. La articolul 36, alineatele
avea următorul cuprins:
ă(31) Adjuncții Avocatului Poporului care nu au domiciliu și
nici locuință proprietate personală în municipiul București
beneficiază, de la data numirii în funcție, de decontarea
cheltuielilor de cazare și transport de la localitatea de domiciliu
până la locul de muncă din municipiul București.
(4) Guvernul și Consiliul General al Municipiului București
vor pune la dispoziția instituției Avocatul Poporului sediul
necesar funcționării acesteia.”

27. La articolul 36, după alineatul (4) se introduce un nou
alineat, alineatul (5), cu următorul cuprins:
ă(5) Paza sediului instituției Avocatul Poporului se asigură, în
mod gratuit, de către Jandarmeria Română.”
28. La articolul 37 se introduce un nou alineat,
alineatul (2), cu următorul cuprins:
ă(2) Dacă în funcția de adjunct al Avocatului Poporului este
numit un judecător, un procuror, un avocat, un notar, un consilier
juridic, un economist sau o persoană care îndeplinește alte
funcții asimilate, rezervarea postului acestuia/acesteia este
obligatorie.”
29. În anexă, punctul 7 se modifică și va avea următorul
cuprins:
Nr.
biroului

ă7.

Sediul

Județele aflate în competență teritorială

Slobozia Călărași, Giurgiu, Ialomița, Ilfov, Teleorman”

Art. II. — Prezenta lege intră în vigoare la 30 de zile de la
data publicării în Monitorul Oficial al României, Partea I.
Art. III. — La data intrării în vigoare a prezentei legi, orice
alte dispoziții contrare se abrogă.
Art. IV. — Legea nr. 35/1997 privind organizarea și
funcționarea instituției Avocatul Poporului, republicată în
Monitorul Oficial al României, Partea I, nr. 844 din 15 septembrie
2004, cu modificările și completările ulterioare, precum și cu cele
aduse prin prezenta lege, se va republica în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ROBERTA ALMA ANASTASE

TEODOR-VIOREL MELEȘCANU

București, 14 decembrie 2010.
Nr. 258.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 35/1997 privind organizarea și funcționarea instituției
Avocatul Poporului
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea Legii
nr. 35/1997 privind organizarea și funcționarea instituției Avocatul Poporului și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 13 decembrie 2010.
Nr. 1.219.

MONITORUL OFICIAL AL ROMÂNIEI, PARTEA I, Nr. 847/17.XII.2010

5

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.209
din 5 octombrie 2010

referitoare la excepția de neconstituționalitate a dispozițiilor art. IV din Ordonanța de urgență
a Guvernului nr. 114/2009 privind unele măsuri financiar-bugetare și ale art. 16 din Legea bugetului
asigurărilor sociale de stat pe anul 2010 nr. 12/2010
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 8 din Ordonanța de urgență a Guvernului
nr. 4/2009 privind reglementarea unor măsuri în domeniul
bugetar și ale art. 16 din Legea bugetului asigurărilor sociale de
stat pe anul 2009 nr. 19/2009, excepție ridicată de Ioan Talpoș
și Lucia Talpoș în Dosarul nr. 31.098/3/2009 al Tribunalului
București — Secția a VIII-a conflicte de muncă și asigurări
sociale.
La apelul nominal se prezintă Ioan Talpoș. Lipsesc Lucia
Talpoș și partea Casa de Pensii a Municipiului București, față
de care procedura de citare este legal îndeplinită.
Autorul excepției prezent solicită admiterea acesteia, arătând
că textele de lege criticate contravin dispozițiilor art. 47 și
art. 115 alin. (6) din Constituție.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
susținând că dispozițiile de lege nu aduc o atingere dreptului la
pensie, întrucât nu reduc cuantumul acesteia, ci prevăd doar o
stagnare.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 31.098/3/2009, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 8 din Ordonanța de urgență a Guvernului
nr. 4/2009 privind reglementarea unor măsuri în domeniul
bugetar și ale art. 16 din Legea bugetului asigurărilor
sociale de stat pe anul 2009 nr. 19/2009. Excepția a fost
ridicată de Ioan Talpoș și Lucia Talpoș cu prilejul soluționării
contestației formulate împotriva deciziei de pensionare.
În motivarea excepției de neconstituționalitate autorul
acesteia susține, în esență, că art. 8 din Ordonanța de urgență
a Guvernului nr. 4/2009 este contrar prevederilor art. 73 alin. (3)
lit. p), art. 115 alin. (6), art. 20 și art. 15 alin. (2) din Constituție.
În acest sens, arată că textul de lege criticat suspendă aplicarea
prevederilor art. 80 alin. (3) din Legea nr. 19/2000, care este o
lege organică, astfel că Guvernul și-a depășit atribuțiile în
materie de legiferare. De asemenea, se încalcă art. 115 alin. (6)

din Constituție, întrucât, prin reducerea valorii punctului de
pensie, este afectat nivelul de trai al pensionarilor. În același
timp, este înfrânt și art. 44 din Constituție, deoarece contribuțiile
asiguraților la bugetul de asigurări sociale de stat pot fi asimilate
unui drept de proprietate, iar utilizarea fondurilor de asigurări
sociale în alte scopuri aduce atingere acestui drept. În sfârșit,
arată că textul de lege criticat are o acțiune retroactivă,
desființând drepturi câștigate. În ceea ce privește dispozițiile
art. 16 alin. (1) din Legea nr. 19/2009, arată că acestea sunt
neconstituționale, întrucât, pe calea unei legi ordinare, se aduc
modificări dispozițiilor unei legi organice, respectiv art. 80
alin. (3) din Legea nr. 19/2000. Textul de lege criticat este o
consecință a prevederilor art. 8 din Ordonanța de urgență a
Guvernului nr. 4/2009, fiind, prin urmare, valabile aceleași
motive de neconstituționalitate.
Tribunalul București — Secția a VIII-a conflicte de muncă
și asigurări sociale consideră că dispozițiile de lege criticate
sunt constituționale. În acest sens, arată că art. 8 din Ordonanța
de urgență a Guvernului nr. 4/2009 nu încalcă art. 73 alin. (3) din
Constituție, deoarece această ordonanță de urgență a fost
aprobată de către Parlament prin Legea nr. 215/2009. De
asemenea, arată că textul de lege criticat nu suprimă dreptul la
pensie, ci implică doar temporar o stagnare și apoi o creștere
mai mică a drepturilor de pensie prin menținerea unei anumite
valori a punctului de pensie într-un anumit context economic și
social. Textul de lege criticat nu încalcă nici dispozițiile art. 15
alin. (2) din Constituție, deoarece nu dispune pentru trecut, așa
cum invocă reclamantul.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul arată că, deși textele de lege criticate au avut o
aplicabilitate limitată la exercițiul anului bugetar 2009, soluțiile
legislative criticate au fost preluate în art. IV din Ordonanța de
urgență a Guvernului nr. 114/2009 și în art. 16 din Legea
nr. 12/2010. Aceste texte de lege reglementează procedee
tehnice de stabilire a valorii punctului de pensie care nu se
încadrează în domeniul de reglementare al legii organice. În
acest sens, invocă argumentele reținute de Curtea
Constituțională prin deciziile nr. 328/2002, nr. 548/2008,
nr. 506/2009 și nr. 46/2002. Referitor la critica de
neconstituționalitate privind încălcarea art. 115 alin. (6) și art. 15
alin. (2) din Constituție, arată că prevederile de lege criticate nu
restrâng exercițiul dreptului la pensie, deoarece stabilesc
valoarea unui punct de pensie în contextul unui decalaj temporar
al reglementărilor cuprinse în art. 80 alin. (3) din Legea
nr. 19/2000, determinat de întinderea resurselor financiare
existente. De asemenea, arată că nu sunt încălcate nici
dispozițiile art. 44 din Constituție, întrucât bugetul asigurărilor
sociale de stat nu poate fi considerat un ăfond privat” administrat
de stat. Pe de altă parte, invocarea art. 20 din Constituție nu
este relevantă, întrucât autorii excepției nu evidențiază care sunt

6

MONITORUL OFICIAL AL ROMÂNIEI, PARTEA I, Nr. 847/17.XII.2010

reglementările internaționale pretins încălcate prin dispozițiile
legale ce fac obiectul acestei excepții.
Avocatul Poporului, arătând că dispozițiile de lege criticate
au avut o aplicabilitate limitată în timp, aferentă anului 2009,
consideră că, întrucât aceste dispoziții nu mai sunt în vigoare,
excepția de neconstituționalitate este inadmisibilă.
Președinții celor două Camere ale Parlamentului nu au
comunicat punctele de vedere solicitate asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și ale Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 din Ordonanța de urgență a Guvernului
nr. 4/2009 privind reglementarea unor măsuri în domeniul
bugetar, publicată în Monitorul Oficial al României, Partea I,
nr. 92 din 16 februarie 2009, aprobată cu modificări prin Legea
nr. 215/2009, publicată în Monitorul Oficial al României, Partea I,
nr. 396 din 11 iunie 2009. Dispozițiile de lege criticate au
următoarea redactare: ăPrevederile art. 80 alin. (3) din Legea
nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, nu se
aplică în anul 2009.”
De asemenea, obiectul excepției de neconstituționalitate îl
constituie dispozițiile art. 16 din Legea bugetului asigurărilor
sociale de stat pe anul 2009 nr. 19/2009, publicată în Monitorul
Oficial al României, Partea I, nr. 122 din 27 februarie 2009, cu
modificările ulterioare, dispoziții potrivit cărora: ă(1) Valoarea
punctului de pensie este de 718,4 lei de la 1 aprilie 2009 și de
732,8 lei de la 1 octombrie 2009.
(2) Salariul mediu brut utilizat la fundamentarea bugetului
asigurărilor sociale de stat pe anul 2009 este de 1.693 lei.”
Autorul excepției consideră că aceste texte de lege sunt
contrare următoarelor texte din Constituție: art. 73 alin. (3) lit. p)
prin care se arată că regimul general privind raporturile de
muncă, sindicatele, patronatele și protecția socială constituie
domeniul legii organice, art. 115 alin. (6) referitor la domeniul de
reglementare al ordonanțelor de urgență, art. 20 referitor la
tratatele internaționale privind drepturile omului și art. 15 alin. (2)
privind neretroactivitatea legii.
Examinând excepția de neconstituționalitate, Curtea
constată că dispozițiile de lege criticate au avut o aplicabilitate
limitată în timp, aferentă anului bugetar 2009. Soluțiile legislative
criticate au fost însă preluate și pentru anul bugetar 2010 prin
dispozițiile art. IV din Ordonanța de urgență a Guvernului
nr. 114/2009 privind unele măsuri financiar-bugetare, publicată în
Monitorul Oficial al României, Partea I, nr. 919 din 29 decembrie
2009, dispoziții potrivit cărora: ăPrevederile art. 80 alin. (1) și (3)
din Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, cu modificările și
completările ulterioare, nu se aplică în anul 2010.”, precum și
prin dispozițiile art. 16 din Legea bugetului asigurărilor sociale de
stat pe anul 2010 nr. 12/2010, publicată în Monitorul Oficial al
României, Partea I, nr. 61 din 27 ianuarie 2010, dispoziții potrivit
cărora: ă(1) Valoarea punctului de pensie este de 732,8 lei și se
aplică începând cu data de 1 ianuarie 2010.
(2) Salariul mediu brut utilizat la fundamentarea bugetului
asigurărilor sociale de stat pe anul 2010 este de 1.836 lei.”

Prin urmare, obiect al analizei de constituționalitate îl
constituie în continuare dispozițiile art. IV din Ordonanța de
urgență a Guvernului nr. 114/2009 și ale art. 16 din Legea
nr. 12/2010.
Referitor la critica de neconstituționalitate raportată la
prevederile art. 73 alin. (3) lit. p) din Constituție, Curtea constată
că acest text constituțional nu instituie interdicția reglementării
pe calea ordonanței de urgență a domeniilor aparținând legii
organice, această interdicție referindu-se doar la prevederile
ordonanțelor simple. De altfel, așa cum s-a statuat prin Decizia
nr. 328 din 26 noiembrie 2002, publicată în Monitorul Oficial al
României, Partea I, nr. 86 din 11 februarie 2003, Legea
nr. 19/2000 a fost adoptată de Parlament cu respectarea
dispozițiilor art. 74 alin. (1) din Constituție, respectiv cu
majoritatea de voturi cerută pentru adoptarea legilor organice,
deși sistemul public de pensii și alte drepturi de asigurări sociale
nu este echivalent cu regimul general privind protecția socială.
Cât privește critica de constituționalitate referitoare la
încălcarea dispozițiilor art. 115 alin. (6) și art. 44 din Constituție,
aceasta are în vedere faptul că, efect al dispozițiilor de lege
criticate, cuantumul pensiei nu a mai crescut conform celor
statuate prin art. 80 alin. (3) din Legea nr. 19/2000 privind
sistemul public de pensii și alte drepturi de asigurări sociale,
publicată în Monitorul Oficial al României, Partea I, nr. 140 din
1 aprilie 2000, respectiv raportat la procentul de 45% din salariul
mediu brut utilizat la fundamentarea bugetului asigurărilor
sociale de stat, ci într-un cuantum mai mic.
Or, Curtea observă că asupra acestei probleme s-a mai
pronunțat în jurisprudența sa. Astfel, prin Decizia nr. 1.140 din
4 decembrie 2007, publicată în Monitorul Oficial al României,
Partea I, nr. 31 din 15 ianuarie 2008, Curtea a reținut că, ăpotrivit
art. 47 din Constituție, cetățenii au dreptul la pensie și la alte
forme de asigurări sociale și măsuri de protecție socială, în
condițiile stabilite de lege. Astfel, [...] legiuitorul are libertatea să
stabilească drepturile de asigurări sociale cuvenite, condițiile și
criteriile de acordare a acestora, modul de calcul și cuantumul
lor valoric, în raport cu posibilitățile create prin resursele
financiare disponibile, și să le modifice în concordanță cu
schimbările ce se produc în resursele economico-financiare. De
asemenea, [...] modul de stabilire a punctajului anual și a
punctajului mediu, a valorii punctului de pensie, a condițiilor de
includere a anumitor perioade în stagiul de cotizare și acordarea
anumitor sporuri pentru perioadele cotizate peste stagiul
standard sunt prevăzute prin norme cu caracter tehnic, care se
aplică în mod egal persoanelor aflate în situații identice.
Valoarea punctului de pensie, limita maximă a cuantumului
pensiei, condițiile de recalculare și de recorelare a pensiilor
anterior stabilite, ca și indexarea acestora, nu se pot face decât
în raport cu resursele fondurilor de asigurări sociale disponibile.”
Prin Decizia nr. 874 din 25 iunie 2010, publicată în Monitorul
Oficial al României, Partea I, nr. 433 din 28 iunie 2010, a mai
arătat faptul că ăcuantumul pensiei, stabilit potrivit principiului
contributivității, se constituie într-un drept câștigat, astfel încât
diminuarea acesteia nu poate fi acceptată nici măcar cu caracter
temporar. Prin sumele plătite sub forma contribuțiilor la bugetul
asigurărilor sociale, persoana în cauză, practic, și-a câștigat
dreptul de a primi o pensie în cuantumul rezultat prin aplicarea
principiului contributivității; astfel, contributivitatea, ca principiu,
este de esența dreptului la pensie, iar derogările, chiar și
temporare, referitoare la obligația statului de a plăti cuantumul
pensiei rezultat în urma aplicării acestui principiu afectează
substanța dreptului la pensie.
Aceasta nu înseamnă că legea nu poate în viitor să reașeze
sistemul de calcul al pensiilor, bazându-se, însă, tot pe principiul
contributivității, pentru că, în caz contrar, s-ar ajunge la negarea
evoluției în reglementarea juridică a acestui domeniu. De aceea,
dacă prin reașezarea sistemului de calcul al pensiei în sensul

MONITORUL OFICIAL AL ROMÂNIEI, PARTEA I, Nr. 847/17.XII.2010
arătat mai sus rezultă un cuantum mai mic al acesteia, statul
este obligat să adopte reglementări similare art. 180 alin. (7) din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial al
României, Partea I, nr. 140 din 1 aprilie 2000, și anume să
mențină în plată cuantumul pensiei stabilit potrivit
reglementărilor anterior în vigoare dacă acesta este mai
avantajos. Aceasta este o măsură de protecție a persoanelor
care beneficiază de pensie în sensul art. 47 alin. (2) din
Constituție, constituind, de asemenea, o speranță legitimă a
asiguratului, întemeiată pe prevederile legale în vigoare cu
privire la obținerea și încasarea unui anumit cuantum al pensiei.”
Având în vedere, însă, că dispozițiile de lege criticate nu au
ca efect o reducere a cuantumului pensiei, ci o stagnare a
creșterii acestuia, respectiv o creștere mai mică decât cea

7

raportată la procentul de 45% din salariul mediu brut, Curtea
apreciază că aceste dispoziții se încadrează în limitele
constituționale referitoare la respectarea dreptului la pensie și
garantarea dreptului de proprietate.
Privitor la critica de neconstituționalitate raportată la
dispozițiile art. 15 alin. (2) din Constituție, Curtea constată că
textele de lege criticate nu conțin prevederi referitoare la
aplicarea lor anterior intrării în vigoare, astfel că și această critică
urmează a fi respinsă ca neîntemeiată.
În sfârșit, în ceea ce privește susținerea potrivit căreia textele
de lege criticate ar fi contrare dispozițiilor art. 20 din Constituție,
Curtea reține că autorul excepției nu indică prevederile
internaționale pretins a fi încălcate, astfel că această critică este
nemotivată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. IV din Ordonanța de urgență a Guvernului
nr. 114/2009 privind unele măsuri financiar-bugetare și ale art. 16 din Legea bugetului asigurărilor sociale de stat pe anul 2010
nr. 12/2010, excepție ridicată de Ioan Talpoș și Lucia Talpoș în Dosarul nr. 31.098/3/2009 al Tribunalului București — Secția a VIII-a
conflicte de muncă și asigurări sociale.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.247
din 7 octombrie 2010

referitoare la excepția de neconstituționalitate a dispozițiilor art. 264—268
din Legea nr. 53/2003 — Codul muncii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 264—268 din Legea nr. 53/2003 — Codul
muncii, excepție ridicată de Societatea Comercială ăSelena
România” — S.R.L. din comuna Glina, județul Ilfov, în Dosarul
nr. 3.030/99/2009 al Curții de Apel Iași — Secția litigii de muncă
și asigurări sociale.
La apelul nominal lipsesc părțile, față de care procedura de
citare este legal îndeplinită.

Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2010, pronunțată în Dosarul
nr. 3.030/99/2009, Curtea de Apel Iași — Secția litigii de
muncă și asigurări sociale a sesizat Curtea Constituțională
cu excepția de neconstituționalitate a dispozițiilor
art. 264—268 din Legea nr. 53/2003 — Codul muncii.
Excepția a fost ridicată de Societatea Comercială ăSelena
România” — S.R.L. din comuna Glina, județul Ilfov, cu prilejul
soluționării unui litigiu de muncă.
În motivarea excepției de neconstituționalitate autorul
acesteia susține, în esență, că regimul extrem de restrictiv
prevăzut pentru încetarea raporturilor de muncă, ca și procedura
de luare a măsurilor disciplinare, însoțite de răsturnarea sarcinii
probei, lezează libertatea economică a angajatorului și provoacă
un dezechilibru în ceea ce privește poziția și drepturile părților

8

MONITORUL OFICIAL AL ROMÂNIEI, PARTEA I, Nr. 847/17.XII.2010

din litigiu, în favoarea salariatului. De asemenea, arată că textele
de lege criticate stabilesc obligația judecătorului de a analiza
respectarea condițiilor prevăzute de lege cu privire la aplicarea
sancțiunilor. Însă, acestea fiind prestabilite de textele de lege,
nici angajatorul, nici instanța nu pot aplica sancțiunea pe care o
consideră necesară. Prin urmare, ăeste înlăturată obligația
instanței de judecată de a fi imparțială față de părțile din litigiu
și de a soluționa cauza doar în temeiul prevederilor legale și al
intimei convingeri formate ca urmare a dezbaterii cauzei.”
Curtea de Apel Iași — Secția litigii de muncă și asigurări
sociale consideră că textele de lege criticate nu contravin
dispozițiilor constituționale invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere solicitate cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 264—268 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, cu modificările și completările ulterioare,
dispoziții potrivit cărora:
— Art. 264: ă(1) Sancțiunile disciplinare pe care le poate
aplica angajatorul în cazul în care salariatul săvârșește o
abatere disciplinară sunt:
a) avertismentul scris;
b) suspendarea contractului individual de muncă pentru o
perioadă ce nu poate depăși 10 zile lucrătoare;
c) retrogradarea din funcție, cu acordarea salariului
corespunzător funcției în care s-a dispus retrogradarea, pentru
o durată ce nu poate depăși 60 de zile;
d) reducerea salariului de bază pe o durată de 1—3 luni cu
5—10 %;
e) reducerea salariului de bază și/sau, după caz, și a
indemnizației de conducere pe o perioadă de 1—3 luni cu
5—10 %;
f) desfacerea disciplinară a contractului individual de muncă.
(2) În cazul în care, prin statute profesionale aprobate prin
lege specială, se stabilește un alt regim sancționator, va fi aplicat
acesta.”;
— Art. 265: ă(1) Amenzile disciplinare sunt interzise.
(2) Pentru aceeași abatere disciplinară se poate aplica numai
o singură sancțiune.”;
— Art. 266: ăAngajatorul stabilește sancțiunea disciplinară
aplicabilă în raport cu gravitatea abaterii disciplinare săvârșite
de salariat, avându-se în vedere următoarele:
a) împrejurările în care fapta a fost săvârșită;
b) gradul de vinovăție a salariatului;
c) consecințele abaterii disciplinare;
d) comportarea generală în serviciu a salariatului;
e) eventualele sancțiuni disciplinare suferite anterior de către
acesta.”;
— Art. 267: ă(1) Sub sancțiunea nulității absolute, nici o
măsură, cu excepția celei prevăzute la art. 264 alin. (1) lit. a), nu

poate fi dispusă mai înainte de efectuarea unei cercetări
disciplinare prealabile.
(2) În vederea desfășurării cercetării disciplinare prealabile,
salariatul va fi convocat în scris de persoana împuternicită de
către angajator să realizeze cercetarea, precizându-se obiectul,
data, ora și locul întrevederii.
(3) Neprezentarea salariatului la convocarea făcută în
condițiile prevăzute la alin. (2) fără un motiv obiectiv dă dreptul
angajatorului să dispună sancționarea, fără efectuarea cercetării
disciplinare prealabile.
(4) În cursul cercetării disciplinare prealabile salariatul are
dreptul să formuleze și să susțină toate apărările în favoarea sa
și să ofere persoanei împuternicite să realizeze cercetarea toate
probele și motivațiile pe care le consideră necesare, precum și
dreptul să fie asistat, la cererea sa, de către un reprezentant al
sindicatului al cărui membru este.”;
— Art. 268: ă(1) Angajatorul dispune aplicarea sancțiunii
disciplinare printr-o decizie emisă în formă scrisă, în termen de
30 de zile calendaristice de la data luării la cunoștință despre
săvârșirea abaterii disciplinare, dar nu mai târziu de 6 luni de la
data săvârșirii faptei.
(2) Sub sancțiunea nulității absolute, în decizie se cuprind în
mod obligatoriu:
a) descrierea faptei care constituie abatere disciplinară;
b) precizarea prevederilor din statutul de personal,
regulamentul intern sau contractul colectiv de muncă aplicabil,
care au fost încălcate de salariat;
c) motivele pentru care au fost înlăturate apărările formulate
de salariat în timpul cercetării disciplinare prealabile sau
motivele pentru care, în condițiile prevăzute la art. 267 alin. (3),
nu a fost efectuată cercetarea;
d) temeiul de drept în baza căruia sancțiunea disciplinară se
aplică;
e) termenul în care sancțiunea poate fi contestată;
f) instanța competentă la care sancțiunea poate fi contestată.
(3) Decizia de sancționare se comunică salariatului în cel
mult 5 zile calendaristice de la data emiterii și produce efecte
de la data comunicării.
(4) Comunicarea se predă personal salariatului, cu
semnătură de primire, ori, în caz de refuz al primirii, prin
scrisoare recomandată, la domiciliul sau reședința comunicată
de acesta.
(5) Decizia de sancționare poate fi contestată de salariat la
instanțele judecătorești competente în termen de 30 de zile
calendaristice de la data comunicării.”
Autorul excepției consideră că textele de lege criticate sunt
contrare următoarelor dispoziții din Constituție: art. 16 referitor
la egalitatea în drepturi, art. 21 privitor la accesul liber la justiție
și dreptul la un proces echitabil, art. 53 privind restrângerea
exercițiului unor drepturi sau al unor libertăți și art. 124 privitor
la înfăptuirea justiției. De asemenea, consideră că sunt încălcate
și prevederile art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că aspectele puse în discuție de autorul excepției au
mai constituit obiect al controlului de constituționalitate. Astfel,
prin Decizia nr. 58 din 16 ianuarie 2007, publicată în Monitorul
Oficial al României, Partea I, nr. 117 din 16 februarie 2007,
Curtea arăta că ăraportul juridic de muncă se naște pe baza
contractului individual de muncă negociat între angajator și
salariat, liber consimțit de ambele părți. Dispozițiile legale
supuse controlului de constituționalitate reglementează condițiile
și procedura în care angajatorul poate dispune unilateral
sancționarea eventualelor abateri disciplinare săvârșite de
salariați. Aceste dispoziții au menirea și sunt necesare atât
pentru asigurarea stabilității raporturilor de muncă, cu
respectarea deopotrivă a drepturilor și a intereselor legitime ale

MONITORUL OFICIAL AL ROMÂNIEI, PARTEA I, Nr. 847/17.XII.2010
părților raportului juridic de muncă, cât și pentru protecția
salariaților față de eventualele măsuri abuzive ori nejustificate
ce ar putea fi dispuse de angajator.
Astfel, [...] niciuna dintre normele juridice criticate nu este de
natură să îngrădească dreptul oricărei părți la un proces
echitabil, în situația în care se ivește un litigiu supus soluționării
instanței judecătorești. Din contră, aceste texte de lege servesc
la rezolvarea cu celeritate, într-un termen rezonabil, a unor
asemenea litigii. Sarcina probei impusă angajatorului este
determinată de poziția mai puternică a acestuia față de cea a
salariatului, de situația obiectivă rezultată din deținerea de
angajator a documentelor și a datelor necesare elucidării cauzei.
De asemenea, [...] accesul liber la o activitate economică și
libera inițiativă, consacrate de art. 45 din Constituție, nu conferă

9

drepturi și puteri discreționare angajatorului în raporturile sale
cu salariații. Aceste drepturi pot fi exercitate numai în condițiile
legii.”
Curtea constată că aceste considerente răspund criticilor
formulate în prezenta cauză.
În ceea ce privește susținerea potrivit căreia textele de lege
ar împiedica instanța de judecată să judece cauza în mod
imparțial, Curtea reține că stabilirea unor condiții de formă,
precum și a unor reglementări detaliate în ceea ce privește
sancționarea salariaților nu împiedică părțile să administreze în
fața instanței de judecată probele necesare pentru a dovedi
elementele de fapt care fac temeinică sau nu decizia de
sancționare și nici nu constituie un obstacol pentru instanță în a
cerceta aceste probe și a se pronunța în funcție de ele.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 264—268 din Legea nr. 53/2003 — Codul
muncii, excepție ridicată de Societatea Comercială ăSelena România” — S.R.L. din comuna Glina, județul Ilfov, în
Dosarul nr. 3.030/99/2009 al Curții de Apel Iași — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.348
din 19 octombrie 2010

referitoare la excepția de neconstituționalitate a dispozițiilor art. 3 și 26 din Legea nr. 50/1991
privind autorizarea executării lucrărilor de construcții
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 3 și 26 din Legea nr. 50/1991 privind
autorizarea executării lucrărilor de construcții, excepție ridicată
de Lacatos Paul Tibor în Dosarul nr. 1.802/337/2009 al
Judecătoriei Zalău și care formează obiectul Dosarului Curții
Constituționale nr. 929D/2010.
La apelul nominal se constată lipsa părților, față de care
procedura de citare a fost legal îndeplinită.

Curtea dispune a se face apelul și în Dosarul
nr. 1.678D/2010, având ca obiect aceeași excepție de
neconstituționalitate, ridicată de Viorica Vaida în Dosarul
nr. 2.070/337/2009 al Judecătoriei Zalău.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 1.997D/2010,
având ca obiect excepția de neconstituționalitate a dispozițiilor
art. 26 alin. (1) lit. a) din Legea nr. 50/1991 privind autorizarea
executării lucrărilor de construcții, ridicată de Nicolae Leitan în
Dosarul nr. 2.755/337/2009 al Judecătoriei Zalău.
La apelul nominal, se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul nr. 2.981D/2010,
având ca obiect excepția de neconstituționalitate a dispozițiilor
art. 3 și 26 din Legea nr. 50/1991 privind autorizarea executării
lucrărilor de construcții, ridicată de Societatea Comercială ăPrest
Lux” — S.R.L. din Zalău în Dosarul nr. 1.238/337/2009 al
Judecătoriei Zalău.
La apelul nominal se constată lipsa părților, față de care
procedura de citare a fost legal îndeplinită.

10

MONITORUL OFICIAL AL ROMÂNIEI, PARTEA I, Nr. 847/17.XII.2010

Curtea dispune a se face apelul și în Dosarul nr. 3.316D/2010,
având ca obiect excepția de neconstituționalitate a dispozițiilor
art. 26 alin. (1) lit. a) din Legea nr. 50/1991 privind autorizarea
executării lucrărilor de construcții, ridicată de Simonfi Sandor în
Dosarul nr. 1.321/337/2010 al Judecătoriei Zalău.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că nu se opune
conexării cauzelor.
Curtea, având în vedere identitatea parțială de obiect a
cauzelor, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 1.678D/2010,
nr. 1.997D/2010, nr. 2.981D/2010 și nr. 3.316D/2010 la Dosarul
nr. 929D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând în acest sens jurisprudența în
materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 30 martie 2010, 18 februarie 2010 și
13 aprilie 2010, pronunțate în dosarele nr. 1.802/337/2009,
nr. 2.070/337/2009 și nr. 1.238/337/2009, Judecătoria Zalău a
sesizat Curtea Constituțională cu excepția de
neconstituționalitate a prevederilor art. 3 și 26 din Legea
nr. 50/1991 privind autorizarea executării lucrărilor de
construcții. Excepția de neconstituționalitate a fost ridicată de
Lacatos Paul Tibor, Viorica Vaida și Societatea Comercială
ăPrest Lux” — S.R.L. din Zalău în cauze având ca obiect
soluționarea plângerilor împotriva unor procese-verbale de
contravenție.
Prin încheierile din 28 aprilie 2010 și 13 iulie 2010, pronunțate
în dosarele nr. 2.755/337/2009 și nr. 1.321/337/2010,
Judecătoria Zalău a sesizat Curtea Constituțională cu
excepția de neconstituționalitate a prevederilor art. 26
alin. (1) lit. a) din Legea nr. 50/1991 privind autorizarea
executării lucrărilor de construcții. Excepția de
neconstituționalitate a fost ridicată de Nicolae Leitan și Simonfi
Sandor în cauze având ca obiect soluționarea plângerilor
împotriva unor procese-verbale de contravenție.
În motivarea excepției de neconstituționalitate autorii
acesteia susțin, în esență, că prevederile de lege criticate sunt
neconstituționale, deoarece ăobligativitatea impusă titularilor
dreptului de proprietate privată asupra unui teren de a construi
conform voinței unor organe administrative constituie golirea de
conținut a dreptului de proprietate privată și supunerea titularilor
respectivului drept la taxe și sancțiuni nejustificate.” Astfel,
restricționarea și limitarea de către stat a dreptului de proprietate
privată al cetățenilor săi, în alte condiții decât cele prevăzute de
art. 44 din Constituție, constituie o încălcare a garantării și
ocrotirii proprietății private. Totodată, dispozițiile de lege criticate
dau posibilitatea autorităților locale de a restricționa nepermis
de mult momentul și modalitatea în care titularul dreptului de
proprietate are dreptul de a-și edifica o construcție. De
asemenea, prevederile legale criticate instituie un tratament
discriminatoriu între persoanele fizice titulare ale dreptului de
proprietate și stat sau alte persoane de drept public, titulare ale
acestui drept, deoarece regimul sancționator reglementat de
Legea nr.50/1991 nu se aplică statului sau persoanelor de drept
public.
Judecătoria Zalău consideră că dreptul de proprietate
trebuie să fie circumscris unor limite, iar dispozițiile de lege
criticate nu reprezintă altceva decât o reglementare a

conținutului și limitelor dreptului de proprietate, competență
legislativă conferită de Constituție.
Potrivit prevederilor art. 30 alin.(1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 3 și 26 din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, astfel cum
au fost modificate și completate prin Ordonanța de urgență a
Guvernului nr. 214/2008 pentru modificarea și completarea Legii
nr. 50/1991 privind autorizarea executării lucrărilor de construcții,
publicată în Monitorul Oficial al României, Partea I, nr. 847 din
16 decembrie 2008, și prin Legea nr. 261/2009 privind
aprobarea Ordonanței de urgență a Guvernului nr. 214/2008
pentru modificarea și completarea Legii nr. 50/1991 privind
autorizarea executării lucrărilor de construcții, publicată în
Monitorul Oficial al României, Partea I, nr. 493 din 16 iulie 2009.
Textele de lege criticate au, în prezent, următorul conținut:
— Art. 3: ă(1) Construcțiile civile, industriale, agricole, cele
pentru susținerea instalațiilor și utilajelor tehnologice, pentru
infrastructură de orice fel sau de oricare altă natură se pot
realiza numai cu respectarea autorizației de construire, precum
și a reglementărilor privind proiectarea și executarea
construcțiilor, pentru:
a) lucrări de construire, reconstruire, consolidare, modificare,
extindere, reabilitare, schimbare de destinație sau de reparare
a construcțiilor de orice fel, precum și a instalațiilor aferente
acestora, cu excepția celor prevăzute la art. 11;
b) lucrări de construire, reconstruire, extindere, reparare,
consolidare, protejare, restaurare, conservare, precum și orice
alte lucrări, indiferent de valoarea lor, care urmează să fie
efectuate la construcții reprezentând monumente istorice,
inclusiv la anexele acestora, identificate în același imobil —
teren și/sau construcții, la construcții amplasate în zone de
protecție a monumentelor și în zone construite protejate, stabilite
potrivit legii, ori la construcții cu valoare arhitecturală sau istorică
deosebită, stabilite prin documentații de urbanism aprobate;
c) lucrări de construire, reconstruire, modificare, extindere,
reparare, modernizare și reabilitare privind căile de comunicație
de orice fel, drumurile forestiere, lucrările de artă, rețelele și
dotările tehnico-edilitare, branșamente și racorduri la rețele de
utilități, lucrările hidrotehnice, amenajările de albii, lucrările de
îmbunătățiri funciare, lucrările de instalații de infrastructură,
lucrările pentru noi capacități de producere, transport, distribuție
a energiei electrice și/sau termice, precum și de reabilitare și
retehnologizare a celor existente;
d) împrejmuiri și mobilier urban, amenajări de spații verzi,
parcuri, locuri de joacă și agrement, piețe și alte lucrări de
amenajare a spațiilor publice;
e) lucrări de foraje și excavări necesare pentru efectuarea
studiilor geotehnice și a prospecțiunilor geologice, proiectarea și
deschiderea exploatărilor de cariere și balastiere, a sondelor de
gaze și petrol, precum și a altor exploatări de suprafață,
subterane sau subacvatice;

MONITORUL OFICIAL AL ROMÂNIEI, PARTEA I, Nr. 847/17.XII.2010
f) lucrări, amenajări și construcții cu caracter provizoriu
necesare în vederea organizării executării lucrărilor, în condițiile
prevăzute la art. 7 alin. (1) și (13);
g) organizarea de tabere de corturi, căsuțe sau de rulote;
h) lucrări de construcții cu caracter provizoriu: chioșcuri,
tonete, cabine, spații de expunere, corpuri și panouri de afișaj,
firme și reclame, copertine și pergole situate pe căile și spațiile
publice, anexe gospodărești, precum și anexele gospodărești
ale exploatațiilor agricole situate în extravilan;
i) cimitire — noi și extinderi.
(2) În vederea simplificării procedurii de autorizare a
executării lucrărilor de construcții provizorii prevăzute la alin. (1)
lit. d), g) și h), autorizația de construire se emite în baza
documentațiilor tehnice — D.T. cu conținut simplificat în raport
cu conținutul-cadru prevăzut în anexa nr. 1.”;
— Art. 26: ă(1) Constituie contravenții următoarele fapte,
dacă nu au fost săvârșite în astfel de condiții încât, potrivit legii,
să fie considerate infracțiuni:
a) executarea sau desființarea, totală ori parțială, fără
autorizație a lucrărilor prevăzute la art. 3, cu excepția celor
menționate la lit. b), de către investitor și executant;
b) executarea sau desființarea, cu nerespectarea
prevederilor autorizației și a proiectului tehnic, a lucrărilor
prevăzute la art. 3, cu excepția celor prevăzute la lit. b), precum
și continuarea executării lucrărilor autorizate fără solicitarea unei
noi autorizații de construire în situațiile prevăzute la art. 7
alin. (15), de către investitor și executant;
c) aprobarea furnizării de utilități urbane, ca urmare a
executării de lucrări de branșamente și racorduri la rețele pentru
construcții noi neautorizate;
d) menținerea după expirarea termenului prevăzut prin
autorizație sau după terminarea lucrărilor autorizate ori
adaptarea în alte scopuri față de cele prevăzute în autorizație a
construcțiilor, lucrărilor și amenajărilor cu caracter provizoriu;
e) neaducerea terenului la starea inițială de către investitor,
după terminarea lucrărilor prevăzute la art. 3 lit. c), precum și
nerealizarea lucrărilor de curățare, amenajare ori degajare, după
caz, a amplasamentului și/sau a terenurilor adiacente ocupate
temporar pe durata execuției, o dată cu încheierea lucrărilor de
bază;
f) împiedicarea ori sustragerea de la efectuarea controlului,
prin interzicerea accesului organelor de control abilitate sau prin
neprezentarea documentelor și a actelor solicitate;
g) neanunțarea datei începerii lucrărilor de construcții
autorizate, în conformitate cu prevederile art. 7 alin. (8);
h) neemiterea certificatelor de urbanism în termenul prevăzut
la art. 6 alin. (2), precum și emiterea de certificate de urbanism
incomplete ori cu date eronate, care nu conțin lista cuprinzând
avizele și acordurile legale necesare în raport cu obiectivul de
investiții, sau eliberarea acestora condiționat de elaborarea
prealabilă a unei documentații de urbanism sau a oricăror
documentații tehnice de definire a scopului solicitării, cu
depășirea termenului legal, sau refuzul nejustificat ori
condiționarea furnizării informațiilor de interes public prevăzute
la art. 6 alin. (1);
h1) neemiterea autorizațiilor de construire în termenul
prevăzut la art. 7 alin. (1);
i) emiterea de autorizații de construire/desființare:
— în lipsa unui drept real asupra imobilului, care să confere
dreptul de a solicita autorizația de construire/desființare;
— în lipsa sau cu nerespectarea prevederilor documentațiilor
de urbanism, aprobate potrivit legii;
— în baza unor documentații incomplete sau elaborate în
neconcordanță cu prevederile certificatului de urbanism, ale
Codului civil, ale conținutului-cadru al proiectului pentru
autorizarea executării lucrărilor de construcții, care nu conțin
avizele și acordurile legale necesare sau care nu sunt verificate
potrivit legii;
— în lipsa expertizei tehnice privind punerea în siguranță a
întregii construcții, în cazul lucrărilor de consolidare;
— în baza altor documente decât cele cerute prin prezenta
lege;

11

j) neorganizarea și neexercitarea controlului privind disciplina
în autorizarea și executarea lucrărilor de construcții de către
compartimentele abilitate din cadrul aparatului propriu al
consiliilor județene și al primăriilor, în unitățile lor administrativteritoriale, potrivit prevederilor art. 27 alin. (3) și (4), precum și
neurmărirea modului de îndeplinire a celor dispuse de
Inspectoratul de Stat în Construcții, potrivit dispozițiilor art. 29
alin. (3);
k) neîndeplinirea, la termenul stabilit, a măsurilor dispuse de
Inspectoratul de Stat în Construcții la controlul anterior;
l) refuzul nejustificat sau obstrucționarea sub orice formă a
accesului persoanelor fizice sau al reprezentanților persoanelor
juridice la documentele prevăzute la art. 34 alin. (7);
(2) Contravențiile prevăzute la alin. (1), săvârșite de
persoanele fizice sau juridice, se sancționează cu amendă după
cum urmează:
— de la 1.000 lei la 100.000 lei, cele prevăzute la lit. a);
— de la 3.000 lei la 10.000 lei, cele prevăzute la lit. f);
— de 10.000 lei, cele prevăzute la lit. c);
— de la 3.000 lei la 10.000 lei, cele prevăzute la lit. b), d) și e);
— de la 5.000 lei la 30.000 lei, cele prevăzute la lit. h), h1) și i);
— de la 1.000 lei la 5.000 lei, cele prevăzute la lit. j) și k);
— de 2.000 lei, cele prevăzute la lit. l);
— de 1.000 lei, cele prevăzute la lit. g).
(3) Cuantumul amenzilor se actualizează anual prin hotărâre
a Guvernului.
(4) Sancțiunea amenzii poate fi aplicată și reprezentantului
persoanei juridice.
(5) Sancțiunea amenzii pentru faptele prevăzute la alin. (1)
lit. h) și i) se aplică funcționarilor publici responsabili de
verificarea documentațiilor care stau la baza emiterii
certificatelor de urbanism și a autorizațiilor de construire sau de
desființare, precum și semnatarilor, potrivit atribuțiilor stabilite
conform legii.
(6) În condițiile prezentei legi nu se aplică sancțiunea
avertisment.”
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 44
alin. (1) și (2) privind dreptul de proprietate privată și ale art. 53
alin. (2) referitoare la restrângerea exercițiului unor drepturi sau
al unor libertăți.
Examinând excepția de neconstituționalitate, Curtea
constată că s-a pronunțat asupra constituționalității prevederilor
de lege criticate, sub aspectul unor critici identice celor formulate
în prezenta cauză, prin Decizia nr. 150 din 22 februarie 2007,
publicată în Monitorul Oficial al României, Partea I, nr. 186 din
19 martie 2007.
Cu acel prilej, Curtea a reținut că, potrivit art. 44 alin. (1) teza
a doua din Legea fundamentală, conținutul și limitele dreptului
de proprietate sunt stabilite de lege. Așadar, Constituția lasă în
sarcina legiuitorului stabilirea condițiilor și a limitelor de
exercitare a dreptului de proprietate, avându-se în vedere,
evident, și celelalte prevederi constituționale, cum ar fi, de
exemplu, art. 53 privind restrângerea exercițiului unor drepturi
sau al unor libertăți. Ca atare, Legea nr. 50/1991 reglementează
condițiile în care trebuie să aibă loc executarea lucrărilor de
construcții, stabilind în sarcina deținătorului titlului de proprietate
asupra unui imobil — teren și/sau construcții — anumite obligații
ce derivă din necesitatea protejării interesului general pe care
urbanismul și amenajarea teritoriului, precum și securitatea și
siguranța în construcții îl reprezintă.
Prin urmare, Curtea nu a reținut critica de
neconstituționalitate potrivit căreia obligațiile impuse de textele
legale examinate depășesc cadrul constituțional stabilit de
art. 44 și a constatat că, dimpotrivă, acestea reprezintă tocmai
o aplicare a prevederilor fundamentale pretins a fi încălcate.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își păstrează valabilitatea și în cauza de față.

12

MONITORUL OFICIAL AL ROMÂNIEI, PARTEA I, Nr. 847/17.XII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 3 și 26 din Legea nr. 50/1991 privind
autorizarea executării lucrărilor de construcții, excepție ridicată de Lacatos Paul Tibor în Dosarul nr. 1.802/337/2009, de Viorica
Vaida în Dosarul nr. 2.070/337/2009, de Nicolae Leitan în Dosarul nr. 2.755/337/2009, de Societatea Comercială ăPrest Lux” —
S.R.L. din Zalău în Dosarul nr. 1.238/337/2009 și de Simonfi Sandor în Dosarul nr. 1.321/337/2010, toate ale Judecătoriei Zalău.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții
ăLucrări de construcție seră — laborator insect-proof pentru micropropagarea și producerea
de prebază la cartof la Institutul Național de Cercetare-Dezvoltare pentru Cartof
și Sfeclă de Zahăr Brașov”
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăLucrări de construcție seră — laborator
insect-proof pentru micropropagarea și producerea de prebază
la cartof la Institutul Național de Cercetare-Dezvoltare pentru
Cartof și Sfeclă de Zahăr Brașov”, prevăzuți în anexa*) care face
parte integrantă din prezenta hotărâre.
Art. 2. — Finanțarea obiectivului de investiții ai cărui indicatori
tehnico-economici sunt prevăzuți la art. 1 se va realiza în
proporție de 80% din împrumutul acordat de către Banca

Internațională pentru Reconstrucție și Dezvoltare asigurat
potrivit prevederilor art. 14 din Ordonanța de urgență a
Guvernului nr. 64/2007 privind datoria publică, aprobată cu
modificări și completări prin Legea nr. 109/2008, cu modificările
și completările ulterioare, și în proporție de 20% din bugetul de
stat, prin bugetul Ministerului Agriculturii și Dezvoltării Rurale, în
limita sumelor aprobate anual cu această destinație, conform
programului de investiții publice aprobat potrivit legii.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 8 decembrie 2010.
Nr. 1.243.
*) Anexa nu se publică, fiind clasificată potrivit legii.

MONITORUL OFICIAL AL ROMÂNIEI, PARTEA I, Nr. 847/17.XII.2010

13

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiții
ăApărare și consolidare DN 57 Orșova—Pojejena și DN 57A Pojejena—Socol”
În temeiul art. 108 din Constituția României, republicată, al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare, și al art. 11 alin. (2) lit. e) din Ordonanța de urgență a Guvernului nr. 84/2003 pentru
înființarea Companiei Naționale de Autostrăzi și Drumuri Naționale din România — S.A. prin reorganizarea Regiei Autonome
ăAdministrația Națională a Drumurilor din România”, aprobată cu modificări și completări prin Legea nr. 47/2004, cu modificările
ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții ăApărare și consolidare DN 57 Orșova—
Pojejena și DN 57A Pojejena—Socol”, prevăzuți în anexa care
face parte integrantă din prezenta hotărâre.
Art. 2. — Finanțarea obiectivului de investiție menționat la
art. 1 se face de la bugetul de stat, prin bugetul Ministerului
Transporturilor și Infrastructurii, în limita sumelor prevăzute
anual cu această destinație, precum și din alte surse legal
constituite, conform programelor de investiții publice aprobate
potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

Art. 4. — La data intrării în vigoare a prezentei hotărâri,
indicatorii tehnico-economici limită cuprinși în nota de comandă
privind obiectivul de investiții ăApărare și consolidare DN 57
Orșova—Pojejena și DN 57A Pojejena—Socol” necesare pentru
regimul definitiv de exploatare al sistemului hidroenergetic și de
navigație Porțile de Fier I, anexa nr. 1/12 la Decretul Consiliului
de Stat al Republicii Socialiste România nr. 87/1989 privind
aprobarea notelor de comandă și a măsurilor de realizare a unor
obiective de investiții, nepublicat, se înlocuiesc cu indicatorii
tehnico-economici prevăzuți în anexa la prezenta hotărâre.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 8 decembrie 2010.
Nr. 1.246.
ANEXĂ

I N D I C AT O R I I T E H N I C O - E C O N O M I C I

ai obiectivului de investiții ăapărare și consolidare DN 57 Orșova—Pojejena A și DN57A Pojejena—Socol”
Titular:

Ministerul Transporturilor și Infrastructurii

Beneficiar:

Compania Națională de Autostrăzi și Drumuri Naționale din România

Amplasament:

malul stâng al lacului de acumulare Porțile de Fier I, între localitățile Orșova—Pojejena și Pojejena—Socol,
în județele Mehedinți și Caraș-Severin.

Indicatori tehnico economici:
Valoarea totală a investiției, inclusiv TVA: (în prețuri
la 31 iulie 2010, 1 euro = 4,2471 lei), din care:

mii lei

763.327

construcții-montaj (C+M):

mii lei

736.992

Valoare de finanțat, inclusiv TVA:

mii lei

386.220

mii lei

384.899

km

123,00

din care:
construcții-montaj (C+M):
Capacități:
Lungime drum:

14

MONITORUL OFICIAL AL ROMÂNIEI, PARTEA I, Nr. 847/17.XII.2010

Lățime platformă
Lățime parte carosabilă
Lățime benzi de încadrare
Lățime acostamente
Consolidări
Punct de acostare nave
Durata de realizare a restului de executat:

m
m
m
m
km
buc.
luni

9,00
6,00
2 x 0,25
2 x 1,25
65
1
12

Factori de risc
Obiectivul se va proteja antiseismic conform Normativului P 100-1-2006.
Finanțarea investiției
Finanțarea obiectivului de investiții se face de la bugetul de stat, prin bugetul Ministerului Transporturilor și Infrastructurii, în limita
sumelor aprobate anual cu această destinație și/sau alte surse legal constituite, conform programelor de investiții publice aprobate
potrivit legii.
GUVERNUL ROMÂNIEI

HOTĂRÂRE
privind aprobarea suplimentării sumei prevăzute ca justă despăgubire pentru imobilele
ce constituie amplasamentul lucrării de utilitate publică, aprobat prin Hotărârea Guvernului
nr. 416/2010 privind declanșarea procedurilor de expropriere a imobilelor proprietate privată
situate pe amplasamentul lucrării de utilitate publică ăAutostrada Nădlac—Arad”
În temeiul art. 108 din Constituția României, republicată, și al art. 4 alin. (4) din Legea nr. 198/2004 privind unele măsuri
prealabile lucrărilor de construcție de drumuri de interes național, județean și local, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumei prevăzute ca justă
despăgubire pentru imobilele ce constituie amplasamentul
lucrării de utilitate publică, aprobat prin Hotărârea Guvernului
nr. 416/2010 privind declanșarea procedurilor de expropriere a
imobilelor proprietate privată situate pe amplasamentul lucrării
de utilitate publică ăAutostrada Nădlac—Arad”, cu suma globală
estimată de 17.500 mii lei, alocată de la bugetul de stat, aprobat

potrivit legii, prin bugetul Ministerului Transporturilor și
Infrastructurii, la capitolul 84.01.03 ăTransport rutier”, titlul 56.01
ăPrograme din Fonduri Externe Nerambursabile Postaderare” —
ăPrograme din fondul de coeziune (FC)”.
Art. 2. — Suma prevăzută la art. 1 este aferentă imobilelor ce
constituie amplasamentul lucrării de utilitate publică ăAutostrada
Nădlac—Arad” aprobat prin Hotărârea Guvernului nr. 416/2010.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu
București, 8 decembrie 2010.
Nr. 1.248.

GUVERNUL ROMÂNIEI

HOTĂRÂRE
privind stabilirea unor măsuri pentru aplicarea Regulamentului (CE) nr. 924/2009
al Parlamentului European și al Consiliului din 16 septembrie 2009 privind plățile transfrontaliere
în Comunitate și de abrogare a Regulamentului (CE) nr. 2.560/2001
În scopul asigurării aplicării în România a prevederilor Regulamentului (CE) nr. 924/2009 al Parlamentului European și
al Consiliului din 16 septembrie 2009 privind plățile transfrontaliere în Comunitate și de abrogare a Regulamentului (CE)
nr. 2.560/2001,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — În scopul protejării intereselor economice ale
consumatorilor se stabilește cadrul instituțional necesar aplicării

prevederilor Regulamentului (CE) nr. 924/2009 al Parlamentului
European și al Consiliului din 16 septembrie 2009 privind plățile

MONITORUL OFICIAL AL ROMÂNIEI, PARTEA I, Nr. 847/17.XII.2010
transfrontaliere în Comunitate și de abrogare a Regulamentului
(CE) nr. 2.560/2001, publicat în Jurnalul Oficial al Uniunii
Europene nr. L 266 din 9 octombrie 2009, denumit în continuare
regulament.
Art. 2. — (1) Se desemnează Autoritatea Națională pentru
Protecția Consumatorilor ca autoritate națională responsabilă
cu supravegherea respectării aplicării regulamentului în relația
dintre prestatorii de servicii de plată și consumatori, așa cum
sunt aceștia definiți în regulament, precum și Garda Financiară
în relația dintre prestatorii de servicii de plată și utilizatorii
persoane juridice.
(2) Autoritatea Națională pentru Protecția Consumatorilor va
informa Comisia Europeană asupra desemnării celor două
autorități competente potrivit alin. (1).
Art. 3 — (1) Prevederile regulamentului se aplică și
operațiunilor de plată efectuate în lei, în conformitate cu art. 14
alin. (1) din acesta.
(2) Autoritatea Națională pentru Protecția Consumatorilor va
notifica Comisia Europeană cu privire la extinderea aplicării
prevederilor regulamentului și la moneda națională.
Art. 4. — Constituie contravenții următoarele fapte și se
sancționează după cum urmează:
a) nerespectarea de către prestatorii de servicii de plată a
obligației prevăzute la art. 3 alin. (1) din regulament, referitoare
la nivelul comisioanelor percepute pentru plăți transfrontaliere
de până la 50.000 euro, cu amendă de la 8.000 lei la 10.000 lei;
b) nerespectarea de către prestatorii de servicii de plată a
obligației prevăzute la art. 3 alin. (2) din regulament, referitoare
la identificarea plății naționale corespunzătoare, cu amendă de
la 5.000 lei la 7.000 lei;
c) nerespectarea de către prestatorii de servicii de plată a
oricăreia dintre obligațiile prevăzute la art. 4 alin. (1) din
regulament, referitoare la comunicarea datelor și a elementelor
prevăzute de respectivul articol, în modalitatea prevăzută în
acesta, cu amendă de la 5.000 lei la 7.000 lei;
d) nerespectarea de către prestatorii de servicii de plată a
oricăreia dintre obligațiile prevăzute la art. 4 alin. (3) din
regulament, referitoare la situațiile în care pot fi percepute
comisioane suplimentare, la stabilirea unor comisioane
adecvate și în acord cu costurile, la stabilirea acestor
comisioane de comun acord cu utilizatorul serviciilor de plată,
precum și la informarea, în timp util, a utilizatorului serviciilor de
plată cu privire la valoarea comisioanelor suplimentare, cu
amendă de la 6.000 lei la 8.000 lei;
e) nerespectarea de către furnizorii de bunuri și servicii a
oricăreia dintre obligațiile prevăzute la art. 4 alin. (4) din
regulament, referitoare la comunicarea datelor prevăzute în
respectivul articol, cu amendă de la 5.000 lei la 7.000 lei;
f) nerespectarea de către prestatorii de servicii de plată a
oricăreia dintre obligațiile prevăzute la art. 6 din regulament, cu
privire la cuantumul comisionului interschimb multilateral pentru

15

operațiunile transfrontaliere de debitare directă, cu amendă de
la 8.000 lei la 10.000 lei;
g) nerespectarea de către prestatorii de servicii de plată a
oricăreia dintre obligațiile prevăzute la art. 7 din regulament, cu
privire la cuantumul comisionului interschimb multilateral pentru
operațiunile naționale de debitare directă, cu amendă de la
8.000 lei la 10.000 lei;
h) nerespectarea de către prestatorii de servicii de plată a
obligației prevăzute la art. 8 alin. (4) din regulament, referitoare
la respectarea oricăreia dintre cerințele prevăzute la art. 8
alin. (1) și (2) din regulament, după adoptarea de către România
a monedei euro, cu amendă de la 8.000 lei la 10.000 lei.
Art. 5. — Constatarea contravențiilor și aplicarea sancțiunilor
prevăzute la art. 4 se fac de către reprezentanții împuterniciți ai
Autorității Naționale pentru Protecția Consumatorilor, precum și
de către comisarii Gărzii Financiare, cu respectarea prevederilor
art. 2 alin. (1).
Art. 6. — Contravențiilor prevăzute la art. 4 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 7. — (1) În scopul soluționării pe cale amiabilă a
diferendelor dintre consumatori și prestatori de servicii de plată,
izvorând din încălcarea dispozițiilor regulamentului, părțile pot
recurge la procedura medierii în temeiul prevederilor Legii
nr. 192/2006 privind medierea și organizarea profesiei de
mediator, cu modificările și completările ulterioare, sau la
procedura extrajudiciară prevăzută de art. 179 din Ordonanța
de urgență a Guvernului nr. 113/2009 privind serviciile de plată,
aprobată cu modificări prin Legea nr. 197/2010.
(2) Consumatorii, precum și utilizatorii persoane juridice pot
sesiza Autoritatea Națională pentru Protecția Consumatorilor,
respectiv Garda Financiară în cazul încălcării prevederilor
regulamentului de către prestatorii de servicii de plată. În acest
caz, Autoritatea Națională pentru Protecția Consumatorilor sau,
după caz, Garda Financiară informează părțile despre
posibilitatea de a soluționa diferendul pe cale amiabilă potrivit
alin. (1).
(3) În cazul încălcării prevederilor regulamentului de către
prestatorii de servicii de plată, utilizatorii serviciilor de plată și
alte părți interesate pot sesiza direct instanța de judecată
competentă.
Art. 8. — La data intrării în vigoare a prezentei hotărâri,
Hotărârea Guvernului nr. 1.232/2008 privind stabilirea unor
măsuri pentru aplicarea Regulamentului (CE) nr. 2.560/2001 al
Parlamentului European și al Consiliului din 19 decembrie 2001
privind plățile transfrontaliere în euro, publicată în Monitorul

16

MONITORUL OFICIAL AL ROMÂNIEI, PARTEA I, Nr. 847/17.XII.2010

Oficial al României, Partea I, nr. 711 din 20 octombrie 2008, se
abrogă.

Art. 9. — Prezenta hotărâre intră în vigoare la 30 de zile de
la data publicării în Monitorul Oficial al României, Partea I.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Ion Ariton
Președintele Autorității Naționale pentru Protecția
Consumatorilor,
Constantin Cerbulescu
Ministrul finanțelor publice,
Gheorghe Ialomițianu
București, 8 decembrie 2010.
Nr. 1.259.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 847/17.XII.2010 conține 16 pagini.

Prețul: 3,20 lei

&JUYDGY|448339]
ISSN 1453—4495

