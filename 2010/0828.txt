Anul 178 (XXII) — Nr. 828

PARTEA I

LEGI, DECRETE, HOTĂRÂRI ȘI ALTE ACTE

Vineri, 10 decembrie 2010

SUMAR
Nr.

Pagina

2

1.187. — Decret pentru promulgarea Legii privind transmiterea
unui imobil, clădire și teren, din proprietatea Băncii
Naționale a României în domeniul public al statului și
în administrarea Curții de Conturi a României ..........

2

241. — Lege pentru modificarea art. 33 alin. (2) din Legea
nr. 411/2004 privind fondurile de pensii administrate
privat ..........................................................................

3

1.189. — Decret privind promulgarea Legii pentru completarea
Legii nr. 52/2003 privind transparența decizională în
administrația publică ..................................................

4

243. — Lege pentru modificarea Legii nr. 111/1996 privind
desfășurarea în siguranță, reglementarea, autorizarea
și controlul activităților nucleare ................................

1.191. — Decret pentru promulgarea Legii privind aprobarea
Ordonanței Guvernului nr. 17/2009 pentru completarea
art. 3 din Ordonanța de urgență a Guvernului

245. — Lege pentru aprobarea Ordonanței Guvernului
nr. 9/2010 privind măsuri pentru diminuarea
consecințelor restructurării și reorganizării unor
societăți naționale, companii naționale și societăți
comerciale cu capital majoritar de stat din domeniul
feroviar ......................................................................
1.192. — Decret privind promulgarea Legii pentru aprobarea
Ordonanței Guvernului nr. 9/2010 privind măsuri
pentru diminuarea consecințelor restructurării și
reorganizării unor societăți naționale, companii
naționale și societăți comerciale cu capital majoritar de
stat din domeniul feroviar ..........................................

7

1.143. — Decret privind conferirea Semnului onorific
În Serviciul Patriei unor maiștri militari și subofițeri
din Serviciul de Protecție și Pază ..............................
3–4

244. — Lege privind aprobarea Ordonanței Guvernului
nr. 17/2009 pentru completarea art. 3 din Ordonanța
de urgență a Guvernului nr. 162/2008 privind transferul
ansamblului de atribuții și competențe exercitate de
Ministerul Sănătății către autoritățile administrației
publice locale..............................................................

6

7

6

3

242. — Lege pentru completarea Legii nr. 52/2003 privind
transparența decizională în administrația publică ......

1.190. — Decret privind promulgarea Legii pentru modificarea
Legii nr. 111/1996 privind desfășurarea în siguranță,
reglementarea, autorizarea și controlul activităților
nucleare......................................................................

Pagina
nr. 162/2008 privind transferul ansamblului de atribuții
și competențe exercitate de Ministerul Sănătății către
autoritățile administrației publice locale......................

LEGI ȘI DECRETE
240. — Lege privind transmiterea unui imobil, clădire și
teren, din proprietatea Băncii Naționale a României în
domeniul public al statului și în administrarea Curții de
Conturi a României ....................................................

1.188. — Decret privind promulgarea Legii pentru modificarea
art. 33 alin. (2) din Legea nr. 411/2004 privind fondurile
de pensii administrate privat......................................

Nr.

4–5

DECIZII ALE CURȚII CONSTITUȚIONALE
Decizia nr. 1.421 din 2 noiembrie 2010 referitoare la excepția
de neconstituționalitate a dispozițiilor art. 911 alin. 1
din Codul de procedură penală ..................................
Decizia nr. 1.430 din 2 noiembrie 2010 referitoare la excepția
de neconstituționalitate a prevederilor art. 29 alin. (5)
și (7) din Legea nr. 317/2004 privind Consiliul Superior
al Magistraturii și ale art. 322 din Codul de procedură
civilă ..........................................................................

10–12

5

HOTĂRÂRI ALE GUVERNULUI ROMÂNIEI
1.240. — Hotărâre privind stabilirea datei alegerilor locale
parțiale pentru un consiliu local și un primar ..............

12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.053. — Ordin al ministrului mediului și pădurilor pentru
aprobarea modelului, conținutului și procedurii de
înscriere în Registrul național al asociațiilor de
proprietari de păduri ..................................................

13–15

ACTE ALE BĂNCII NAȚIONALE A ROMÂNIEI
1.194. — Ordin privind dispunerea radierii din Registrul
general al instituțiilor financiare nebancare a Societății
Comerciale ETRA LEASING IFN — S.A. ..................

16

5

8–9

2

MONITORUL OFICIAL AL ROMÂNIEI, PARTEA I, Nr. 828/10.XII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind transmiterea unui imobil, clădire și teren, din proprietatea Băncii Naționale a României
în domeniul public al statului și în administrarea Curții de Conturi a României
Parlamentul României adoptă prezenta lege.
Art. 1. — (1) Se aprobă trecerea în proprietatea statului a
imobilului monument istoric, având datele de identificare
prevăzute în anexa care face parte integrantă din prezenta lege,
transmis fără plată de către Banca Națională a României, din
proprietatea acesteia.
(2) Imobilul prevăzut la alin. (1) intră în domeniul public al
statului și se atribuie în administrarea Curții de Conturi a

României, pentru a fi folosit de către Camera de Conturi a
Județului Harghita, cu obligația de a-l proteja conform
prevederilor Legii nr. 422/2001 privind protejarea monumentelor
istorice, republicată, cu modificările ulterioare.
Art. 2. — Predarea-preluarea imobilului prevăzut la art. 1
alin. (1) se face prin protocol încheiat între transmițător, Banca
Națională a României, și dobânditor, statul român, prin Curtea
de Conturi a României, în termen de 10 zile de la data intrării în
vigoare a prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 240.
ANEXĂ

D AT E L E D E I D E N T I F I C A R E

a imobilului situat în municipiul Miercurea-Ciuc, județul Harghita, care se transmite din proprietatea Băncii Naționale
a României în domeniul public al statului și în administrarea Curții de Conturi a României
Adresa imobilului

Persoana juridică
de la care se transmite imobilul

Municipiul Miercurea-Ciuc, Str. Libertății
Banca Națională a României
nr. 14, județul Harghita

Persoana juridică
la care se transmite imobilul

Caracteristicile tehnice ale imobilului

Teren în suprafață de 1.291 m2,
Statul român, în administrarea nr. topografic 430/1, 431, 432/1,
Curții de Conturi a României
433/1, 434
Clădire P + etaj și pavilion

PREȘEDINTELE ROMÂNIEI

DECRET
pentru promulgarea Legii privind transmiterea unui imobil,
clădire și teren, din proprietatea Băncii Naționale a României
în domeniul public al statului și în administrarea
Curții de Conturi a României
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind transmiterea unui imobil, clădire
și teren, din proprietatea Băncii Naționale a României în domeniul public al statului
și în administrarea Curții de Conturi a României și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.187.

MONITORUL OFICIAL AL ROMÂNIEI, PARTEA I, Nr. 828/10.XII.2010

3

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea art. 33 alin. (2) din Legea nr. 411/2004
privind fondurile de pensii administrate privat
Parlamentul României adoptă prezenta lege.
Articol unic. — Alineatul (2) al articolului 33 din Legea nr. 411/2004 privind
fondurile de pensii administrate privat, republicată în Monitorul Oficial al României,
Partea I, nr. 482 din 18 iulie 2007, cu modificările și completările ulterioare, se
modifică și va avea următorul cuprins:
ă(2) Repartizarea aleatorie a persoanelor se efectuează în cote egale pentru
fiecare fond de pensii administrat privat, la data la care se face repartizarea.”
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 241.

PREȘEDINTELE ROMÂNIEI

DECRET
privind promulgarea Legii pentru modificarea art. 33 alin. (2)
din Legea nr. 411/2004 privind fondurile de pensii
administrate privat
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea art. 33 alin. (2) din
Legea nr. 411/2004 privind fondurile de pensii administrate privat și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.188.
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru completarea Legii nr. 52/2003 privind transparența decizională în administrația publică
Parlamentul României adoptă prezenta lege.
Articol unic. — Legea nr. 52/2003 privind transparența
decizională în administrația publică, publicată în Monitorul Oficial
al României, Partea I, nr. 70 din 3 februarie 2003, se
completează după cum urmează:

1. La articolul 3, după litera i) se introduce o nouă
literă, litera j), cu următorul cuprins:
ăj) documente de politici publice — instrumentele de
decizie prin intermediul cărora sunt identificate posibilele

4

MONITORUL OFICIAL AL ROMÂNIEI, PARTEA I, Nr. 828/10.XII.2010

soluții pentru rezolvarea problemelor de politici publice, astfel
cum acestea sunt definite și structurate în Hotărârea
Guvernului nr. 870/2006 privind aprobarea Strategiei pentru
îmbunătățirea sistemului de elaborare, coordonare și
planificare a politicilor publice la nivelul administrației publice
centrale și în Hotărârea Guvernului nr. 775/2005 pentru
aprobarea Regulamentului privind procedurile de elaborare,
monitorizare și evaluare a politicilor publice la nivel central, cu
modificările ulterioare.”

2. După articolul 4 se introduce un nou articol,
articolul 41, cu următorul cuprins:
ăArt. 41. — Dispozițiile prezentei legi se aplică și
documentelor de politici publice elaborate de autoritățile
administrației publice centrale, așa cum sunt acestea prevăzute
la art. 4 lit. a).”
3. La articolul 11, după alineatul (2) se introduce un
nou alineat, alineatul (3), cu următorul cuprins:
ă(3) Autoritățile administrației publice prevăzute la art. 4
sunt obligate să justifice în scris nepreluarea recomandărilor
formulate și înaintate în scris de cetățeni și asociațiile legal
constituite ale acestora.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 242.
PREȘEDINTELE ROMÂNIEI

DECRET
privind promulgarea Legii pentru completarea
Legii nr. 52/2003 privind transparența decizională
în administrația publică
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru completarea Legii nr. 52/2003
privind transparența decizională în administrația publică și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.189.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea Legii nr. 111/1996 privind desfășurarea în siguranță, reglementarea,
autorizarea și controlul activităților nucleare
Parlamentul României adoptă prezenta lege.
Articol unic. — Legea nr. 111/1996 privind desfășurarea
în siguranță, reglementarea, autorizarea și controlul activităților
nucleare, republicată în Monitorul Oficial al României, Partea I,
nr. 552 din 27 iunie 2006, cu modificările și completările
ulterioare, se modifică după cum urmează:

1. La articolul 34, alineatul (2) va avea următorul
cuprins:
ă(2) În caz de nesupunere la control sau de nesupunere
față de dispozițiile legate de domeniul nuclear, Comisia poate
cere autorităților competente fie să procedeze la executarea
silită, fie să întreprindă o anchetă. Comisia poate cere

MONITORUL OFICIAL AL ROMÂNIEI, PARTEA I, Nr. 828/10.XII.2010
intervenția reprezentanților Inspectoratului General al Poliției
Române și unităților subordonate acestuia pentru asigurarea
exercitării mandatului de control prevăzut la art. 31 alin. (1).”

5

2. La anexa nr. 3, punctul 6 va avea următorul cuprins:
ă6. Inspectoratul General al Poliției Române și unitățile
subordonate acestuia.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 243.
PREȘEDINTELE ROMÂNIEI

DECRET
privind promulgarea Legii pentru modificarea
Legii nr. 111/1996 privind desfășurarea în siguranță,
reglementarea, autorizarea și controlul activităților nucleare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru modificarea Legii nr. 111/1996
privind desfășurarea în siguranță, reglementarea, autorizarea și controlul
activităților nucleare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.190.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței Guvernului nr. 17/2009
pentru completarea art. 3 din Ordonanța de urgență
a Guvernului nr. 162/2008 privind transferul ansamblului
de atribuții și competențe exercitate de Ministerul Sănătății
către autoritățile administrației publice locale
Parlamentul României adoptă prezenta lege.
Articol unic. — Se aprobă Ordonanța Guvernului nr. 17 din 26 august 2009
pentru completarea art. 3 din Ordonanța de urgență a Guvernului nr. 162/2008
privind transferul ansamblului de atribuții și competențe exercitate de Ministerul
Sănătății către autoritățile administrației publice locale, adoptată în temeiul art. 1
pct. I.4 din Legea nr. 253/2009 privind abilitarea Guvernului de a emite ordonanțe,
publicată în Monitorul Oficial al României, Partea I, nr. 599 din 31 august 2009.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 244.

6

MONITORUL OFICIAL AL ROMÂNIEI, PARTEA I, Nr. 828/10.XII.2010
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 17/2009 pentru completarea
art. 3 din Ordonanța de urgență a Guvernului nr. 162/2008
privind transferul ansamblului de atribuții și competențe
exercitate de Ministerul Sănătății către autoritățile
administrației publice locale
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței Guvernului
nr. 17/2009 pentru completarea art. 3 din Ordonanța de urgență a Guvernului
nr. 162/2008 privind transferul ansamblului de atribuții și competențe exercitate de
Ministerul Sănătății către autoritățile administrației publice locale și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.191.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței Guvernului nr. 9/2010
privind măsuri pentru diminuarea consecințelor restructurării
și reorganizării unor societăți naționale, companii naționale
și societăți comerciale cu capital majoritar de stat
din domeniul feroviar
Parlamentul României adoptă prezenta lege.
Articol unic. — Se aprobă Ordonanța Guvernului nr. 9 din 29 ianuarie 2010
privind măsuri pentru diminuarea consecințelor restructurării și reorganizării unor
societăți naționale, companii naționale și societăți comerciale cu capital majoritar
de stat din domeniul feroviar, adoptată în temeiul art. 1 pct. IV.4 din Legea
nr. 9/2010 privind abilitarea Guvernului de a emite ordonanțe, publicată în
Monitorul Oficial al României, Partea I, nr. 70 din 30 ianuarie 2010, cu modificările
ulterioare.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 245.

7

MONITORUL OFICIAL AL ROMÂNIEI, PARTEA I, Nr. 828/10.XII.2010
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 9/2010 privind măsuri pentru diminuarea
consecințelor restructurării și reorganizării unor societăți
naționale, companii naționale și societăți comerciale cu
capital majoritar de stat din domeniul feroviar
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței Guvernului
nr. 9/2010 privind măsuri pentru diminuarea consecințelor restructurării și
reorganizării unor societăți naționale, companii naționale și societăți comerciale
cu capital majoritar de stat din domeniul feroviar și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 6 decembrie 2010.
Nr. 1.192.

PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor maiștri militari și subofițeri
din Serviciul de Protecție și Pază
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Protecție și Pază,
Președintele României d e c r e t e a z ă:
Art. 1. — Pe data de 1 decembrie 2010 se conferă Semnul
onorific În Serviciul Patriei, pentru 15 ani de activitate în
domeniile apărării, ordinii publice și siguranței naționale,
subofițerilor prevăzuți în anexa nr. 1* la prezentul decret.
Art. 2. — Pe data de 1 decembrie 2010 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale,

maistrului militar și subofițerilor prevăzuți în anexa nr. 2* la
prezentul decret.
Art. 3. — Pe data de 1 decembrie 2010 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, maistrului militar prevăzut în anexa nr. 3* la
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția
României,
republicată,
contrasemnăm acest decret.
PRIM-MINISTRU

EMIL BOC
București, 26 noiembrie 2010.
Nr. 1.143.
* Anexele nr. 1—3 conțin informații clasificate și urmează regimul Legii nr. 182/2002.

8

MONITORUL OFICIAL AL ROMÂNIEI, PARTEA I, Nr. 828/10.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.421
din 2 noiembrie 2010

referitoare la excepția de neconstituționalitate a dispozițiilor art. 911 alin. 1
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 911 alin. 1 din Codul de procedură penală,
excepție ridicată de Marcela-Livia Rus și Petrică-Lică Mihăilă în
Dosarul nr. 600/85/2009 al Curții de Apel Alba Iulia — Secția
penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 11 februarie 2010, pronunțată în Dosarul
nr. 600/85/2009, Curtea de Apel Alba Iulia — Secția penală a
sesizat Curtea Constituțională cu excepția de
neconstituționalitate a dispozițiilor art. 911 alin. 1 din Codul
de procedură penală.
Excepția a fost ridicată de Marcela-Livia Rus și Petrică-Lică
Mihăilă cu ocazia soluționării apelurilor formulate împotriva unei
sentințe penale pronunțate într-o cauză penală având ca obiect
infracțiuni prevăzute de Legea nr. 143/2000 privind prevenirea
și combaterea traficului și consumului ilicit de droguri.
În motivarea excepției de neconstituționalitate autorii
acesteia susțin că prevederile art. 911 alin. 1 din Codul de
procedură penală încalcă dreptul la un proces echitabil, dreptul
la apărare, secretul corespondenței, dreptul la respectarea vieții
private și de familie, precum și condițiile și limitele restrângerii
exercițiului unor drepturi sau al unor libertăți, deoarece
interceptările și înregistrările audio sau video se pot dispune și
înainte de începerea urmăririi penale, respectiv înainte de
declanșarea procesului penal, și chiar înainte de săvârșirea unei
infracțiuni.

Curtea de Apel Alba Iulia — Secția penală apreciază că
excepția de neconstituționalitate este neîntemeiată, întrucât
prevederile de lege criticate nu aduc nicio atingere dispozițiilor
din Legea fundamentală invocate. Face trimitere în acest sens
la Decizia Curții Constituționale nr. 962/2009.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 911 alin. 1 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăInterceptarea și înregistrarea convorbirilor sau comunicărilor
efectuate prin telefon ori prin orice mijloc electronic de
comunicare se realizează cu autorizarea motivată a
judecătorului, la cererea procurorului care efectuează sau
supraveghează urmărirea penală, în condițiile prevăzute de
lege, dacă sunt date ori indicii temeinice privind pregătirea sau
săvârșirea unei infracțiuni pentru care urmărirea penală se
efectuează din oficiu, iar interceptarea și înregistrarea se impun
pentru stabilirea situației de fapt ori pentru că identificarea sau
localizarea participanților nu poate fi făcută prin alte mijloace ori
cercetarea ar fi mult întârziată.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil, ale
art. 24 referitoare la dreptul la apărare, ale art. 28 privind
secretul corespondenței și ale art. 53 referitoare la condițiile și
limitele restrângerii exercițiului unor drepturi sau al unor libertăți,

MONITORUL OFICIAL AL ROMÂNIEI, PARTEA I, Nr. 828/10.XII.2010
precum și a prevederilor art. 8 privind dreptul la respectarea vieții
private și de familie din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prevederile art. 911 alin. 1 din Codul de procedură
penală au mai fost supuse controlului instanței de contencios
constituțional, prin raportare la aceleași dispoziții din Constituție
și din Convenția pentru apărarea drepturilor omului și a
libertăților fundamentale, invocate și în prezenta cauză, și cu
motivări similare. Astfel, prin Decizia nr. 182 din 2 martie 2010,
publicată în Monitorul Oficial al României, Partea I, nr. 193 din
26 martie 2010, Curtea a respins ca neîntemeiată o critică
similară referitoare la dispozițiile art. 911 din Codul de procedură
penală, reținând că dispozițiile din Codul de procedură penală
referitoare la interceptarea și înregistrarea convorbirilor sau
comunicărilor efectuate prin telefon sau prin orice mijloc
electronic de comunicare prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale, întrucât, potrivit art. 2 alin. (3) din Legea
nr. 47/1992, ăCurtea Constituțională se pronunță numai asupra
constituționalității actelor cu privire la care a fost sesizată [...]”.
De asemenea, Curtea a mai statuat că nu poate fi primită
nici susținerea potrivit căreia dispozițiile legale criticate contravin
prevederilor constituționale ale art. 28 și 53, deoarece înseși
textele invocate oferă legiuitorului libertatea unei astfel de
reglementări, secretul corespondenței nefiind un drept absolut,
ci susceptibil de anumite restrângeri, justificate la rândul lor de
necesitatea instrucției penale. Astfel, societățile democratice
sunt amenințate de un fenomen infracțional din ce în ce mai
complex, motiv pentru care statele trebuie să fie capabile de a

9

combate în mod eficace asemenea amenințări și de a
supraveghea elementele subversive ce acționează pe teritoriul
lor. Așa fiind, asemenea dispoziții legislative devin necesare într-o
societate democratică, în vederea asigurării securității naționale,
apărării ordinii publice ori prevenirii săvârșirii de infracțiuni.
Totodată, Curtea a arătat că anumite aspecte invocate într-o
cauză ori alta referitoare la modul de aplicare a dispozițiilor
legale criticate nu constituie o problemă de constituționalitate,
sens în care a reținut că nu se poate admite însă ideea
înfrângerii prezumției de constituționalitate ca urmare a aplicării
unor dispoziții legale în contradicție cu legea ori cu principiile
fundamentale.
În plus, însăși instanța europeană a validat prevederile legale
contestate, prin Hotărârea din 26 aprilie 2007 pronunțată în
Cauza Dumitru Popescu versus România. Astfel, după ce a
reținut existența unei încălcări a art. 8 din Convenția pentru
apărarea drepturilor omului și a libertăților fundamentale,
motivată de împrejurarea că la data comiterii faptelor legislația
în materie era alta, a afirmat că în noul cadru legislativ [prin
modificările aduse de Legea nr. 281/2003 și Legea nr. 356/2006]
există numeroase garanții în materie de interceptare și de
transcriere a comunicațiilor, de arhivare a datelor pertinente și
de distrugere a celor nepertinente. Așa fiind, dispozițiile legale
criticate oferă protecție împotriva amestecului arbitrar în
exercitarea dreptului la viață privată al persoanei, legea folosind
termeni cu un înțeles univoc.
În același sens este și Decizia nr. 102 din 4 februarie 2010,
publicată în Monitorul Oficial al României, Partea I, nr. 146 din
5 martie 2010.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.
Pentru motivele de mai sus, prevederile art. 911 alin. 1 din
Codul de procedură penală nu încalcă nici dispozițiile art. 24 din
Legea fundamentală.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 911 alin. 1 din Codul de procedură penală,
excepție ridicată de Marcela-Livia Rus și Petrică-Lică Mihăilă în Dosarul nr. 600/85/2009 al Curții de Apel Alba Iulia — Secția
penală.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

10

MONITORUL OFICIAL AL ROMÂNIEI, PARTEA I, Nr. 828/10.XII.2010
CURTEA CONSTITUȚIONALĂ

D E C I Z I A Nr. 1.430
din 2 noiembrie 2010

referitoare la excepția de neconstituționalitate a prevederilor art. 29 alin. (5) și (7)
din Legea nr. 317/2004 privind Consiliul Superior al Magistraturii și ale art. 322
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Iulia Antoanella Motoc
Mircea Ștefan Minea
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii și ale art. 322 din Codul
de procedură civilă, excepție ridicată de Călin Mocanu în
Dosarul nr. 5.239/1/2009 al Înaltei Curți de Casație și Justiție —
Secția de contencios administrativ și fiscal.
Dezbaterile au avut loc în ședința publică din data de
19 octombrie 2010, în prezența autorului excepției de
neconstituționalitate și a reprezentantului Ministerului Public,
fiind consemnate în încheierea de la acea dată, când Curtea,
având nevoie de timp pentru a delibera, a amânat pronunțarea
pentru data de 2 noiembrie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 18 martie 2010, pronunțată în Dosarul
nr. 5.239/1/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii și ale art. 322
alin. 1 din Codul de procedură civilă. Excepția a fost ridicată
de Călin Mocanu în cadrul soluționării cererii de revizuire
formulate împotriva Deciziei nr. 3.272 din 11 iunie 2009 a Înaltei
Curți de Casație și Justiție — Secția de contencios administrativ
și fiscal, prin care s-a respins ca nefondat recursul declarat de
acesta împotriva sentinței civile nr. 3.373 din 3 decembrie 2008
a Curții de Apel București — Secția a VIII-a contencios
administrativ și fiscal, prin care s-a admis excepția
inadmisibilității acțiunii pentru lipsa procedurii prealabile și, în
consecință, s-a respins acțiunea în contradictoriu cu pârâtul
Consiliul Superior al Magistraturii.
În motivarea excepției de neconstituționalitate autorul
acesteia susține că prevederile criticate din Legea nr. 317/2004
contravin dispozițiilor constituționale ale art. 11 privind dreptul
internațional și dreptul intern, ale art. 20 referitoare la tratatele
internaționale privind drepturile omului, ale art. 21 privind
accesul liber la justiție, ale art. 61 privind rolul și structura
Parlamentului, ale art. 129 privind folosirea căilor de atac și ale
art. 148 privind integrarea în Uniunea Europeană, precum și
dispozițiilor art. 6 paragraful 1 privind dreptul la un proces
echitabil, art. 13 privind dreptul la un recurs efectiv și art. 14
privind interzicerea discriminării din Convenția pentru apărarea

drepturilor omului și a libertăților fundamentale. În acest sens,
arată că i s-au restrâns în mod injust și nerezonabil dreptul de
acces la instanță și posibilitatea analizării efective, în fond, a
cererii de către o instanță națională, deși a exercitat în termen
legal calea de atac a recursului întemeiat pe dispozițiile art. 29
alin. (7) din Legea nr. 317/2004. Invocă, de asemenea,
jurisprudența Curții Europene a Drepturilor Omului referitoare la
dreptul la un proces echitabil și la dreptul la acces efectiv la o
instanță de judecată.
Cu privire la dispozițiile art. 322 din Codul de procedură
civilă, autorul excepției de neconstituționalitate consideră că
acestea contravin art. 21 și art. 129 din Constituție, precum și
art. 6 paragraful 1 din Convenția pentru apărarea drepturilor
omului și a libertăților fundamentale, în măsura în care ăar putea
fi invocate, interpretate și aplicate în sensul că examinarea pe
fond a unei cereri de revizuire îndreptate împotriva unei hotărâri
pronunțate de o instanță de recurs și întemeiată pe dispozițiile
art. 21 din Legea nr. 554/2004, este condiționată de evocarea
fondului”.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. (5) și (7) din Legea nr. 317/2004 privind
Consiliul Superior al Magistraturii, republicată în Monitorul Oficial
al României, Partea I, nr. 827 din 13 septembrie 2005, cu
modificările și completările ulterioare, având următorul conținut:
— Art. 29 alin. (5) și (7): ă(5) Hotărârile plenului privind cariera
și drepturile judecătorilor și procurorilor se redactează în cel mult
20 de zile și se comunică de îndată.
[...]
(7) Hotărârile prevăzute la alin. (5) pot fi atacate cu recurs, de
orice persoană interesată, în termen de 15 zile de la comunicare
sau de la publicare, la Secția de contencios administrativ și fiscal
a Înaltei Curți de Casație și Justiție.”
Obiect al excepției de neconstituționalitate, astfel cum reiese
din încheierea de sesizare a Curții Constituționale, îl mai
reprezintă și prevederile art. 322 alin. 1 din Codul de procedură

MONITORUL OFICIAL AL ROMÂNIEI, PARTEA I, Nr. 828/10.XII.2010
civilă însă art. 322 din Codul de procedură civilă nu are alineate.
Prin urmare, obiect al excepției de neconstituționalitate îl
reprezintă dispozițiile art. 322 din Codul de procedură civilă, cu
următorul cuprins: ăRevizuirea unei hotărâri rămase definitivă în
instanța de apel sau prin neapelare, precum și a unei hotărâri
dată de o instanță de recurs atunci când evocă fondul, se poate
cere în următoarele cazuri:
1. dacă dispozitivul hotărârii cuprinde dispoziții potrivnice ce
nu se pot aduce la îndeplinire;
2. dacă s-a pronunțat asupra unor lucruri care nu s-au cerut
sau nu s-a pronunțat asupra unui lucru cerut, ori s-a dat mai mult
decât s-a cerut;
3. dacă obiectul pricinii nu se află în ființă;
4. dacă un judecător, martor sau expert, care a luat parte la
judecată, a fost condamnat definitiv pentru o infracțiune
privitoare la pricină sau dacă hotărârea s-a dat în temeiul unui
înscris declarat fals în cursul sau în urma judecății ori dacă un
magistrat a fost sancționat disciplinar pentru exercitarea funcției
cu rea-credință sau gravă neglijență în acea cauză. În cazul în
care, în ambele situații, constatarea infracțiunii nu se mai poate
face printr-o hotărâre penală, instanța de revizuire se va
pronunța mai întâi, pe cale incidentală, asupra existenței sau
inexistenței infracțiunii invocate. La judecarea cererii va fi citat și
cel învinuit de săvârșirea infracțiunii;
5. dacă, după darea hotărârii, s-au descoperit înscrisuri
doveditoare, reținute de partea potrivnică sau care nu au putut
fi înfățișate dintr-o împrejurare mai presus de voința părților, ori
dacă s-a desființat sau s-a modificat hotărârea unei instanțe pe
care s-a întemeiat hotărârea a cărei revizuire se cere;
6. dacă statul ori alte persoane juridice de drept public sau de
utilitate publică, dispăruții, incapabilii sau cei puși sub curatelă
sau consiliul judiciar nu au fost apărați deloc sau au fost apărați
cu viclenie de cei însărcinați să-i apere;
7. dacă există hotărâri definitive potrivnice date de instanțe
de același grad sau de grade deosebite, în una și aceeași
pricină, între aceleași persoane, având aceeași calitate. Aceste
dispoziții se aplică și în cazul când hotărârile potrivnice sunt date
de instanțe de recurs. În cazul când una dintre instanțe este
Curtea Supremă de Justiție, cererea de revizuire se va judeca
de această instanță;
8. dacă partea a fost împiedicată să se înfățișeze la judecată
și să înștiințeze instanța despre aceasta, dintr-o împrejurare mai
presus de voința sa;
9. dacă Curtea Europeană a Drepturilor Omului a constatat
o încălcare a drepturilor sau libertăților fundamentale datorată
unei hotărâri judecătorești, iar consecințele grave ale acestei
încălcări continuă să se producă și nu pot fi remediate decât prin
revizuirea hotărârii pronunțate;
10. dacă, după ce hotărârea a devenit definitivă, Curtea
Constituțională s-a pronunțat asupra excepției invocate în acea
cauză, declarând neconstituțională legea, ordonanța ori o
dispoziție dintr-o lege sau dintr-o ordonanță care a făcut obiectul
acelei excepții ori alte dispoziții din actul atacat, care, în mod
necesar și evident, nu pot fi disociate de prevederile menționate
în sesizare”.
Autorul excepției consideră că prevederile de lege
menționate încalcă dispozițiile constituționale ale art. 11 privind
dreptul internațional și dreptul intern, ale art. 20 referitoare la
tratatele internaționale privind drepturile omului, ale art. 21
privind accesul liber la justiție, ale art. 61 privind rolul și structura
Parlamentului, ale art. 129 privind folosirea căilor de atac și ale
art. 148 privind integrarea în Uniunea Europeană, precum și
dispozițiile art. 6 paragraful 1 privind dreptul la un proces
echitabil, art. 13 privind dreptul la un recurs efectiv și art. 14
privind interzicerea discriminării din Convenția pentru apărarea
drepturilor omului și a libertăților fundamentale.

11

Examinând excepția de neconstituționalitate, Curtea
constată următoarele:
Referitor la critica autorului excepției de neconstituționalitate
având ca obiect dispozițiile art. 29 alin. (5) și (7) din Legea
nr. 317/2004, raportate la art. 21 din Constituție, Curtea s-a
pronunțat prin mai multe decizii, de exemplu, prin Decizia
nr. 634 din 26 iunie 2007, publicată în Monitorul Oficial al
României, Partea I, nr. 577 din 22 august 2007, și prin Decizia
nr. 485 din 20 aprilie 2010, publicată în Monitorul Oficial al
României, Partea I, nr. 383 din 10 iunie 2010. Cu acele prilejuri,
Curtea a reținut că textele de lege criticate prevăd că persoana
interesată are posibilitatea de a formula recurs la Secția de
contencios administrativ și fiscal a Înaltei Curți de Casație și
Justiție cu privire la hotărârea pronunțată de plenul Consiliului
Superior al Magistraturii referitoare la cariera și drepturile
judecătorilor și procurorilor și de a beneficia pe tot parcursul
acestei proceduri de toate garanțiile necesare asigurării unui
proces echitabil.
Având în vedere că dispozițiile de lege criticate prevăd o cale
de atac împotriva hotărârilor Consiliului Superior al Magistraturii
referitoare la cariera și drepturile judecătorilor și procurorilor, nu
se poate susține că acestea îngrădesc accesul liber la justiție,
garantat de art. 21 din Legea fundamentală.
În ceea ce privește critica referitoare la interpretarea
sintagmei ăorice persoană interesată”, Curtea constată că
aceasta nu poate fi primită, deoarece Curtea se pronunță numai
asupra constituționalității dispozițiilor de lege criticate, iar nu
asupra interpretării date de către instanța de judecată unei
norme de lege în vederea determinării dispozițiilor legale
aplicabile litigiului. Or, Curtea observă că, în realitate, autorul
excepției critică soluția pronunțată de către Înalta Curte de
Casație și Justiție — Secția contencios administrativ și fiscal, și
anume faptul că aceasta a calificat cererea sa ca fiind o acțiune
în contencios administrativ, căreia i se aplică regulile (inclusiv
obligativitatea procedurii prealabile) prevăzute de Legea
contenciosului administrativ nr. 554/2004, iar nu ca fiind un
recurs întemeiat pe dispozițiile art. 29 din Legea nr. 317/2004,
recurs care — așa cum a stabilit instanța de judecată — se
poate formula numai împotriva hotărârilor Consiliului Superior
al Magistraturii privind cariera și drepturile judecătorilor și
procurorilor, iar nu împotriva hotărârii Consiliului Superior al
Magistraturii de validare a examenului de capacitate susținut de
personalul de specialitate juridică asimilat judecătorilor și
procurorilor.
Cu privire la dispozițiile art. 322 din Codul de procedură
civilă, prin Decizia nr. 258 din 6 martie 2008, publicată în
Monitorul Oficial al României, Partea I, nr. 380 din 20 mai 2008,
Curtea a reținut că revizuirea este o cale extraordinară de atac
promovată în scopul îndreptării erorilor de fapt și numai din
acest motiv, ce ține de specificul căii de atac, textul de lege
criticat se referă la hotărâri pronunțate în recurs prin care se
evocă fondul. Nu poate fi reținută, așadar, critica privind
încălcarea accesului liber la justiție, întrucât, așa cum a statuat
Curtea în jurisprudența sa, acesta nu presupune accesul la toate
structurile judecătorești și la toate căile de atac. Prin aceeași
decizie, Curtea a mai reținut că interesul legat de stabilitatea
hotărârilor judecătorești definitive, precum și a raporturilor
juridice la care se referă impune ca legea să stabilească riguros
și limitativ cazurile și motivele pentru care se poate exercita
calea de atac a revizuirii.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.
Referitor
la
susținerea
autorului
excepției
de
neconstituționalitate potrivit căreia art. 322 din Codul de

12

MONITORUL OFICIAL AL ROMÂNIEI, PARTEA I, Nr. 828/10.XII.2010

procedură civilă contravine art. 21 din Constituție, în măsura în
care ăar putea fi invocate, interpretate și aplicate în sensul că
examinarea pe fond a unei cereri de revizuire îndreptate
împotriva unei hotărâri pronunțate de o instanță de recurs și
întemeiată pe dispozițiile art. 21 din Legea nr. 554/2004, este
condiționată de evocarea fondului” — Curtea constată că nici
aceasta nu poate fi primită, deoarece art. 21 alin. (2) din Legea
nr. 554/2004 conține norme de procedură prin care se instituie,
în mod excepțional, un nou motiv de revizuire, în considerarea
unei situații speciale, și anume ăpronunțarea hotărârilor rămase
definitive și irevocabile prin încălcarea principiului priorității
dreptului comunitar, reglementat de art. 148 alin. (2), coroborat
cu art. 20 alin. (2) din Constituția României”. Așadar, în materia

revizuirii hotărârilor, dreptul comun îl reprezintă dispozițiile
Codului de procedură civilă, iar prevederile art. 21 din Legea
contenciosului administrativ nr. 554/2004 au caracter special și,
potrivit regulii specialia generalibus derogant, derogă de la
normele dreptului comun și, totodată, se completează cu
acestea, în măsura în care nu este prevăzută în mod expres o
altă reglementare. Totodată, Curtea reține că aplicarea acestor
norme la litigiul dedus judecății intră în competența de
soluționare a instanței de judecată.
Cu privire la invocarea art. 61 din Constituție, Curtea
constată că acesta se referă la rolul și structura Parlamentului și
nu are relevanță asupra excepției de neconstituționalitate
ridicate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 29 alin. (5) și (7) din Legea nr. 317/2004
privind Consiliul Superior al Magistraturii și ale art. 322 din Codul de procedură civilă, excepție ridicată de Călin Mocanu în Dosarul
nr. 5.239/1/2009 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea datei alegerilor locale parțiale
pentru un consiliu local și un primar
În temeiul art. 108 din Constituția României, republicată, și al art. 9 din Legea
nr. 67/2004 pentru alegerea autorităților administrației publice locale, republicată,
cu modificările și completările ulterioare,
Guvernul României adoptă prezenta hotărâre.
Articol unic. — Se stabilește ziua de duminică, 16 ianuarie 2011, ca dată
pentru organizarea și desfășurarea alegerilor locale parțiale pentru Consiliul Local
al Comunei Surduc, județul Sălaj, și primarul comunei Baru, județul Hunedoara.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 8 decembrie 2010.
Nr. 1.240.

13

MONITORUL OFICIAL AL ROMÂNIEI, PARTEA I, Nr. 828/10.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru aprobarea modelului, conținutului și procedurii de înscriere
în Registrul național al asociațiilor de proprietari de păduri
Având în vedere Referatul de aprobare nr. 191.274 din 12 octombrie 2010 al Direcției păduri și dezvoltare forestieră,
în temeiul prevederilor art. 94 alin. (2) din Legea nr. 46/2008 — Codul silvic, cu modificările și completările ulterioare,
precum și ale art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului și
Pădurilor, cu modificările și completările ulterioare,
ministrul mediului și pădurilor emite următorul ordin:
național al asociațiilor de proprietari de păduri, cu modificările
ulterioare, își păstrează valabilitatea.
Art. 6. — La data intrării în vigoare a prezentului ordin,
Ordinul ministrului agriculturii și dezvoltării rurale nr. 763/2008
pentru aprobarea conținutului, modelului și procedurii de
înscriere în Registrul național al asociațiilor de proprietari de
păduri, publicat în Monitorul Oficial al României, Partea I, nr. 898
din 31 decembrie 2008, cu modificările ulterioare, se abrogă.
Art. 7. — Prezentul ordin se publică în Monitorul Oficial al
României, Partea I.

Art. 1. — Se aprobă modelul Registrului național al
asociațiilor de proprietari de păduri, prevăzut în anexa nr. 1.
Art. 2. — Se aprobă Procedura de înscriere în Registrul
național al asociațiilor de proprietari de păduri, prevăzută în
anexa nr. 2.
Art. 3. — Se aprobă modelul de certificat de înscriere a
asociației de proprietari de păduri în Registrul național al
asociațiilor de proprietari de păduri, prevăzut la anexa nr. 3.
Art. 4. — Anexele nr. 1—3 fac parte integrantă din prezentul
ordin.
Art. 5. — Certificatele emise în baza Ordinului ministrului
agriculturii și dezvoltării rurale nr. 763/2008 pentru aprobarea
conținutului, modelului și procedurii de înscriere în Registrul

Ministrul mediului și pădurilor,
László Borbély
București, 23 noiembrie 2010.
Nr. 2.053.
ANEXA Nr. 1

— Model —
MINISTERUL MEDIULUI ȘI PĂDURILOR

Registrul național al asociațiilor de proprietari de păduri
Nr. și data
actului
prin care
s-a
Nr.
constatat
Nr. și data
încheierii
Nr.
Durata
Nr.
Scopul
sau,
înscrierii
prin care
Numele
de
Denumirea
Sediul
de
certificatului
și
după caz,
asociației
s-a dispus
președintelui membri
Observații
asociației asociației funcționare
de înscriere obiectivele
s-a hotărât
în
înscrierea
în funcție
ai
a asociației
în RAF
asociației
dizolvarea,
RNAPP*)
asociației
asociației
cu
în RAF**)
indicarea
organului
care l-a
emis
1

2

3

4

5

6

*) RNAPP = Registrul național al asociațiilor de proprietari de păduri.
**) RAF = Registrul asociațiilor și fundațiilor.

7

8

9

10

11

Data
Data
radierii
radierii
asociației asociației
din RAF din RNAPP

12

13

14

MONITORUL OFICIAL AL ROMÂNIEI, PARTEA I, Nr. 828/10.XII.2010
ANEXA Nr. 2

PROCEDURĂ

de înscriere în Registrul național al asociațiilor de proprietari de păduri
Art. 1. — (1) Înscrierea asociațiilor de proprietari de păduri în Registrul național al asociațiilor de
proprietari de păduri se face pe baza următoarelor documente:
a) cererea de înscriere semnată de președinte, în care să se precizeze numărul de membri;
b) actul constitutiv;
c) statutul;
d) încheierea judecătorească prin care s-a dispus înscrierea în Registrul asociațiilor și fundațiilor;
e) certificatul de înscriere în Registrul asociațiilor și fundațiilor.
(2) Documentele prevăzute la alin. (1) lit. b)—e) se depun în copie certificată, pentru conformitate cu
originalul.
Art. 2. — (1) Documentele prevăzute la art. 1 alin. (1) se analizează în termen de 30 de zile de la data
depunerii, de către personalul direcției de specialitate din cadrul autorității publice centrale care răspunde
de silvicultură.
(2) După analiza documentelor prevăzute la art. 1 alin. (1), personalul direcției de specialitate din cadrul
autorității publice centrale care răspunde de silvicultură, după caz, efectuează înscrierea asociației de
proprietari de păduri în Registrul național al asociațiilor de proprietari de păduri și eliberează certificatul
de înscriere al asociației de proprietari de păduri sau refuză înscrierea acesteia în Registrul național al
asociațiilor de proprietari de păduri, cu precizarea motivului acesteia, și returnează documentele depuse.
(3) Certificatul de înscriere a asociației de proprietari de păduri în Registrul național al asociațiilor de
proprietari de păduri se întocmește potrivit modelului prevăzut în anexa nr. 3 la ordin.
Art. 3. — (1) În cazul pierderii sau distrugerii certificatului de înscriere în Registrul național al asociațiilor
de proprietari de păduri, președintele asociației de proprietari de păduri poate solicita eliberarea unui
duplicat.
(2) Eliberarea duplicatului se face pe baza următoarelor documente:
a) cererea președintelui asociației de proprietari de păduri de eliberare a unui duplicat;
b) dovada publicării anunțului pierderii sau distrugerii în Monitorul Oficial al României, Partea a III-a.
Art. 4. — (1) Președintele asociației de proprietari de păduri/formei asociative are obligația de a
transmite autorității publice centrale care răspunde de silvicultură un extras din Registrul asociațiilor și
fundațiilor la zi, în următoarele cazuri:
a) modificarea actului constitutiv al asociației;
b) modificarea statutului asociației;
c) schimbarea sediului asociației;
d) dizolvarea asociației;
e) radierea asociației din Registrul asociațiilor și fundațiilor.
(2) Pe lângă extrasul prevăzut la alin. (1), președintele asociației de proprietari de păduri are obligația
de a transmite autorității publice centrale care răspunde de silvicultură și copii de pe actele care au stat
la baza înscrierii mențiunilor prevăzute la lit. a)—d) în Registrul asociațiilor și fundațiilor.
Art. 5. — După primirea documentelor prevăzute la art. 4, personalul direcției de specialitate din cadrul
autorității publice centrale care răspunde de silvicultură va opera în Registrul național al asociațiilor de
proprietari de păduri modificările care rezultă din aceste documente.
Art. 6. — Data radierii asociației din Registrul național al asociațiilor de proprietari de păduri este data
primirii de către autoritatea publică centrală care răspunde de silvicultură a extrasului din Registrul
asociațiilor și fundațiilor, în care se menționează radierea asociației și a copiei de pe actul care a stat la
baza înscrierii acestei mențiuni în Registrul asociațiilor și fundațiilor.

MONITORUL OFICIAL AL ROMÂNIEI, PARTEA I, Nr. 828/10.XII.2010

15
ANEXA Nr. 3*)

— Model —

*) Anexa nr. 3 este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 828/10.XII.2010

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

ORDIN
privind dispunerea radierii din Registrul general al instituțiilor financiare nebancare
a Societății Comerciale ETRA LEASING IFN — S.A.
Având în vedere solicitarea privind radierea din Registrul general al instituțiilor financiare nebancare a Societății Comerciale
ETRA LEASING IFN — S.A., formulată în baza art. 28 alin. (1) lit. a) din Legea nr. 93/2009 privind instituțiile financiare nebancare,
prin scrisorile înregistrate la Banca Națională a României sub numerele 23.867 din 6 octombrie 2010 și 24.935 din 19 octombrie
2010, și îndeplinirea cerințelor prevăzute la art. 113 alin. (1) din Regulamentul Băncii Naționale a României nr. 20/2009 privind
instituțiile financiare nebancare, cu modificările și completările ulterioare,
în temeiul art. 35 din Legea nr. 312/2004 privind Statutul Băncii Naționale a României și al prevederilor Hotărârii
Parlamentului României nr. 35/2009 pentru numirea Consiliului de administrație al Băncii Naționale a României,
guvernatorul Băncii Naționale a României emite următorul ordin:
Articol unic. — Se dispune radierea din Registrul general
al instituțiilor financiare nebancare a Societății Comerciale
ETRA LEASING IFN — S.A., cu sediul în București,
bd. Națiunile Unite nr. 1, bl. 108A, et. 3, sectorul 5,

înregistrată la registrul comerțului sub nr. J40/4763/2008,
cod de înregistrare fiscală nr. RO23505100, înscrisă în
Registrul general la secțiunea h) ăLeasing financiar” sub
nr. RG-PJR-41-080228.

Guvernatorul Băncii Naționale a României,
Mugur Constantin Isărescu
București, 29 noiembrie 2010.
Nr. 1.194.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 828/10.XII.2010 conține 16 pagini.

Prețul: 3,20 lei

&JUYDGY|448148]
ISSN 1453—4495

