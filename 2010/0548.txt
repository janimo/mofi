PARTEA I

Anul 178 (XXII) — Nr. 548

Miercuri, 4 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

725.

— Hotărâre privind reorganizarea și funcționarea
Ministerului Agriculturii și Dezvoltării Rurale, precum și
a unor structuri aflate în subordinea acestuia ............

2–8

2

MONITORUL OFICIAL AL ROMÂNIEI, PARTEA I, Nr. 548/4.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind reorganizarea și funcționarea Ministerului Agriculturii și Dezvoltării Rurale,
precum și a unor structuri aflate în subordinea acestuia
În temeiul art. 108 din Constituția României, republicată, al art. 40 alin. (1) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, precum și al art. 2 și art. 4 alin. (1)
din Ordonanța de urgență a Guvernului nr. 70/2010 privind unele măsuri pentru reorganizarea Ministerului Agriculturii și Dezvoltării
Rurale, precum și a unor structuri aflate în subordinea acestuia,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Ministerul Agriculturii și Dezvoltării Rurale este
organ de specialitate al administrației publice centrale, cu
personalitate juridică, în subordinea Guvernului, cu sediul în
municipiul București, bd. Carol I nr. 24, sectorul 3.
(2) Ministerul Agriculturii și Dezvoltării Rurale este autoritatea
publică centrală responsabilă cu aplicarea strategiei și
Programului de guvernare, cu rol în elaborarea și
implementarea strategiilor naționale sectoriale în domeniile
agriculturii și producției alimentare, dezvoltării rurale, pescuitului
și acvaculturii, îmbunătățirilor funciare, precum și în domeniile
conexe: fitosanitar, cercetarea științifică de specialitate,
conservarea și managementul durabil al solurilor și al resurselor
genetice vegetale și animale.
(3) Ministerul Agriculturii și Dezvoltării Rurale elaborează
strategii și reglementări specifice în domeniile sale de activitate,
în cadrul politicii Guvernului și în conformitate cu reglementările
Uniunii Europene și cu principiile politicii agricole comune (PAC).
(4) Ministerul Agriculturii și Dezvoltării Rurale este finanțat
integral de la bugetul de stat.
(5) Obiectivele Ministerului Agriculturii și Dezvoltării Rurale
sunt următoarele:
a) asigurarea securității alimentare naționale prin creșterea și
diversificarea producției agricole;
b) creșterea competitivității produselor agroalimentare și
pescărești românești pe piața europeană și globală în vederea
echilibrării balanței comerciale agricole;
c) absorbția fondurilor comunitare destinate finanțării
domeniilor specifice;
d) susținerea financiară și fiscală a agriculturii prin programe
multianuale;
e) eficientizarea structurilor de piață agricole și
agroalimentare;
f) stimularea înființării de depozite pentru colectarea, sortarea
și valorificarea produselor agricole;
g) accelerarea procesului de dezvoltare rurală, inclusiv a
serviciilor din spațiul rural;
h) modernizarea și extinderea infrastructurii de îmbunătățiri
funciare, adaptarea agriculturii la schimbările climatice;
i) dezvoltarea pisciculturii;
j) susținerea cercetării agricole și a formării profesionale;
k) reforma structurilor administrative cu atribuții în domeniul
agriculturii.
Art. 2. — (1) Pentru realizarea obiectivelor din domeniul său
de activitate, Ministerul Agriculturii și Dezvoltării Rurale exercită
următoarele funcții:
a) de strategie, prin care se elaborează, în conformitate cu
politica Guvernului, normele Uniunii Europene și tendințele pe

plan mondial, strategia de dezvoltare în domeniile sale de
activitate și se proiectează mecanismele financiare necesare;
b) de reglementare, prin care se asigură, în conformitate cu
strategia Guvernului, realizarea cadrului juridic și elaborarea
reglementărilor specifice activităților din domeniile sale de
activitate;
c) de administrare, prin care se asigură administrarea
proprietății publice și private a statului, precum și gestionarea
fondurilor și serviciilor pentru care statul este responsabil, în
domeniul său de activitate;
d) de gestionare a fondurilor europene și naționale alocate
dezvoltării rurale, agriculturii și pisciculturii;
e) de reprezentare, prin care se asigură, în numele statului
sau al Guvernului, reprezentarea pe plan intern și extern în
domeniul său de activitate și în limitele stabilite prin actele
normative în vigoare;
f) de autoritate de stat, prin care se asigură implementarea,
urmărirea și controlul aplicării și respectării reglementărilor în
domeniile sale de activitate;
g) de autoritate de management pentru Programul SAPARD,
Programul național de dezvoltare rurală 2007—2013 — PNDR
și Programul operațional pentru pescuit — POP;
h) de plată, prin instituțiile/departamentele subordonate/din
cadrul Ministerului Agriculturii și Dezvoltării Rurale.
(2) Ministerul Agriculturii și Dezvoltării Rurale este autoritatea
competentă pentru organizarea, implementarea și funcționarea
Rețelei de informații contabile agricole — RICA.
(3) În structura Ministerului Agriculturii și Dezvoltării Rurale,
în coordonarea directă a ministrului, funcționează autoritatea
competentă pentru acreditarea agențiilor de plăți și a
organismului coordonator.
CAPITOLUL II
Atribuțiile, structura organizatorică
și conducerea ministerului
SECȚIUNEA 1
Atribuțiile ministerului

Art. 3. — În exercitarea funcțiilor sale, Ministerul Agriculturii
și Dezvoltării Rurale are următoarele atribuții principale:
a) asigură implementarea Programului de guvernare, a
strategiilor și politicilor din domeniile sale de activitate, pe
principiile PAC, potrivit reglementărilor în vigoare;
b) implementează prevederile Tratatului dintre Regatul
Belgiei, Republica Cehă, Regatul Danemarcei, Republica
Federală Germania, Republica Estonia, Republica Elenă,
Regatul Spaniei, Republica Franceză, Irlanda, Republica
Italiană, Republica Cipru, Republica Letonia, Republica Lituania,
Marele Ducat al Luxemburgului, Republica Ungară, Republica

MONITORUL OFICIAL AL ROMÂNIEI, PARTEA I, Nr. 548/4.VIII.2010
Malta, Regatul Țărilor de Jos, Republica Austria, Republica
Polonă, Republica Portugheză, Republica Slovenia, Republica
Slovacă, Republica Finlanda, Regatul Suediei, Regatul Unit al
Marii Britanii și Irlandei de Nord (state membre ale Uniunii
Europene) și Republica Bulgaria și România privind aderarea
Republicii Bulgaria și a României la Uniunea Europeană, ratificat
prin Legea nr. 157/2005, pentru domeniile specifice;
c) fundamentează și elaborează strategii și politici specifice
în domeniile sale de activitate, pe care le promovează la nivel
european și/sau național, alături de cele comunitare;
d) elaborează și fundamentează documentele ce reflectă
poziția României în raport cu politica și strategia Uniunii
Europene pentru domeniul său de competență și asigură
participarea la activitățile instituțiilor Uniunii Europene;
e) inițiază, elaborează și promovează în vederea adoptării
proiecte de acte normative în domeniile sale de activitate;
f) avizează proiecte de acte normative care au legătură cu
domeniile sale de activitate;
g) inițiază, elaborează și aprobă măsuri, proceduri și norme
în domeniul specific, conform legislației comunitare și naționale;
h) asigură fluxul financiar al fondurilor destinate cofinanțării
și prefinanțării contribuției financiare a Uniunii Europene,
utilizate pentru plata cheltuielilor aferente Fondului European de
Garantare Agricolă (FEGA), Fondului European Agricol de
Dezvoltare Rurală (FEADR) și Fondului European pentru
Pescuit (FEP);
i) garantează integritatea contribuției financiare a Uniunii
Europene și asigură respectarea utilizării acesteia conform
destinației stabilite prin acordul interinstituțional, angajamentele
bugetare și prin alte documente încheiate sau convenite între
Comisia Europeană și Guvernul României;
j) în domeniile sale de activitate, asigură gestionarea
contribuției financiare a Uniunii Europene, în condițiile stabilite
prin plafoanele anuale și angajamentele bugetare, prin conturi
deschise la instituții financiar-bancare sau la Trezoreria Statului;
k) asigură controlul privind operațiunile care fac parte din
sistemul de finanțare prin FEGA, FEP, FEADR și bugetul
național;
l) elaborează și/sau avizează documentațiile tehnice ale
obiectivelor de investiții specifice;
m) evaluează și înregistrează bunurile din patrimoniul său și
asigură sprijinirea instituțiilor publice din subordine în procedura
de înregistrare a bunurilor care se află în administrarea
acestora;
n) elaborează studii, analize, planuri și fundamentează
programe de dezvoltare a zonelor rurale, montane și a celor cu
risc de eroziune a solului;
o) reprezintă Guvernul în relațiile cu organismele și instituțiile
interne și internaționale, în domeniile sale de activitate;
p) inițiază, negociază și asigură, prin împuternicirea
Guvernului, punerea în aplicare a convențiilor și acordurilor
internaționale din domeniul său de activitate la care România
este parte și dezvoltă relații de cooperare cu instituții și
organizații similare din alte state;
q) întreprinde acțiuni și inițiative, potrivit competențelor
stabilite de lege, pentru participarea României la acțiunile de
cooperare bilaterală și multilaterală, la nivel subregional,
regional și global, pentru valorificarea oportunităților și facilităților
de asistență financiară, tehnică, tehnologică și științifică;
r) colaborează cu celelalte ministere și organe de specialitate
din subordinea Guvernului, cu autoritățile administrației publice
locale și cu alte organisme interne și internaționale;
s) asigură relația cu Parlamentul României, cu sindicatele și
patronatele și cu partenerii sociali din sfera sa de activitate,
precum și cu mass-media;

3

ș) desfășoară activități de control și inspecții tehnice privind
respectarea legislației pe domenii de activitate, colaborând în
acțiunile sale, după caz, și cu celelalte autorități publice abilitate;
t) elaborează strategiile în domeniul consultanței agricole;
ț) asigură dezvoltarea și funcționarea sistemului antigrindină,
securitatea și controlul în domeniul intervențiilor active în
atmosferă, precum și organizarea colaborării internaționale în
domeniu;
u) asigură asistență tehnică producătorilor sau procesatorilor
la elaborarea documentației, conform legislației comunitare și
naționale, pentru a solicita protecția indicațiilor geografice,
denumirilor de origine și specialităților tradiționale garantate ale
produselor agricole sau alimentare românești, la nivel național
și comunitar, precum și asistență tehnică în elaborarea de
proiecte pentru promovarea produselor tradiționale și ecologice
românești;
v) organizează controlul financiar preventiv la nivelul
ministerului și avizează organizarea acestuia la nivelul
instituțiilor subordonate, potrivit legii;
w) promovează politicile naționale și comunitare din
domeniul specific de activitate;
x) exercită și alte responsabilități, în conformitate cu
dispozițiile legislației naționale și ale acordurilor internaționale
la care România este parte, precum și cu statutul României de
stat membru al Uniunii Europene.
SECȚIUNEA a 2-a
Structura organizatorică și conducerea ministerului

Art. 4. — (1) Structura organizatorică a Ministerului
Agriculturii și Dezvoltării Rurale este prevăzută în anexa nr. 1.
(2) Prin ordin al ministrului agriculturii și dezvoltării rurale se
pot organiza direcții, servicii, birouri și compartimente, în
condițiile legii.
(3) Atribuțiile și responsabilitățile structurilor din aparatul
propriu al Ministerului Agriculturii și Dezvoltării Rurale se
stabilesc, în conformitate cu structura organizatorică, prin
regulamentul de organizare și funcționare al ministerului, care se
aprobă prin ordin al ministrului agriculturii și dezvoltării rurale.
Art. 5. — (1) În condițiile legii, se organizează și funcționează
în subordinea Ministerului Agriculturii și Dezvoltării Rurale unități
de management al proiectului, denumite în continuare UMP,
conduse de câte un director, în vederea asigurării unui cadru
unitar pentru managementul proiectelor finanțate prin
împrumuturi externe.
(2) Structura organizatorică, numărul de posturi și
regulamentul de organizare și funcționare ale UMP se stabilesc
prin ordin al ministrului agriculturii și dezvoltării rurale.
(3) Ministrul agriculturii și dezvoltării rurale numește, în
condițiile legii, personalul UMP și stabilește competențele
directorului.
Art. 6. — (1) Structurile care funcționează în subordinea
Ministerului Agriculturii și Dezvoltării Rurale sunt prevăzute în
anexa nr. 2.
(2) Atribuțiile și responsabilitățile, structura organizatorică,
statele de funcții și numărul de posturi pentru instituțiile publice
din subordinea Ministerului Agriculturii și Dezvoltării Rurale se
aprobă prin ordin al ministrului agriculturii și dezvoltării rurale,
cu încadrarea în numărul maxim de posturi aprobat.
(3) Numirea conducătorilor instituțiilor din subordinea
Ministerului Agriculturii și Dezvoltării Rurale se face prin ordin al
ministrului agriculturii și dezvoltării rurale, în condițiile legii.
(4) Structurile care funcționează sub autoritatea Ministerului
Agriculturii și Dezvoltării Rurale sunt prevăzute în anexa nr. 3.
(5) La structurile prevăzute la alin. (4) numirea conducătorilor
se face potrivit legii.

4

MONITORUL OFICIAL AL ROMÂNIEI, PARTEA I, Nr. 548/4.VIII.2010

Art. 7. — (1) Conducerea Ministerului Agriculturii și
Dezvoltării Rurale se exercită de către ministrul agriculturii și
dezvoltării rurale.
(2) Ministrul agriculturii și dezvoltării rurale numește și
eliberează din funcție, în condițiile legii, personalul Ministerului
Agriculturii și Dezvoltării Rurale.
(3) Ministrul agriculturii și dezvoltării rurale îndeplinește în
domeniul de activitate al ministerului atribuțiile generale
prevăzute la art. 53 din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare.
(4) Ministrul agriculturii și dezvoltării rurale aprobă înființarea
comitetelor de monitorizare sau a grupurilor de lucru.
(5) În exercitarea atribuțiilor sale, ministrul agriculturii și
dezvoltării rurale emite ordine și instrucțiuni, în condițiile legii.
(6) Ministrul agriculturii și dezvoltării rurale aprobă prin ordin
măsuri, proceduri și norme de implementare a regulamentelor
comunitare în domeniile de activitate ale ministerului.
(7) Ministrul agriculturii și dezvoltării rurale îndeplinește și
alte atribuții specifice stabilite prin alte acte normative.
(8) Ministrul agriculturii și dezvoltării rurale reprezintă
ministerul în raporturile cu celelalte ministere, cu alte autorități
publice și organizații, cu persoane juridice și fizice din țară sau
din străinătate, precum și în justiție.
(9) Ministrul agriculturii și dezvoltării rurale coordonează
activitatea structurilor din subordine, precum și a celor aflate sub
autoritatea ministerului și îndeplinește atribuțiile prevăzute de
Legea nr. 500/2002 privind finanțele publice, cu modificările și
completările ulterioare, în calitate de ordonator principal de
credite.
Art. 8. — În scopul coordonării activităților specifice
programelor naționale și comunitare, derulate în domeniile de
activitate ale ministerului, se înființează comitete de coordonare,
monitorizare, evaluare, selecție, ale căror componență și mod
de funcționare se aprobă prin ordin al ministrului agriculturii și
dezvoltării rurale.
Art. 9. — (1) Ministrul agriculturii și dezvoltării rurale este
ajutat în activitatea de conducere a ministerului de 2 secretari de
stat.
(2) Secretarii de stat exercită atribuțiile delegate de către
ministrul agriculturii și dezvoltării rurale. Răspunderile și
atribuțiile acestora se stabilesc prin ordin al ministrului
agriculturii și dezvoltării rurale.
Art. 10. — În cazul în care ministrul agriculturii și dezvoltării
rurale nu își poate exercita atribuțiile curente, acesta
desemnează un secretar de stat care să exercite aceste atribuții,
înștiințându-l pe primul-ministru.
Art. 11. — (1) Secretarul general al Ministerului Agriculturii și
Dezvoltării Rurale este înalt funcționar public, numit în condițiile
legii. Acesta asigură stabilitatea funcționării ministerului,
continuitatea conducerii și realizarea legăturilor funcționale între
structurile ministerului.
(2) Secretarul general este subordonat direct ministrului
agriculturii și dezvoltării rurale.
(3) Secretarul general îndeplinește atribuțiile prevăzute la
art. 49 alin. (2) din Legea nr. 90/2001, cu modificările și
completările ulterioare.
(4) Secretarul general al Ministerului Agriculturii și Dezvoltării
Rurale poate îndeplini și alte atribuții încredințate de ministru,
prevăzute în regulamentul de organizare și funcționare al
ministerului.
(5) Secretarul general este ajutat de un secretar general
adjunct, numit în condițiile legii.
Art. 12. — (1) Compartimentul ăLeader și alte programe” și
compartimentul ăPromovare, informare și raportare” din direcțiile
pentru agricultură și dezvoltare rurală județene și a municipiului
București se reorganizează ca structuri județene de dezvoltare

rurală în cadrul Direcției generale dezvoltare rurală — Autoritate
de management pentru PNDR, denumită în continuare DGDR
AM-PNDR, din cadrul Ministerului Agriculturii și Dezvoltării
Rurale.
(2) Numărul maxim de posturi pentru structurile județene de
dezvoltare rurală este de 198.
(3) Structurile județene de dezvoltare rurală, precum și
numărul de personal pentru fiecare structură se stabilesc prin
ordin al ministrului agriculturii și dezvoltării rurale.
(4) Personalul din cadrul compartimentelor prevăzute la
alin. (1), supuse reorganizării, se consideră transferat în
interesul serviciului, în limita posturilor prevăzute la alin. (2), și
beneficiază de drepturile salariale pentru categoriile de personal
din cadrul DGDR AM-PNDR.
(5) Personalul din cadrul structurilor de dezvoltare rurală de
la nivel județean, prevăzute la alin. (1), își va desfășura
activitatea în spațiile pe care le ocupă în prezent în cadrul
sediilor direcțiilor pentru agricultură județene și a municipiului
București.
Art. 13. — (1) Ministerul Agriculturii și Dezvoltării Rurale preia
un număr de 10 posturi cu personalul aferent, în urma desființării
prin absorbție a Agenției Naționale de Consultanță Agricolă, în
vederea desfășurării activității de elaborare a strategiilor de
consultanță agricolă.
(2) În vederea desfășurării activității prevăzute la alin. (1), se
înființează în cadrul Direcției generale politici agricole o structură
ale cărei atribuții se stabilesc prin regulamentul de organizare
și funcționare al ministerului.
(3) Personalul preluat în limita posturilor prevăzute la alin. (1)
beneficiază de drepturile salariale acordate, potrivit legii, pentru
categoriile de funcții din cadrul structurii prevăzute la alin. (2).
Art. 14. — (1) Ministerul Agriculturii și Dezvoltării Rurale preia
personalul aferent Administrației sistemului național antigrindină
și de creștere a precipitațiilor, desființată ca urmare a comasării
prin absorbție, în limita a 33 de posturi.
(2) În vederea desfășurării activității Administrației sistemului
național antigrindină și de creștere a precipitațiilor, se înființează
în cadrul Ministerului Agriculturii și Dezvoltării Rurale o structură
ale cărei atribuții se stabilesc prin regulamentul de organizare
și funcționare al ministerului.
(3) Personalul preluat în limita posturilor prevăzute la alin. (1)
beneficiază de drepturile salariale acordate, potrivit legii, pentru
categoriile de funcții din cadrul structurii prevăzute la alin. (2).
Art. 15. — (1) Ministerul Agriculturii și Dezvoltării Rurale preia
în cadrul DGDR AM-PNDR din aparatul propriu un număr de
33 de posturi vacante, în urma desființării Agenției Naționale a
Zonei Montane, în vederea desfășurării activităților în domeniul
dezvoltării și protecției zonelor montane din România, zone
marcate de specificitate, fragile ecologic și defavorizate
economico-social din cauze naturale.
(2) Personalul se preia în limita posturilor prevăzute la
alin. (1) și beneficiază de drepturile salariale acordate, potrivit
legii, pentru categoriile de funcții din cadrul DGDR AM-PNDR.
Art. 16. — Numărul maxim de posturi din aparatul propriu al
Ministerului Agriculturii și Dezvoltării Rurale este de 670,
exclusiv demnitarii și posturile aferente cabinetului ministrului.
Art. 17. — (1) Ministerul Agriculturii și Dezvoltării Rurale are
în dotare, pentru transportul persoanelor din aparatul propriu,
un număr de autovehicule stabilit potrivit actelor normative în
vigoare: 7 autovehicule, dintre care 4 autovehicule cu un
consum lunar de 200 litri/lună/autovehicul și 3 autovehicule cu
un consum de 150 litri/lună.
(2) Pentru activitățile specifice de inspecții și control, gestiune
economico-administrativă, precum și pentru activitățile
interinstituționale, Ministerul Agriculturii și Dezvoltării Rurale are
în dotare 17 autovehicule de intervenție, cu un consum lunar de
300 litri/lună/autovehicul.

MONITORUL OFICIAL AL ROMÂNIEI, PARTEA I, Nr. 548/4.VIII.2010
(3) Pentru implementarea și controlul măsurilor din PNDR,
Ministerul Agriculturii și Dezvoltării Rurale, prin DGDR
AM-PNDR, are în dotare un număr total de 44 de autovehicule
cu un consum lunar de 300 litri/lună/autovehicul, dintre care 2 la
nivelul aparatului central și 42 la nivelul structurilor județene.
(4) Pentru implementarea și controlul măsurilor din
Programul operațional de pescuit — POP, Ministerul Agriculturii
și Dezvoltării Rurale, prin Direcția generală pescuit — AM-POP,
are în dotare un număr total de 11 autovehicule cu un consum
lunar de 300 litri/lună/autovehicul, dintre care 2 la nivelul
aparatului central și 9 la nivel teritorial, o barcă din fibră de sticlă,
precum și o șalupă fluvială de control.
(5) Pentru desfășurarea activității privind intervențiile active
în atmosferă, Ministerul Agriculturii și Dezvoltării Rurale are în
dotare un număr total de 6 autovehicule cu un consum lunar de
300 litri/lună/autovehicul, dintre care 1 la nivelul aparatului
central și 5 la nivelul structurilor teritoriale.
(6) Pentru desfășurarea activității privind consultanța
agricolă, Ministerul Agriculturii și Dezvoltării Rurale are în dotare
la nivelul aparatului central un număr total de 3 autovehicule cu
un consum lunar de 300 litri/lună/autovehicul.
(7) Structurile care funcționează în subordinea Ministerului
Agriculturii și Dezvoltării Rurale prevăzute la pct. I și II din anexa
nr. 2 pot utiliza pentru activități specifice un număr de
autoturisme, potrivit anexei nr. 4.
CAPITOLUL III
Dispoziții finale
Art. 18. — (1) Cheltuielile curente aferente activităților DGDR
AM-PNDR de gestionare a fondurilor comunitare, inclusiv
cheltuielile de personal, se suportă din Fondul european agricol
pentru dezvoltare rurală și de la bugetul de stat, așa cum sunt
prevăzute în capitolul ăCheltuieli directe” din măsura 511
ăAsistență tehnică” din cadrul PNDR.
(2) Cheltuielile curente aferente activităților DGP AM-POP și
Agenției de plată — Direcția generală buget finanțe și fonduri
europene de gestionare a fondurilor comunitare, inclusiv
cheltuielile de personal, se suportă din Fondul European pentru
Pescuit și de la bugetul de stat, așa cum sunt prevăzute în axa 5
ăAsistență tehnică” din cadrul POP.
Art. 19. — Încadrarea în numărul de posturi și în structura
organizatorică extinsă se aprobă prin ordin al ministrului
agriculturii și dezvoltării rurale, cu respectarea termenelor și a
procedurii stabilite de legea aplicabilă fiecărei categorii de
funcții.
Art. 20. — (1) Hotărârea Guvernului nr. 545/2010 privind
organizarea, structura și funcționarea Agenției Naționale pentru
Pescuit și Acvacultură, publicată în Monitorul Oficial al
României, Partea I, nr. 444 din 1 iulie 2010, se modifică după
cum urmează:
1. La articolul 5, alineatul (1) va avea următorul cuprins:
ăArt. 5. — (1) Numărul de posturi al Agenției este de 97.”

2. La articolul 7 punctul F, litera h) va avea următorul
cuprins:
ăh) propune ministrului agriculturii și dezvoltării rurale
componența comisiei de privatizare, concesionare, precum și
atribuțiile acesteia.”
3. La anexa nr. 1, nota va avea următorul cuprins:
ăNr. maxim de posturi: 97*)
*) Inclusiv posturile din structurile regionale.”

4. Anexa nr. 4 se modifică și se înlocuiește cu anexa
nr. 5, care face parte integrantă din prezenta hotărâre.
(2) Încadrarea în numărul de posturi se realizează cu
respectarea termenelor și a procedurii stabilite de legea
aplicabilă fiecărei categorii de funcții.
Art. 21. — Alineatul (1) al articolului 1 din Hotărârea
Guvernului nr. 1.433/2009 privind înființarea, organizarea și
funcționarea Laboratorului Central pentru Calitatea Semințelor și
a Materialului Săditor, ca urmare a comasării prin absorbție și a
preluării activității Băncii de Resurse Genetice Vegetale
Suceava, publicată în Monitorul Oficial al României, Partea I,
nr. 857 din 9 decembrie 2009, se modifică după cum urmează:
ăArt. 1. — (1) Laboratorul Central pentru Calitatea Semințelor
și a Materialului Săditor, înființat potrivit art. 20 alin. (2) din Legea
nr. 266/2002 privind producerea, prelucrarea, controlul și
certificarea calității, comercializarea semințelor și a materialului
săditor, precum și înregistrarea soiurilor de plante se
reorganizează la nivel național ca urmare a comasării prin
absorbție și a preluării activității Băncii de Resurse Genetice
Vegetale Suceava și funcționează ca unitate cu personalitate
juridică, în subordinea Ministerului Agriculturii și Dezvoltării
Rurale, finanțat din venituri proprii și subvenții de la bugetul de
stat, prin bugetul Ministerului Agriculturii și Dezvoltării Rurale.”
Art. 22. — (1) Alineatul (2) al articolului 10 din Hotărârea
Guvernului nr. 1.408/2009 privind înființarea, organizarea și
funcționarea Oficiului Național al Viei și Produselor Vitivinicole,
publicată în Monitorul Oficial al României, Partea I, nr. 827 din
2 decembrie 2009, se modifică după cum urmează:
ă(2) Numărul maxim de posturi al O.N.V.P.V. este de 84.”
(2) Încadrarea în numărul de posturi se realizează cu
respectarea termenelor și a procedurii stabilite de legea
aplicabilă fiecărei categorii de funcții.
Art. 23. — Anexele nr. 1—5 fac parte integrantă din prezenta
hotărâre.
Art. 24. — La data intrării în vigoare a prezentei hotărâri se
abrogă Hotărârea Guvernului nr. 25/2010 privind organizarea și
funcționarea Ministerului Agriculturii și Dezvoltării Rurale,
publicată în Monitorul Oficial al României, Partea I, nr. 23 din
12 ianuarie 2010.

PRIM-MINISTRU

EMIL BOC
Contrasemnează:
p. Ministrul agriculturii și dezvoltării rurale,
Adrian Rădulescu,
secretar de stat
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 725.

5

1) Anexa

nr. 1 este reprodusă în facsimil.

S T R U C T U R A O R G A N I Z AT O R I C Ă

a Ministerului Agriculturii și Dezvoltării Rurale
Numărul maxim de posturi = 670,
exclusiv demnitarii și cabinetul ministrului

ANEXA Nr. 11)

6
MONITORUL OFICIAL AL ROMÂNIEI, PARTEA I, Nr. 548/4.VIII.2010

7

MONITORUL OFICIAL AL ROMÂNIEI, PARTEA I, Nr. 548/4.VIII.2010

ANEXA Nr. 2

STRUCTURILE

care funcționează în subordinea Ministerului Agriculturii și Dezvoltării Rurale
Nr.
crt.

Denumirea structurii

I.
1.
2.

Instituții publice finanțate integral din bugetul de stat
Direcțiile pentru agricultură județene și a municipiului București — servicii publice deconcentrate — 1.255 de posturi
Agenția Națională pentru Ameliorare și Reproducție în Zootehnie ăProf. Dr. G. K. Constantinescu”, inclusiv oficiile județene
pentru ameliorare și reproducție în zootehnie — 302 posturi

3.
4.
5.
6.

Laboratorul Central Fitosanitar — 118 posturi
Agenția de Plăți și Intervenție pentru Agricultură — 4.862 de posturi
Agenția Domeniilor Statului — 326 de posturi, respectiv 246 de posturi începând cu 1 ianuarie 2011
Agenția Națională pentru Pescuit și Acvacultură — 97 de posturi
N O T Ă:

Numărul maxim de posturi finanțate de la bugetul de stat este de 7.646, respectiv 7.566 de posturi începând cu 1 ianuarie
2011, inclusiv aparatul propriu al Ministerului Agriculturii și Dezvoltării Rurale, precum și demnitarii și posturile aferente
cabinetelor acestora.
II.
1.
2.

Instituții publice finanțate din venituri proprii și subvenții acordate de la bugetul de stat
Agenția de Plăți pentru Dezvoltare Rurală și Pescuit — 1.453 de posturi
Inspectoratele teritoriale pentru calitatea semințelor și a materialului săditor — servicii publice deconcentrate —
413 posturi

3.
4.
5.
6.

Institutul de Stat pentru Testarea și Înregistrarea Soiurilor — 196 de posturi
Oficiul Național al Viei și Produselor Vitivinicole — 36 de posturi
Laboratorul Central pentru Calitatea Semințelor și a Materialului Săditor — 57 de posturi
Laboratorul Central pentru Controlul Calității și Igienei Vinului — 32 de posturi
N O T Ă:

III.
1.
2.
3.
4.
IV.

Numărul maxim de posturi pentru instituțiile prevăzute la cap. II este de 2.187.
Alte structuri finanțate din venituri proprii
Institutul de Bioresurse Alimentare
Oficiile de studii pedologice și agrochimice județene din subordinea direcțiilor pentru agricultură județene
Institutul Național de Cercetare-Dezvoltare pentru Pedologie, Agrochimie și Protecția Mediului — ICPA București
Institutul Național de Cercetare-Dezvoltare pentru Biotehnologii în Horticultură Ștefănești — Argeș
Structuri finanțate din cheltuieli aferente proiectelor cu finanțare rambursabilă
Unități de management ale proiectului (UMP)
ANEXA Nr. 3

STRUCTURILE

care funcționează sub autoritatea Ministerului Agriculturii și Dezvoltării Rurale
Denumirea structurii

Administrația Națională a Îmbunătățirilor Funciare
ANEXA Nr. 4

N O R M AT I V E

de autoturisme și combustibil pentru structurile care funcționează în subordinea Ministerului Agriculturii
și Dezvoltării Rurale
din care:
Nr.
crt.

Denumirea unității

TOTAL

autoturisme
pentru activități
specifice

autospeciale

1.

Direcțiile pentru agricultură județene și a municipiului București — servicii
publice deconcentrate*)

168

1/unitate

3/unitate

2.

Agenția Națională pentru Ameliorare și Reproducție în Zootehnie ăProf. Dr.
G. K. Constantinescu”

101

60

41

8

MONITORUL OFICIAL AL ROMÂNIEI, PARTEA I, Nr. 548/4.VIII.2010
din care:

Nr.
crt.

3.
4.
5.
6.
7.
8.
9.
10.
11.
12.

Denumirea unității

TOTAL

autoturisme
pentru activități
specifice

Laboratorul Central Fitosanitar
Agenția de Plăți și Intervenție pentru Agricultură**)
Agenția de Plăți pentru Dezvoltare Rurală și Pescuit
Laboratorul Central pentru Calitatea Semințelor și a Materialului Săditor
Inspectoratele teritoriale pentru calitatea semințelor și a materialului săditor —
servicii publice deconcentrate
Institutul de Stat pentru Testarea și Înregistrarea Soiurilor
Agenția Națională pentru Pescuit și Acvacultură***)
Oficiul Național al Viei și Produselor Vitivinicole
Laboratorul Central pentru Controlul Calității și Igienei Vinului
Agenția Domeniilor Statului

4/unitate
785
157
9
120

2/unitate
698
100
6
3/unitate

2/unitate
87
57
3
1/unitate

4
54
13
3
22

4
45
12
3
22

—
9
1
—
—

autospeciale

*) Direcția pentru Agricultură Tulcea — unitatea fitosanitară — utilizează o șalupă pentru monitorizarea formării stolurilor de lăcuste din Delta Dunării și
a stării fitosanitare a ecosistemului din Delta Dunării.
**) Agenția de Plăți și Intervenție pentru Agricultură mai utilizează pentru accesul în zonele de luciu de apă și un număr de 3 șalupe, cu un consum ce
se stabilește în limitele prevederilor bugetare.
***) Agenția Națională pentru Pescuit și Acvacultură mai utilizează pentru accesul în zonele de luciu de apă și un număr de: 11 bărci pescărești din fibră
de sticlă (motor și peridoc), 9 șalupe fluviale de control și 2 șalupe maritime de control, 10 bărci gonflabile cu cocă rigidă și motor, cu un consum ce se stabilește
în limitele prevederilor bugetare.
ANEXA Nr. 5
(Anexa nr. 4 la Hotărârea Guvernului nr. 545/2010)

L I S TA

cuprinzând mijloacele de transport pe apă și pe uscat
— Șalupă maritimă de control
2 bucăți
— Șalupă fluvială de control
9 bucăți
— Autoturism pentru activități specifice
41 bucăți
— Autospeciale
9 bucăți
— Microbuz transport persoane, 1 + 8 locuri
1 bucată
— Barcă pescărească din fibră de sticlă (motor și peridoc)
11 bucăți
— Barcă gonflabilă cu cocă rigidă și motor
10 bucăți
— Autolaborator
3 bucăți
Consumul lunar de carburanți pentru autoturismele și ambarcațiunile care aparțin Agenției Naționale
pentru Pescuit și Acvacultură
I. Consum de carburanți aprobat pentru autoturisme: 200 litri/lună/autoturism
II. Consum de carburanți aprobat pentru ambarcațiuni:
— 12 bărci din fibră de sticlă cu motor: 5 litri/oră pentru 55 de ore pe lună;
— 10 șalupe fluviale de control: 15 litri/oră pentru 55 de ore pe lună;
— 2 șalupe maritime de control: 30 litri/oră pentru 45 de ore pe lună;
— 10 bărci gonflabile de control cu motor: 15 litri/oră pentru 48 de ore pe lună.
III. Consum de carburanți pentru autospeciale, microbuz și autolaborator: 300 litri/lună
NOTE:

1. Repartizarea, detalierea și transferul mijloacelor de transport, indiferent de categoria lor, se fac
numai cu aprobarea președintelui Agenției Naționale pentru Pescuit și Acvacultură.
2. Nu se consideră depășiri la consumul normat la mijloacele de transport consumul care la nivelul
anului se încadrează în limita carburantului normat în raport cu numărul total de mijloace de transport
aprobat pentru Agenția Națională pentru Pescuit și Acvacultură.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 548/4.VIII.2010 conține 8 pagini.

Prețul: 1,60 lei

&JUYDGY|445345]
ISSN 1453—4495

