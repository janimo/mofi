Anul 178 (XXII) — Nr. 241

PARTEA I

LEGI, DECRETE, HOTĂRÂRI ȘI ALTE ACTE

Joi, 15 aprilie 2010

SUMAR

Pagina

Pagina
Decizia nr. 227 din 9 martie 2010 referitoare la excepția de
neconstituționalitate a prevederilor art. 12 din Legea
nr. 544/2001 privind liberul acces la informațiile de
interes public ..............................................................

DECIZII ALE CURȚII CONSTITUȚIONALE

8–10

Decizia nr. 232 din 9 martie 2010 referitoare la excepția de
neconstituționalitate a prevederilor art. 3041 și art. 305
din Codul de procedură civilă și ale art. 96 alin. (2)
pct. 1 din Ordonanţa de urgență a Guvernului
nr. 195/2005 privind protecția mediului ......................

10–12

12–14

14–15

Decizia nr. 189 din 2 martie 2010 referitoare la excepția de
neconstituționalitate a dispozițiilor art. 214 alin. (1)
lit. a) și alin. (4) și ale art. 218 alin. (2) din Ordonanța
Guvernului nr. 92/2003 privind Codul de procedură
fiscală ........................................................................

2–3

Decizia nr. 224 din 9 martie 2010 referitoare la excepția de
neconstituționalitate a prevederilor art. 35 teza a doua
din Legea nr. 35/1997 privind organizarea și
funcționarea instituției Avocatul Poporului..................

3–5

Decizia nr. 225 din 9 martie 2010 referitoare la excepția de
neconstituționalitate a prevederilor art. 14 și ale art. 15
din Legea contenciosului administrativ nr. 554/2004 ....

5–6

Decizia nr. 234 din 9 martie 2010 referitoare la excepția de
neconstituționalitate a prevederilor art. 92 alin. 2, 3 și
4 și ale art. 317 alin. 1 pct. 1 din Codul de procedură
civilă ..........................................................................

7–8

Decizia nr. 239 din 9 martie 2010 referitoare la excepția de
neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........

Decizia nr. 226 din 9 martie 2010 referitoare la excepția de
neconstituționalitate a prevederilor art. 1 alin. (1) și ale
art. 18 alin. (1) din Legea contenciosului administrativ
nr. 554/2004 ..............................................................

2

MONITORUL OFICIAL AL ROMÂNIEI, PARTEA I, Nr. 241/15.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 189
din 2 martie 2010

referitoare la excepția de neconstituționalitate a dispozițiilor art. 214 alin. (1) lit. a) și alin. (4)
și ale art. 218 alin. (2) din Ordonanța Guvernului nr. 92/2003 privind Codul de procedură fiscală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 214 alin. (1) lit. a) și alin. (4) și ale art. 218
alin. (2) din Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăBelsirim Automotive” — S.R.L. din Arad în Dosarul
nr. 1.207/97/2007 al Înaltei Curți de Casație și Justiție — Secția
de contencios administrativ și fiscal.
Dezbaterile au avut loc în ședința publică din 25 februarie
2010 și au fost consemnate în încheierea de la acea dată, când,
la cererea reprezentantului autorului excepției de
neconstituționalitate, Curtea a amânat pronunțarea la data de
2 martie 2010 în vederea depunerii de concluzii scrise.
C U R T E A,

având în vedere actele și lucrările dosarului, reține următoarele:
Prin Încheierea din 3 iunie 2009, pronunțată în Dosarul
nr. 1.207/97/2007, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 214 alin. (1) lit. a) și alin. (4) și ale art. 218
alin. (2) din Ordonanța Guvernului nr. 92/2003 privind Codul
de procedură fiscală, excepție ridicată de Societatea
Comercială ăBelsirim Automotive” — S.R.L. din Arad.
În motivarea excepției de neconstituționalitate autorul
acesteia arată că dispozițiile art. 214 alin. (1) lit. a) și alin. (4)
coroborate cu cele ale art. 218 alin. (2) din Ordonanța
Guvernului nr. 92/2003 sunt neconstituționale, întrucât permit
organului competent să suspende, în baza unor simple indicii
de săvârșire a unei infracțiuni, soluționarea contestației în
procedura prealabilă. Într-o atare împrejurare, se îngrădește
accesul liber la justiție și dreptul la soluționarea cauzelor într-un
termen rezonabil, blocându-se, fără nicio limitare în timp,
controlul judecătoresc al actelor administrative ale autorităților
publice, pe calea contenciosului administrativ.
Înalta Curte de Casație și Justiție — Secția de contencios
administrativ
și
fiscal
consideră
excepția
de
neconstituționalitate ca fiind neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, invocând în acest sens jurisprudența Curții
Constituționale în această materie.

Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 214 alin. (1) lit. a) și alin. (4) și ale art. 218 alin. (2)
din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, cu următorul conținut:
— Art. 214 alin. (1) lit. a) și alin. (4): ă(1) Organul de
soluționare competent poate suspenda, prin decizie motivată,
soluționarea cauzei atunci când:
a) organul care a efectuat activitatea de control a sesizat
organele în drept cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedura
administrativă; [...]
(4) Hotărârea definitivă a instanței penale prin care se
soluționează acțiunea civilă este opozabilă organelor fiscale
competente pentru soluționarea contestației, cu privire la sumele
pentru care statul s-a constituit parte civilă.”;
— Art. 218 alin. (2): ă(2) Deciziile emise în soluționarea
contestațiilor pot fi atacate de către contestatar sau de către
persoanele introduse în procedura de soluționare a contestației
potrivit art. 212, la instanța judecătorească de contencios
administrativ competentă, în condițiile legii.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1), (2) și (3), art. 52 alin. (1) și art. 126
alin. (6).
Examinând excepția de neconstituționalitate, Curtea reține
că, prin Decizia nr. 63 din 2 februarie 2006, publicată în
Monitorul Oficial al României, Partea I, nr. 239 din 16 martie
2006, a statuat că, în materie fiscală, dispozițiile art. 214 din
Codul de procedură fiscală reprezintă o reglementare similară
celei cuprinse în art. 244 alin. 1 pct. 2 din Codul de procedură
civilă (în redactarea anterioară modificărilor aduse prin
Ordonanța de urgență a Guvernului nr. 59/2001 și prin Legea
nr. 219/2005), potrivit căreia instanța putea suspenda judecata
ăcând se ivesc indiciile unei infracțiuni, a cărei constatare ar
avea o înrâurire hotărâtoare asupra hotărârii ce urmează să se
dea”. În acest sens, Curtea a reținut că ăîntâietatea rezolvării
acțiunii penale este neîndoielnic justificată și consacrată ca
atare și de prevederile art. 19 alin. 2 din Codul de procedură
penală [...]. În același sens, nu trebuie ignorate nici prevederile
art. 22 alin. 1 din Codul de procedură penală, potrivit cărora

MONITORUL OFICIAL AL ROMÂNIEI, PARTEA I, Nr. 241/15.IV.2010
ăhotărârea definitivă a instanței penale are autoritate de lucru
judecat, în fața instanței civile, cu privire la existența faptei, a
persoanei care a săvârșit-o și a vinovăției acesteia”. Pentru
identitate de rațiune, cele statuate în materie civilă își găsesc
justificarea și în materie fiscală în ceea ce privește suspendarea
facultativă a procedurii de soluționare a contestației formulate
împotriva actelor administrative fiscale, și anume atunci când
organul care a efectuat activitatea de control a sesizat organele
în drept cu privire la existența indiciilor săvârșirii unei infracțiuni
a cărei constatare ar avea o înrâurire hotărâtoare asupra soluției
ce urmează să fie dată în procedură administrativă.
În ceea ce privește criticile formulate în prezenta cauză, se
mai reține că, prin Decizia nr. 1.173 din 6 noiembrie 2008,
publicată în Monitorul Oficial al României, Partea I, nr. 823 din
8 decembrie 2008, și Decizia nr. 927 din 18 octombrie 2007,

3

publicată în Monitorul Oficial al României, Partea I, nr. 801 din
23 noiembrie 2007, Curtea s-a mai pronunțat cu privire la
constituționalitatea dispozițiilor cuprinse în titlul IX —
Soluționarea contestațiilor formulate împotriva actelor
administrative fiscale din Ordonanța Guvernului nr. 92/2003 și,
cu precădere, asupra dispozițiilor art. 214 alin. (1) lit. a) din
același act normativ, statuând, în esență, că textul criticat din
Codul de procedură fiscală reglementează proceduri de recurs
administrativ, prin care se lasă posibilitatea organelor care au
emis actele administrative atacate sau organelor superioare
acestora de a reveni asupra măsurilor luate.
Întrucât nu au intervenit elemente noi, care să conducă la
schimbarea jurisprudenței Curții Constituționale, considerentele
și soluția din deciziile amintite își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 214 alin. (1) lit. a) și alin. (4) și ale art. 218 alin. (2) din
Ordonanța Guvernului nr. 92/2003 privind Codul de procedură fiscală, excepție ridicată de Societatea Comercială ăBelsirim
Automotive” — S.R.L. din Arad în Dosarul nr. 1.207/97/2007 al Înaltei Curți de Casație și Justiție — Secția de contencios
administrativ și fiscal.
Definitivă și general obligatorie.
Pronunțată în ședința publică din data de 2 martie 2010.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 224
din 9 martie 2010

referitoare la excepția de neconstituționalitate a prevederilor art. 35 teza a doua
din Legea nr. 35/1997 privind organizarea și funcționarea instituției Avocatul Poporului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 35 teza a doua din Legea nr. 35/1997 privind
organizarea și funcționarea instituției Avocatul Poporului,
excepție ridicată de Eugen Ciobotă în Dosarul nr. 199/43/2009
al Curții de Apel Târgu Mureș — Secția comercială, de
contencios administrativ și fiscal.

La apelul nominal se constată lipsa părților, față de care
procedura de citare este legal îndeplinită.
Magistratul-asistent informează Curtea asupra faptului că
autorul excepției a transmis la dosarul cauzei ăprecizări scrise”
prin care argumentează cererea sa de admitere a excepției de
neconstituționalitate, invocând, în plus față de textele
menționate în motivarea scrisă depusă în fața instanței de
judecată, și prevederile art. 15 alin. (1) și ale art. 16 alin. (1) din
Constituție, precum și unele dispoziții din Legea nr. 53/2003 —
Codul muncii. Prin același înscris solicită și judecarea în lipsă.
De asemenea, instituția Avocatul Poporului a transmis, în
calitate de pârâtă, note scrise prin care solicită și motivează
respingerea excepției de neconstituționalitate.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției.

4

MONITORUL OFICIAL AL ROMÂNIEI, PARTEA I, Nr. 241/15.IV.2010
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2009, pronunțată în Dosarul
nr. 199/43/2009, Curtea de Apel Târgu Mureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 35 teza a doua din Legea nr. 35/1997
privind organizarea și funcționarea instituției Avocatul
Poporului.
Excepția de neconstituționalitate a fost ridicată de Eugen
Ciobotă într-o cauză având ca obiect o acțiune în anulare a unui
act administrativ.
În motivarea excepției de neconstituționalitate autorul
acesteia susține că dispozițiile de lege criticate sunt
neconstituționale ăîn măsura în care Regulamentul de
organizare și funcționare a instituției Avocatul Poporului
stabilește competența instanței de judecată a contestației la
sancțiunea disciplinară aplicată personalului instituției Avocatul
Poporului ca fiind instanța de contencios administrativ”,
deoarece, potrivit normelor constituționale invocate, competența
instanțelor judecătorești se poate stabili doar prin lege organică,
și nu prin regulament.
Curtea de Apel Târgu Mureș — Secția comercială, de
contencios administrativ și fiscal apreciază că textul de lege
examinat este constituțional, iar autorul excepției face o confuzie
între ăcompetența instanțelor” și ăstabilirea răspunderii.”
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, înscrisurile
transmise la dosar de părți, dispozițiile legale criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 35 teza a doua din Legea nr. 35/1997 privind
organizarea și funcționarea instituției Avocatul Poporului,
republicată în Monitorul Oficial al României, Partea I, nr. 844 din
15 septembrie 2004, al căror conținut este următorul:
ăArt. 35. — Încălcarea prevederilor prezentei legi sau ale
Regulamentului de organizare și funcționare a instituției
Avocatul Poporului de către personalul acesteia atrage
răspunderea penală, disciplinară sau administrativă, după caz.
Răspunderea disciplinară se stabilește conform
Regulamentului de organizare și funcționare a instituției
Avocatul Poporului.”
În opinia autorului excepției, actul normativ criticat
contravine, în ordinea invocării lor, prevederilor constituționale
ale art. 126 alin. (2) și (6), potrivit cărora ăCompetența instanțelor
judecătorești și procedura de judecată sunt prevăzute de lege”,
respectiv prin care este garantat controlul judecătoresc al
instanțelor de contencios administrativ asupra actelor
administrative ale autorităților publice, ale art. 124 alin. (1)

conform cărora ăJustiția se înfăptuiește în numele legii”, ale
art. 61 alin. (1) care consacră Parlamentului rolul de unică
autoritate legiuitoare a țării și ale art. 73 alin. (3) lit. l) potrivit
cărora organizarea și funcționarea instanțelor judecătorești se
reglementează prin lege organică.
Analizând excepția de neconstituționalitate, Curtea
Constituțională observă că, în esență, criticile de
neconstituționalitate formulate constau în aceea că, potrivit
dispozițiilor de lege criticate, competența materială a instanței
de judecată învestite cu soluționarea contestației îndreptate
împotriva actelor prin care se stabilește răspunderea disciplinară
a funcționarului se stabilește prin Regulamentul de organizare și
funcționare a instituției Avocatul Poporului, ceea ce, în opinia
autorului excepției, contravine textelor constituționale mai sus
enunțate.
Curtea Constituțională constată că aceste critici de
neconstituționalitate nu sunt întemeiate.
Dispozițiile art. 35 teza a doua din Legea nr. 35/1997 privind
organizarea și funcționarea instituției Avocatul Poporului conțin,
în realitate, norme de trimitere, în sensul că răspunderea
disciplinară se stabilește conform Regulamentului de organizare
și funcționare a instituției Avocatul Poporului. Or, instituția
răspunderii disciplinare nu poate fi confundată cu cea a
competenței instanțelor. Stabilirea răspunderii disciplinare în
urma constatării, de către o comisie anume desemnată în cadrul
unei instituții publice, a săvârșirii unor abateri disciplinare de
către funcționari ai acelei instituții constituie o procedură
obișnuită, cu caracter intern și anterioară procedurii
jurisdicționale. Pe de altă parte, conform art. 126 alin. (2) din
Constituție, competența instanțelor judecătorești este prevăzută
numai prin lege și semnifică stabilirea acelei instanțe care are
dreptul de a soluționa un anumit litigiu. Prin urmare, nu se pot
reține susținerile autorului excepției de neconstituționalitate
potrivit cărora textul de lege criticat determină instanța de
judecată competentă să soluționeze contestațiile formulate în
cazul stabilirii răspunderii disciplinare. Totodată, dispozițiile
examinate nu exclud acele acte care stabilesc răspunderea
disciplinară de la cenzura instanței de judecată sau de la
controlul de contencios administrativ, garantat de art. 126
alin. (6) din Constituție. Ca atare, nu se poate susține nici că
reglementarea legală criticată contravine prevederilor
constituționale ale art. 61 alin. (1), care consacră Parlamentului
rolul de unică autoritate legiuitoare a țării sau ale art. 73 alin. (3)
lit. l), potrivit cărora organizarea și funcționarea instanțelor
judecătorești se reglementează prin lege organică.
Cât privește invocarea, prin ăprecizările scrise” depuse de
autorul excepției la dosarul cauzei înaintea termenului de
judecată din 9 martie 2010, a dispozițiilor constituționale ale
art. 15 alin. (1) privind principiul universalității legii și ale art. 16
alin. (1) referitoare la principiul egalității cetățenilor, Curtea
constată că acestea constituie argumente suplimentare,
invocate ulterior ridicării excepției de neconstituționalitate în fața
instanței de judecată și fără încunoștințarea părții adverse, astfel
că nu pot fi primite. Cadrul procesual specific soluționării
excepției de neconstituționalitate este cel stabilit prin încheierea
instanței de judecată prin care este sesizată Curtea
Constituțională și nu poate fi modificat direct în fața acesteia.
Totodată, prin același înscris, autorul excepției raportează critica
de neconstituționalitate și la unele prevederi din Legea
nr. 53/2003 — Codul muncii, susțineri ce, de asemenea, nu pot
fi reținute, deoarece controlul de constituționalitate nu vizează
conformitatea textelor de lege examinate cu alte dispoziții din
legislația infraconstituțională.

MONITORUL OFICIAL AL ROMÂNIEI, PARTEA I, Nr. 241/15.IV.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 35 teza a doua din Legea nr. 35/1997 privind organizarea și
funcționarea instituției Avocatul Poporului, excepție ridicată de Eugen Ciobotă în Dosarul nr. 199/43/2009 al Curții de Apel Târgu
Mureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 225
din 9 martie 2010

referitoare la excepția de neconstituționalitate a prevederilor art. 14 și ale art. 15
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 și ale art. 15 din Legea contenciosului
administrativ nr. 554/2004, excepție ridicată de Consiliul Local al
Orașului Ungheni în Dosarul nr. 1.341./102/2009 (nr. în format
vechi 3.526/2009) al Tribunalului Mureș — Secția contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției, deoarece, în jurisprudența
sa, Curtea Constituțională s-a mai pronunțat în sensul
respingerii aceleiași excepții, față de aceleași critici de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 13 iulie 2009, pronunțată în Dosarul
nr. 1.341./102/2009 (nr. în format vechi 3.526/2009), Tribunalul
Mureș — Secția contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 14 și ale art. 15 din Legea contenciosului
administrativ nr. 554/2004.
Excepția de neconstituționalitate a fost ridicată de Consiliul
Local al Orașului Ungheni într-o cauză de contencios
administrativ privind suspendarea executării unui act
administrativ.

În motivarea excepției de neconstituționalitate autorul
acesteia susține că textele de lege criticate, prin instituirea
facultății instanței de judecată de a dispune suspendarea
executării unui act administrativ, înainte de judecata în fond,
încalcă principiul prezumției de legalitate de care se bucură un
act administrativ, precum și regula executării din oficiu a unui
astfel de act. Autoritatea emitentă a actului administrativ
respectiv este pusă în situația de a dovedi legalitatea acestuia,
fără a avea posibilitatea propunerii de probe în acest sens, care
pot fi administrate doar cu ocazia judecării în fond. În plus, se
arată că instanța de judecată se subrogă astfel în dreptul
autorităților locale de a hotărî autonom asupra treburilor interne
pe care le au în competență.
Tribunalul Mureș — Secția contencios administrativ și
fiscal apreciază că excepția de neconstituționalitate este
neîntemeiată, deoarece dispozițiile de lege criticate se justifică
prin urgența și caracterul provizoriu al măsurii de suspendare a
actului administrativ, iar în cadrul cererii de suspendare pot fi
formulate apărări. Dacă sunt îndeplinite cerințele legii, instanța
de judecată poate dispune suspendarea actului, fără ca prin
aceasta să ăhotărască autonom asupra treburilor interne” din
competența autorităților administrației publice locale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate ridicată.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

6

MONITORUL OFICIAL AL ROMÂNIEI, PARTEA I, Nr. 241/15.IV.2010

Obiectul excepției de neconstituționalitate îl constituie
dispozițiile art. 14 și ale art. 15 din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, astfel cum
au fost modificate prin art. I pct. 20, 21 și 22 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007. Textele de
lege criticate au următorul cuprins:
— Art. 14 — Suspendarea executării actului: ă(1) În cazuri
bine justificate și pentru prevenirea unei pagube iminente, după
sesizarea, în condițiile art. 7, a autorității publice care a emis
actul sau a autorității ierarhic superioare, persoana vătămată
poate să ceară instanței competente să dispună suspendarea
executării actului administrativ unilateral până la pronunțarea
instanței de fond. În cazul în care persoana vătămată nu
introduce acțiunea în anularea actului în termen de 60 de zile,
suspendarea încetează de drept și fără nicio formalitate.
(2) Instanța soluționează cererea de suspendare, de urgență
și cu precădere, cu citarea părților.
(3) Când în cauză este un interes public major, de natură a
perturba grav funcționarea unui serviciu public administrativ,
cererea de suspendare a actului administrativ normativ poate fi
introdusă și de Ministerul Public, din oficiu sau la sesizare,
prevederile alin. (2) aplicându-se în mod corespunzător.
(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.
(5) În ipoteza în care se emite un nou act administrativ cu
același conținut ca și cel suspendat de către instanță, acesta
este suspendat de drept. În acest caz nu este obligatorie
plângerea prealabilă.
(6) Nu pot fi formulate mai multe cereri de suspendare
succesive pentru aceleași motive.
(7) Suspendarea executării actului administrativ are ca efect
încetarea oricărei forme de executare, până la expirarea duratei
suspendării.”;
— Art. 15 — Solicitarea suspendării prin acțiunea principală:
ă(1) Suspendarea executării actului administrativ unilateral poate
fi solicitată de reclamant, pentru motivele prevăzute la art. 14, și
prin cererea adresată instanței competente pentru anularea, în
tot sau în parte, a actului atacat. În acest caz, instanța poate
dispune suspendarea actului administrativ atacat, până la
soluționarea definitivă și irevocabilă a cauzei. Cererea de
suspendare se poate formula odată cu acțiunea principală sau
printr-o acțiune separată, până la soluționarea acțiunii în fond.
(2) Dispozițiile art. 14 alin. (2)—(7) se aplică în mod
corespunzător.
(3) Hotărârea dată cererii de suspendare este executorie de
drept, iar introducerea recursului, potrivit art. 14 alin. (4), nu
suspendă executarea.

(4) În ipoteza admiterii acțiunii de fond, măsura suspendării,
dispusă în condițiile art. 14, se prelungește de drept până la
soluționarea definitivă și irevocabilă a cauzei, chiar dacă
reclamantul nu a solicitat suspendarea executării actului
administrativ în temeiul alin. (1).”
În opinia autorului excepției, textele de lege menționate
contravin dispozițiilor constituționale ale art. 16 alin. (2) potrivit
căruia nimeni nu este mai presus de lege, ale art. 21 alin. (2)
privind interdicția îngrădirii prin lege a exercițiului accesului liber
la justiție, ale art. 24 care garantează dreptul la apărare, ale
art. 120 alin. (1) care statuează principiile descentralizării,
autonomiei locale și deconcentrării serviciilor publice ca principii
de bază ale administrației publice locale și ale art. 121 alin. (1),
potrivit cărora autonomia locală se realizează, la nivelul
administrației publice din comune și orașe, prin consiliile locale
alese și primarii aleși, în condițiile legii.
Analizând excepția de neconstituționalitate, Curtea
Constituțională observă că s-a mai pronunțat în numeroase
rânduri asupra constituționalității dispozițiilor art. 14 și ale art. 15
din Legea contenciosului administrativ nr. 554/2004, controlul
de constituționalitate fiind raportat la prevederile art. 16 alin. (2),
art. 21 alin. (2) și ale art. 24 din Constituție, invocate și în acest
dosar. Astfel, prin Decizia nr. 1.211 din 11 noiembrie 2008,
publicată în Monitorul Oficial al României, Partea I, nr. 832 din
10 decembrie 2008, sau Decizia nr. 804 din 27 septembrie 2007,
publicată în Monitorul Oficial al României, Partea I, nr. 715 din
23 octombrie 2007, Curtea, pentru argumentele acolo reținute,
a respins excepția de neconstituționalitate.
Cele statuate în jurisprudența constituțională în materie, la
care s-a făcut referire, își mențin valabilitatea, întrucât în cauza
de față nu au fost prezentate elemente noi, de natură să
determine schimbarea acestei jurisprudențe.
Cât privește critica de neconstituționalitate privind încălcarea
art. 120 alin. (1) și a art. 121 alin. (1) din Legea fundamentală,
Curtea Constituțională constată că sunt neîntemeiate. Atribuția
definitorie a puterii judecătorești este înfăptuirea justiției, iar, în
materia actelor administrative emise de autorități publice,
prevederile art. 126 alin. (6) din Constituție garantează controlul
judecătoresc asupra acestora, exercitat pe calea contenciosului
administrativ. A afirma că un asemenea control are semnificația
încălcării principiului autonomiei locale, prin amestecul unei
instanțe de judecată în ătreburile interne ale administrației
publice”, echivalează cu negarea principiului separației puterilor
în stat și al garantării liberului acces la justiție, principii ce
condiționează existența și funcționarea efectivă a statului de
drept într-o societate democratică. În plus, instanțele de
judecată sunt învestite cu efectuarea controlului de legalitate și
temeinicie asupra actelor administrative, acte ce, chiar dacă se
bucură, până la proba contrarie, de prezumția de legalitate, nu
pot fi sustrase cenzurii judecătorești sub aceste aspecte, fără
ca astfel să se realizeze, așa cum susține autorul excepției,
încălcarea competenței autorității publice, guvernate de
principiul autonomiei locale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 și ale art. 15 din Legea contenciosului administrativ
nr. 554/2004, excepție ridicată de Consiliul Local al Orașului Ungheni în Dosarul nr. 1.341./102/2009 (nr. în format vechi 3.526/2009)
al Tribunalului Mureș — Secția contencios administrativ și fiscal.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 241/15.IV.2010

7

CURTEA CONSTITUȚIONALĂ

D E C I Z I A Nr. 226
din 9 martie 2010

referitoare la excepția de neconstituționalitate a prevederilor art. 1 alin. (1) și ale art. 18 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) și ale art. 18 alin. (1) din Legea
contenciosului administrativ nr. 554/2004, excepție ridicată de
Ministerul Justiției în Dosarul nr. 842/59/2009 al Curții de Apel
Timișoara — Secția contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției ca inadmisibilă, deoarece
motivarea autorului excepției vizează probleme de interpretare
și aplicare a legii, aspecte ce nu intră în competența Curții
Constituționale. În plus, textele de lege criticate au mai fost
analizate în jurisprudența constituțională, astfel că acestea nu
contravin normelor fundamentale invocate.
C U R T E A,

având în vedere actele și lucrările dosarului, reține următoarele:
Prin Încheierea din 27 iulie 2009, pronunțată în Dosarul
nr. 842/59/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și ale art. 18 alin. (1) din Legea
contenciosului administrativ nr. 554/2004.
Excepția de neconstituționalitate a fost ridicată de Ministerul
Justiției într-o acțiune în contencios administrativ având ca
obiect obligația de a face.
În motivarea excepției de neconstituționalitate se susține
că dispozițiile de lege criticate sunt neconstituționale ăîn măsura
în care acestea pot fi interpretate în sensul că instanțele pot
obliga autoritățile publice la efectuarea unei operațiuni
administrative prin care se încalcă legea sau prin care se tinde
la modificarea legii”. Astfel, precizează că admiterea acțiunii de
contencios administrativ având ca obiect obligația de a face, în
care autorul excepției are calitatea de autoritate pârâtă,
echivalează cu încălcarea art. 138 din Constituție și a art. 14 din
Legea nr. 500/2002 privind finanțele publice, deoarece
autoritatea pârâtă ar avea obligația de plată a unor sume care
nu au prevederi bugetare, aceasta fiind contrar, totodată, și
prevederilor art. 1 din Ordonanța de urgență a Guvernului
nr. 71/2009 privind plata unor sume prevăzute în titluri executorii
având ca obiect acordarea de drepturi salariale personalului din
sectorul bugetar. O asemenea soluție a instanței judecătorești
conduce, practic, la modificarea și completarea actelor
normative care reglementează salarizarea personalului din

sistemul justiției și obligarea Guvernului și Parlamentului la
modificarea Legii bugetului de stat. Este amintită, în sprijinul
celor arătate, Decizia nr. 838/2009 a Curții Constituționale, prin
care s-a reținut că ăÎnalta Curte de Casație și Justiție nu poate
să instituie, să modifice sau să abroge norme juridice cu putere
de lege (...).”
Curtea de Apel Timișoara — Secția contencios
administrativ și fiscal apreciază că din conținutul dispozițiilor
de lege criticate nu rezultă încălcarea prevederilor
constituționale invocate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Avocatul Poporului, în punctul său de vedere, apreciază că
dispozițiile art. 1 alin. (1) și ale art. 18 alin. (1) din Legea
contenciosului administrativ nr. 554/2004 sunt constituționale.
Instanța de judecată, în temeiul independenței și imparțialității,
este competentă să decidă în baza probelor administrate și în
conformitate cu legea, asupra legalității sau ilegalității actelor
administrative și să decidă în privința soluțiilor care pot fi
pronunțate, modalități specifice prin care se recunoaște dreptul
pretins sau interesul legitim al persoanelor vătămate de o
autoritate publică. Dispozițiile de lege criticate dau expresie
dreptului de acces liber la justiție, garantat de art. 21 din
Constituție, și nu au nicio legătură cu prevederile art. 1 alin. (4)
și ale art. 138 din Legea fundamentală.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) și ale art. 18 alin. (1) din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
astfel cum au fost modificate prin art. I pct. 26 din Legea
nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007. Textele de
lege criticate au următorul cuprins:
— Art. 1 alin. (1) — Subiectele de sesizare a instanței:
ă(1) Orice persoană care se consideră vătămată într-un drept al
său ori într-un interes legitim, de către o autoritate publică, printr-un
act administrativ sau prin nesoluționarea în termenul legal a unei
cereri, se poate adresa instanței de contencios administrativ
competente, pentru anularea actului, recunoașterea dreptului

8

MONITORUL OFICIAL AL ROMÂNIEI, PARTEA I, Nr. 241/15.IV.2010

pretins sau a interesului legitim și repararea pagubei ce i-a fost
cauzată. Interesul legitim poate fi atât privat, cât și public.”;
— Art. 18 alin. (1) — Soluțiile pe care le poate da instanța:
ă(1) Instanța, soluționând cererea la care se referă art. 8 alin. (1),
poate, după caz, să anuleze, în tot sau în parte, actul
administrativ, să oblige autoritatea publică să emită un act
administrativ, să elibereze un alt înscris sau să efectueze o
anumită operațiune administrativă.”
În opinia autorului excepției, textele de lege menționate
contravin dispozițiilor constituționale ale art. 1 alin. (4) care
consacră principiul separației puterilor, art. 124 — Înfăptuirea
justiției și ale art. 138 — Bugetul public național.
Analizând excepția de neconstituționalitate, Curtea
Constituțională reține că motivarea excepției și susținerea
neconstituționalității dispozițiilor art. 1 alin. (1) și ale art. 18
alin. (1) din Legea contenciosului administrativ nr. 554/2004 se
bazează pe o ipoteză de interpretare și aplicare a textelor legale
criticate, potrivit căreia instanțele de judecată, soluționând o
acțiune în contencios administrativ având ca obiect obligația de
a face, ar pronunța o soluție prin care ăpot obliga autoritățile
publice la efectuarea unei operațiuni administrative prin care se
încalcă legea sau prin care se tinde la modificarea legii”.
Or, un asemenea argument, ce are la bază ideea încălcării
legii de către instanța de judecată odată cu soluționarea unei

cauze și pronunțarea unei hotărâri, nu poate fi primit de Curtea
Constituțională ca fiind un motiv de neconstituționalitate al
textelor de lege examinate și constituie un aspect de
inadmisibilitate a excepției de neconstituționalitate.
Totodată, potrivit art. 124 alin. (2) din Constituție, ăJustiția se
înfăptuiește în numele legii”, iar în temeiul alin. (3) al aceluiași
text, ăJudecătorii sunt independenți și se supun numai legii”.
Soluțiile pe care instanța de judecată le pronunță în rezolvarea
cauzelor se pronunță, așadar, în numele legii, fiind temeinic
justificate sub aspectul legalității, iar în cazul interpretării sau
aplicării greșite a legii, persoanele vătămate pot apela la căile
legale de atac. Dispozițiile art. 1 alin. (1) și ale art. 18 alin. (1) din
Legea contenciosului administrativ nr. 554/2004 nu conțin
elemente contrare prevederilor art. 1 alin. (4), art. 124 sau 138
din Constituție. Dimpotrivă, acestea constituie expresia
dispozițiilor art. 52 din Legea fundamentală, care consacră
ăDreptul persoanei vătămate de o autoritate publică”, în temeiul
căruia persoana vătămată într-un drept al său ori într-un interes
legitim, de o autoritate publică, printr-un act administrativ sau
prin nesoluționarea în termenul legal a unei cereri, este
îndreptățită să obțină recunoașterea dreptului pretins sau a
interesului legitim, anularea actului și repararea pagubei.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) și ale art. 18 alin. (1) din Legea contenciosului
administrativ nr. 554/2004, excepție ridicată de Ministerul Justiției în Dosarul nr. 842/59/2009 al Curții de Apel Timișoara — Secția
contencios administrativ și fiscal.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 227
din 9 martie 2010

referitoare la excepția de neconstituționalitate a prevederilor art. 12 din Legea nr. 544/2001
privind liberul acces la informațiile de interes public
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 12 din Legea nr. 544/2001 privind liberul acces
la informațiile de interes public, excepție ridicată de primarul
orașului Onești în Dosarul nr. 1.684/110/2009 al Tribunalului
Bacău — Secția comercială și contencios administrativ.
La apelul nominal răspunde, pentru autorul excepției,
consilier juridic Irina Elena Anghel, cu împuternicire de
reprezentare judiciară depusă la dosar, lipsind partea Mirela
Dorina Teirău, față de care procedura de citare este legal
îndeplinită.

MONITORUL OFICIAL AL ROMÂNIEI, PARTEA I, Nr. 241/15.IV.2010
Cauza fiind în stare de judecată, președintele Curții acordă
cuvântul părții prezente, care, în esență, solicită admiterea
excepției de neconstituționalitate, susținând că dispozițiile
art. 12 din Legea nr. 544/2001 afectează dreptul la informație,
așa cum acesta este reglementat de art. 31 din Constituție și de
Carta Drepturilor Fundamentale a Uniunii Europene.
Reprezentantul Ministerului Public pune concluzii de
respingere a excepției, astfel cum s-a mai pronunțat Curtea
Constituțională în jurisprudența sa.
C U R T E A,

având în vedere actele și lucrările dosarului, reține următoarele:
Prin Încheierea din 12 iunie 2009, pronunțată în Dosarul
nr. 1.684/110/2009, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 12
din Legea nr. 544/2001 privind liberul acces la informațiile
de interes public.
Excepția de neconstituționalitate a fost ridicată de primarul
orașului Onești într-o acțiune în contencios administrativ având
ca obiect comunicare de informații de interes public.
În motivarea excepției de neconstituționalitate se susține
că dispozițiile art. 12 din Legea nr. 544/2001 privind liberul acces
la informațiile de interes public, ăcare exceptează unele categorii
de informații de la accesul liber al cetățenilor, încalcă art. 53
alin. (2) din Constituție, întrucât principiul proporționalității,
consacrat de acest text, impune ca restrângerea dreptului să fie
determinată de existența unui pericol iminent în aprecierea
căruia interesul public este prioritar. Deținătorul informației este
cel care trebuie să dovedească motivele pentru care o anumită
informație este considerată secretă sau din orice motiv scoasă
din sfera publică și că o astfel de justificare există la data
soluționării cauzei”.
Tribunalul Bacău — Secția comercială și contencios
administrativ apreciază că textele legale criticate sunt
constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Guvernul, în punctul său de vedere, apreciază că dispozițiile
art. 12 alin. (1) lit. e) din Legea nr. 544/2001 nu aduc atingere
dreptului la informare, ci doar restrâng exercițiul acestui drept,
ceea ce este în concordanță cu exigențele art. 53 din
Constituție. În acest sens Curtea Constituțională a pronunțat, de
pildă, deciziile nr. 462/2003 și nr. 615/2006. Totodată, se
precizează că aspectele legate de interpretarea și aplicarea
legii, precum și eventualele omisiuni de reglementare nu
constituie probleme de constituționalitate. În ceea ce privește
invocarea art. 31 alin. (1), (2), (3) și (5) și a art. 148 alin. (2) și
(4) din Constituție, precum și a art. 11 din Carta Drepturilor
Fundamentale a Uniunii Europene, apreciază că excepția este
inadmisibilă, deoarece autorul acesteia nu formulează motivele
de neconstituționalitate, ci doar invocă încălcarea acestor
norme.
Avocatul Poporului, în punctul său de vedere, apreciază că
dispozițiile art. 12 din Legea nr. 544/2001 sunt constituționale,
amintind în acest sens deciziile Curții Constituționale nr. 462/2003,
nr. 568/2006 și nr. 407/2004.

9

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 12 din Legea nr. 544/2001 privind liberul acces la
informațiile de interes public, publicată în Monitorul Oficial al
României, Partea I, nr. 663 din 23 octombrie 2001, cu
modificările și completările ulterioare. Dispozițiile de lege
criticate au următorul cuprins:
— Art. 12: ă(1) Se exceptează de la accesul liber al cetățenilor,
prevăzut la art. 1 și, respectiv, la art. 111, următoarele informații:
a) informațiile din domeniul apărării naționale, siguranței și
ordinii publice, dacă fac parte din categoriile informațiilor
clasificate, potrivit legii;
b) informațiile privind deliberările autorităților, precum și cele
care privesc interesele economice și politice ale României, dacă
fac parte din categoria informațiilor clasificate, potrivit legii;
c) informațiile privind activitățile comerciale sau financiare,
dacă publicitatea acestora aduce atingere dreptului de
proprietate intelectuală ori industrială, precum și principiului
concurenței loiale, potrivit legii;
d) informațiile cu privire la datele personale, potrivit legii;
e) informațiile privind procedura în timpul anchetei penale
sau disciplinare, dacă se periclitează rezultatul anchetei, se
dezvăluie surse confidențiale ori se pun în pericol viața,
integritatea corporală, sănătatea unei persoane în urma
anchetei efectuate sau în curs de desfășurare;
f) informațiile privind procedurile judiciare, dacă publicitatea
acestora aduce atingere asigurării unui proces echitabil ori
interesului legitim al oricăreia dintre părțile implicate în proces;
g) informațiile a căror publicare prejudiciază măsurile de
protecție a tinerilor.
(2) Răspunderea pentru aplicarea măsurilor de protejare a
informațiilor aparținând categoriilor prevăzute la alin. (1) revine
persoanelor și autorităților publice care dețin astfel de informații,
precum și instituțiilor publice abilitate prin lege să asigure
securitatea informațiilor.”
În opinia autorului excepției, textele de lege menționate
contravin dispozițiilor constituționale ale art. 31 alin. (1), (2) și
(3) referitoare la dreptul la informație, art. 53 — Restrângerea
exercițiului unor drepturi sau al unor libertăți și ale art. 148
alin. (2) și (4) referitoare la prioritatea prevederilor tratatelor
constitutive ale Uniunii Europene și a celorlalte reglementări
comunitare cu caracter obligatoriu față de dispozițiile contrare
din legile interne, respectiv la faptul că Parlamentul,
Președintele României, Guvernul și autoritatea judecătorească
garantează ducerea la îndeplinire a obligațiilor rezultate din actul
aderării și din principiul aplicării cu prioritate a actelor comunitare
obligatorii, prevăzut la alin. (2) al art. 148. În plus, sunt invocate
prevederile art. 11 din Carta Drepturilor Fundamentale a Uniunii
Europene, referitoare la libertatea de exprimare și de informare.

10

MONITORUL OFICIAL AL ROMÂNIEI, PARTEA I, Nr. 241/15.IV.2010

Analizând excepția de neconstituționalitate, Curtea
Constituțională reține că a mai soluționat excepții de
neconstituționalitate asemănătoare, prin raportare la aceleași
texte fundamentale invocate și aceleași critici de
neconstituționalitate. În acest sens, Curtea a pronunțat, de pildă,
Decizia nr. 568 din 19 septembrie 2006, publicată în Monitorul
Oficial al României, Partea I, nr. 890 din 1 noiembrie 2006, și

Decizia nr. 1.175 din 11 decembrie 2007, publicată în Monitorul
Oficial al României, Partea I, nr. 56 din 24 ianuarie 2008, prin
care, pentru argumentele acolo reținute, a respins excepția de
neconstituționalitate, statuând că dispozițiile art. 12 din Legea
nr. 544/2001 privind liberul acces la informațiile de interes public
sunt constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 din Legea nr. 544/2001 privind liberul acces la informațiile
de interes public, excepție ridicată de primarul orașului Onești în Dosarul nr. 1.684/110/2009 al Tribunalului Bacău — Secția
comercială și contencios administrativ.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 232
din 9 martie 2010

referitoare la excepția de neconstituționalitate a prevederilor art. 3041 și art. 305
din Codul de procedură civilă și ale art. 96 alin. (2) pct. 1
din Ordonanța de urgență a Guvernului nr. 195/2005 privind protecția mediului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 3041 și art. 305 din Codul de procedură civilă
și ale art. 96 alin. (2) pct. 1 din Ordonanța de urgență a
Guvernului nr. 195/2005 privind protecția mediului, excepție
ridicată de Societatea Comercială ăContinental Automotive
Products” — S.R.L. în Dosarul nr. 2896.1/325/2007 al
Tribunalului Timiș — Secția comercială și de contencios
administrativ.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.

Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 august 2009, pronunțată în Dosarul
nr. 2896.1/325/2007, Tribunalul Timiș — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
prevederilor art. 3041 și art. 305 din Codul de procedură
civilă și ale art. 96 alin. (2) pct. 1 din Ordonanța de urgență
a Guvernului nr. 195/2005 privind protecția mediului,
excepție ridicată de Societatea Comercială ăContinental
Automotive Products” — S.R.L.
În motivarea excepției de neconstituționalitate autorul
acesteia susține, în esență, că dispozițiile cuprinse în Ordonanța
de urgență a Guvernului nr. 195/2005 sunt neconstituționale,
deoarece deschid calea aplicării lor abuzive de către autoritățile
competente, iar dispozițiile din Codul de procedură civilă
criticate contravin Legii fundamentale, întrucât, pe de o parte,
restrâng posibilitatea părților de a administra în recurs alte probe

MONITORUL OFICIAL AL ROMÂNIEI, PARTEA I, Nr. 241/15.IV.2010
decât înscrisurile, iar pe de altă parte, în cazul hotărârilor care
nu pot fi atacate cu apel se dă posibilitatea instanței de recurs
să examineze cauza sub toate aspectele — încălcând în felul
acesta regula caracterului ănedevolutiv” al recursului.
Tribunalul Timiș — Secția comercială și de contencios
administrativ nu și-a exprimat opinia cu privire la temeinicia
excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 3041 și art. 305 din Codul de procedură civilă și
art. 96 alin. (2) pct. 1 din Ordonanța de urgență a Guvernului
nr. 195/2005 privind protecția mediului, publicată în Monitorul
Oficial al României, Partea I, nr. 1.196 din 30 decembrie 2005,
aprobată cu modificări și completări prin Legea nr. 265/2006,
publicată în Monitorul Oficial al României, Partea I, nr. 586 din
6 iulie 2006.
Textele de lege criticate au următoarea redactare:
— Art. 3041 din Codul de procedură civilă: ăRecursul declarat
împotriva unei hotărâri care, potrivit legii, nu poate fi atacată cu
apel, nu este limitat la motivele de casare prevăzute în art. 304,
instanța putând să examineze cauza sub toate aspectele.”;
— Art. 305 din Codul de procedură civilă: ăÎn instanța de
recurs nu se pot produce probe noi, cu excepția înscrisurilor,
care pot fi depuse până la închiderea dezbaterilor.”;
— Art. 96 alin. (2) pct. 1 din Ordonanța de urgență a
Guvernului nr. 195/2005, modificat prin art. I pct. 46 din Legea
nr. 265/2006 pentru aprobarea acestei ordonanțe: ă(2) Constituie
contravenții și se sancționează cu amendă de la 5.000 lei (RON)
la 10.000 lei (RON), pentru persoane fizice, și de la 30.000 lei
(RON) la 60.000 lei (RON), pentru persoane juridice, încălcarea
următoarelor prevederi legale:
1. obligația persoanelor fizice și juridice de solicitare și
obținere a actelor de reglementare conform prevederilor legale,
precum și a acordului de import/export și a autorizațiilor privind
organismele modificate genetic, conform prevederilor legale, în
termenele stabilite de autoritate; [...]”.
Dispozițiile constituționale considerate a fi încălcate sunt cele
ale art. 16 privind egalitatea în drepturi, art. 21 privind accesul
liber la justiție, art. 24 privind dreptul la apărare, art. 35 privind
dreptul la un mediu sănătos, art. 44 referitor la dreptul de
proprietate, art. 124 — Înfăptuirea justiției și art. 135 —
Economia.

11

Examinând excepția de neconstituționalitate, Curtea reține
următoarele:
Prevederile art. 3041 din Codul de procedură civilă au mai
fost supuse controlului de constituționalitate. Spre exemplu, prin
Decizia nr. 1.004 din 7 octombrie 2008, publicată în Monitorul
Oficial al României, Partea I, nr. 753 din 7 noiembrie 2008, și
Decizia nr. 1.643 din 10 decembrie 2009, publicată în Monitorul
Oficial al României, Partea I, nr. 48 din 21 ianuarie 2010, Curtea
a statuat că ărecursul constituie în această ipoteză o cale de
atac cu caracter devolutiv, în care, ca și în cazul apelului,
instanța de recurs judecă însăși cauza, atât sub aspectul
legalității, cât și sub acela al temeiniciei, nelimitându-se să
examineze doar hotărârea pronunțată de prima instanță,
exclusiv pentru motivele de casare prevăzute în art. 304 din
Codul de procedură civilă, ceea ce este în deplină concordanță
cu prevederile Constituției”.
Referitor la constituționalitatea prevederilor art. 305 din Codul
de procedură civilă, Curtea s-a pronunțat în mai multe cauze
având o motivare similară. Astfel, prin Decizia nr. 1.409 din
16 decembrie 2008, publicată în Monitorul Oficial al României,
Partea I, nr. 178 din 23 martie 2009, și prin Decizia nr. 542 din
9 aprilie 2009, publicată în Monitorul Oficial al României,
Partea I, nr. 280 din 29 aprilie 2009, Curtea a reținut că, potrivit
art. 3041 din Codul de procedură civilă, recursul declarat
împotriva unei hotărâri care, potrivit legii, nu poate fi atacată cu
apel, nu este limitat la motivele de casare prevăzute în art. 304,
instanța putând să examineze cauza sub toate aspectele. De
asemenea, Curtea a reținut că reglementarea condițiilor și a
procedurii de exercitare a căilor de atac reprezintă prerogativa
exclusivă a legiuitorului, în conformitate cu art. 126 din
Constituție, și nu încalcă drepturile fundamentale ale
justițiabililor.
De altfel, instituirea unor reguli speciale de procedură,
inclusiv în ceea ce privește căile de atac, nu este contrară
principiului liberului acces la justiție, dreptului la un proces
echitabil sau dreptății, atât timp cât ele asigură egalitatea juridică
a cetățenilor în utilizarea lor. Atât în sistemul nostru procesual,
cât și în alte țări, legea poate exclude folosirea unor căi de atac
sau poate limita posibilitatea folosirii anumitor instrumente
procesuale aflate la îndemâna părților, cum sunt probele, fără
ca prin aceasta să se încalce litera sau spiritul Legii
fundamentale.
Prevederile art. 96 alin. (2) pct. 1 din Ordonanța de urgență
a Guvernului nr. 195/2005 au mai fost, de asemenea, supuse
controlului de constituționalitate, pentru motive similare celor din
cauza de față. Astfel, prin Decizia nr. 1.550 din 17 noiembrie
2009, publicată în Monitorul Oficial al României, Partea I, nr. 54
din 25 ianuarie 2010, Curtea a statuat că acestea instituie
contravenții și sancțiuni contravenționale corespunzătoare
pentru nerespectarea unor prevederi legale referitoare la
solicitarea și obținerea avizului de mediu, ceea ce nu este de
natură a înfrânge accesul liber la justiție al persoanei interesate
și nici dreptul la un proces echitabil, cu toate garanțiile sale. În
cadrul soluționării plângerii contravenționale împotriva
procesului-verbal de constatare și sancționare a contravenției,
instanța de judecată va verifica legalitatea și temeinicia actului
administrativ și va administra probe pentru a stabili adevărul,
fără ca una dintre părți să fie privilegiată.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi de natură a determina o reconsiderare a jurisprudenței
acesteia.

12

MONITORUL OFICIAL AL ROMÂNIEI, PARTEA I, Nr. 241/15.IV.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 3041 și art. 305 din Codul de procedură civilă și ale art. 96
alin. (2) pct. 1 din Ordonanța de urgență a Guvernului nr. 195/2005 privind protecția mediului, excepție ridicată de Societatea
Comercială ăContinental Automotive Products” — S.R.L. în Dosarul nr. 2896.1/325/2007 al Tribunalului Timiș — Secția comercială
și de contencios administrativ.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 234
din 9 martie 2010

referitoare la excepția de neconstituționalitate a prevederilor art. 92 alin. 2, 3 și 4
și ale art. 317 alin. 1 pct. 1 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 92 alin. 2, 3 și 4 și ale art. 317 alin. 1 pct. 1 din
Codul de procedură civilă, excepție ridicată de Nicu Zicu în
Dosarul nr. 1.036/204/2008 al Tribunalului Prahova — Secția
comercială și de contencios administrativ II.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate
a prevederilor art. 92 alin. 2, 3 și 4 din Codul de procedură civilă
și ca inadmisibilă a excepției de neconstituționalitate a
prevederilor art. 317 alin. 1 pct. 1 din același cod, întrucât
excepția referitoare la aceste prevederi nu este motivată.

C U R T E A,

având în vedere actele și lucrările dosarului, constată
următoarele:
Prin Încheierea din 25 iunie 2009, pronunțată în Dosarul
nr. 1.036/204/2008, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
prevederilor art. 92 alin. 2, 3 și 4 și ale art. 317 alin. 1 pct. 1
din Codul de procedură civilă, excepție ridicată de Nicu Zicu
într-un proces având ca obiect o contestație în anulare.
În motivarea excepției de neconstituționalitate, autorul
acesteia susține, în esență, că prevederile de lege criticate contravin
art. 16, art. 21, art. 24, art. 26, art. 28, art. 53 și art. 124 din
Constituție, deoarece, pe de o parte, creează posibilitatea
sustragerii actelor de procedură de către persoane rău-intenționate,
iar pe de altă parte, prin afișarea unor asemenea acte se
violează secretul corespondenței și se aduce atingere vieții
intime a destinatarilor.
Tribunalul Prahova — Secția comercială și de
contencios administrativ II apreciază că excepția de
neconstituționalitate nu este întemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

MONITORUL OFICIAL AL ROMÂNIEI, PARTEA I, Nr. 241/15.IV.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 92 alin. 2, 3 și 4 și art. 317 alin. 1 pct. 1 din Codul
de procedură civilă, texte de lege care au următoarea redactare:
— Art. 92 alin. 2, 3 și 4: ăDacă cel citat, aflându-se la
domiciliu, nu vrea să primească citația sau, primind-o, nu voiește
ori nu poate să semneze adeverința de primire, agentul va lăsa
citația în mâna celui citat sau, în cazul refuzului de primire, o va
afișa pe ușa locuinței acestuia, încheind despre acestea procesverbal.
Dacă cel citat nu se găsește la domiciliu sau dacă, în cazul
hotelurilor sau clădirilor compuse din mai multe apartamente, el
nu a indicat camera sau apartamentul în care locuiește, agentul
va înmâna citația, în primul caz, unei persoane din familie sau,
în lipsă, oricărei alte persoane care locuiește cu dânsul sau
care, în mod obișnuit, primește corespondența, iar, în celelalte
cazuri, administratorului, portarului ori celui ce în mod obișnuit îl
înlocuiește; persoana care primește citația va semna adeverința
de primire, agentul certificându-i identitatea și semnătura și
încheind proces-verbal despre cele urmate.
Dacă persoanele arătate în alineatul precedent nu voiesc ori
nu pot să semneze adeverința de primire, agentul va încheia
proces-verbal, lăsând citația în mâna lor; dacă cei arătați nu
voiesc să primească citația sau sunt lipsă, agentul va afișa
citația, fie pe ușa locuinței celui citat, fie, dacă nu are indicația
apartamentului sau camerei locuite, pe ușa principală a clădirii,
încheind de asemenea proces-verbal despre toate acestea.”;
Art. 317 alin. 1 pct. 1: ă(1) Hotărârile irevocabile pot fi atacate
cu contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii.”
Dispozițiile constituționale considerate a fi încălcate sunt cele
ale art. 16 privind egalitatea în drepturi, art. 21 privind accesul
liber la justiție, art. 24 privind dreptul la apărare, art. 26 privind
viața intimă familială și privată, art. 28 referitor la secretul
corespondenței, art. 53 privind restrângerea exercițiului unor
drepturi sau al unor libertăți și art. 124 — Înfăptuirea justiției.
Examinând excepția, Curtea reține că prevederile de lege
criticate în prezenta cauză au mai făcut obiectul controlului de
constituționalitate în raport cu critici similare. Astfel, prin Decizia
nr. 813 din 19 mai 2009 și Decizia nr. 864 din 16 iunie 2009,
ambele publicate în Monitorul Oficial al României, Partea I, nr. 549
din 6 august 2009, Curtea a statuat că prevederile art. 92

13

alin. 2, 3 și 4 din Codul de procedură civilă constituie excepții de
la regula generală a înmânării în mod direct și personal a citației
sau a oricărui alt act de procedură, prevăzută de art. 92 alin. 1
din Codul de procedură civilă, comunicarea prin afișare fiind
operantă numai în situațiile în care destinatarul, aflându-se la
domiciliu, nu vrea să primească citația sau, primind-o, nu voiește
să semneze adeverința de primire sau, în cazul în care
negăsindu-se la domiciliu, persoanele îndreptățite să primească
actul procedural refuză sau ele însele sunt lipsă.
Curtea a considerat că aceste excepții nu sunt de natură a
afecta vreun drept constituțional, ci reprezintă modalități
derogatorii de îndeplinire a procedurii de citare, determinate de
situația obiectiv diferită a persoanelor citate.
Totodată, Curtea a decis că obligația părților de a-și exercita
drepturile procesuale cu respectarea dispozițiilor stabilite de
lege, referitoare la comunicarea actelor de procedură, reprezintă
expresia aplicării principiului privind dreptul persoanei la
judecarea procesului său în mod echitabil și într-un termen
rezonabil, potrivit prevederilor art. 6 paragraful 1 din Convenția
pentru apărarea drepturilor omului și a libertăților fundamentale,
instituirea unor reglementări care să prevină abuzurile servind
unei bune administrări a justiției, precum și necesității aplicării și
respectării drepturilor și garanțiilor procesuale ale părților.
În ce privește constituționalitatea prevederilor art. 317 alin. 1
pct. 1 din Codul de procedură civilă, prin Decizia nr. 1.452 din
5 noiembrie 2009, publicată în Monitorul Oficial al României,
Partea I, nr. 877 din 16 decembrie 2009, Curtea a reținut că
prevederile art. 317 din Codul de procedură civilă nu au în
vedere hotărârile judecătorești susceptibile de a fi atacate pe
căile ordinare de atac, care oferă părților cadrul procesual
adecvat în care să își poată exercita, cu diligență, drepturile
procesuale de pe poziții de egalitate, ci se referă la hotărârile
irevocabile, împotriva cărora mai pot fi exercitate doar căile
extraordinare de atac, așa cum este cazul contestației în
anulare. Legiuitorul a prevăzut cazurile în care poate fi atacată
o hotărâre irevocabilă pe calea contestației în anulare, tocmai
pentru a garanta echitatea actului de justiție și pentru a-l pune
pe justițiabilul care nu a putut invoca, din motive, desigur,
neimputabile lui, nelegalitatea citării, într-o situație egală cu cel
care a invocat aceste motive în apel sau în recurs, cu intenția de
a crea un tratament juridic egal între aceștia.
De asemenea, Curtea a mai reținut că, odată invocate pe
calea apelului sau a recursului, aceste motive urmează a fi
cenzurate de către instanță, care se va pronunța asupra lor,
astfel încât nepronunțarea asupra acestor motive în faza
recursului dă posibilitatea părții interesate să le invoce în cadrul
contestației în anulare, potrivit art. 317 alin. (2) din Codul de
procedură civilă. Din moment ce partea a putut invoca aceste
motive pe calea apelului sau a recursului, ar fi de prisos să i se
mai acorde încă o dată această posibilitate pe calea contestației
în anulare.
Considerentele reținute de Curte în deciziile menționate sunt
valabile și în cauza de față, întrucât nu au intervenit elemente
noi, de natură a determina o reconsiderare a jurisprudenței
acesteia.

14

MONITORUL OFICIAL AL ROMÂNIEI, PARTEA I, Nr. 241/15.IV.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 92 alin. 2, 3 și 4 și art. 317 alin. 1 pct. 1 din Codul de
procedură civilă, excepție ridicată de Nicu Zicu în Dosarul nr. 1.036/204/2008 al Tribunalului Prahova — Secția comercială și de
contencios administrativ II.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 239
din 9 martie 2010

referitoare la excepția de neconstituționalitate a prevederilor art. 4 lit. a)
din Ordonanța de urgență a Guvernului nr. 50/2008
pentru instituirea taxei pe poluare pentru autovehicule
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Cosmin Vasile Gruba în
Dosarul nr. 1.014/115/2009 al Tribunalului Caraș Severin —
Secția comercială și de contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Președintele dispune a se face apelul și în dosarele
nr. 7.679D/2009—7.681D/2009, care au același obiect al
excepției de neconstituționalitate.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere identitatea de obiect a excepțiilor
de neconstituționalitate ridicate în dosarele sus-menționate, din
oficiu, pune în discuție conexarea acestora.

Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea nr. 47/1992,
dispune conexarea dosarelor nr. 7.679D/2009—7.681D/2009 la
Dosarul nr. 7.678D/2009, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea ca inadmisibilă a excepției de neconstituționalitate
ridicate.
C U R T E A,

având în vedere actele și lucrările dosarelor, constată
următoarele:
Prin încheierile din 16 septembrie 2009, pronunțate în
dosarele
nr.
1.014/115/2009,
nr.
1.010/115/2009,
nr. 1.051/115/2010 și nr. 1.009/115/2009, Tribunalul CarașSeverin — Secția comercială și de contencios administrativ
și fiscal a sesizat Curtea Constituțională cu excepția de
neconstituționalitate a prevederilor art. 4 din Ordonanța de
urgență a Guvernului nr. 50/2008 pentru instituirea taxei pe
poluare pentru autovehicule, excepție ridicată de Cosmin
Vasile Gruba, Romulus Albert Ion Novac, Ionela Giurici și Petru
Vidican.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin art. 148 alin. (2) din Constituție, cu referire la art. 90 din
Tratatul de instituire a Comunităților Europene, deoarece
instituie taxa de poluare pentru autoturismele înmatriculate în

MONITORUL OFICIAL AL ROMÂNIEI, PARTEA I, Nr. 241/15.IV.2010
Comunitatea Europeană și neînmatriculate în România, în timp
ce pentru autoturismele înmatriculate în România, la o nouă
înmatriculare, taxa nu mai este percepută.
Tribunalul Caraș-Severin — Secția comercială și de
contencios administrativ și fiscal consideră că excepția de
neconstituționalitate este neîntemeiată, dispozițiile legale
atacate fiind concordante cu legislația europeană și cu
jurisprudența Curții de Justiție a Comunităților Europene.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră excepția inadmisibilă.
Avocatul Poporului apreciază că textul de lege criticat este
constituțional.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Examinând excepția de neconstituționalitate, Curtea observă
că, deși a fost sesizată de instanța de judecată cu
neconstituționalitatea art. 4 din Ordonanța de urgență a
Guvernului nr. 50/2008, în realitate autorul excepției critică
numai reglementarea cuprinsă la lit. a) a acestui articol.
Așadar, Curtea va exercita controlul de neconstituționalitate
asupra prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru

15

autovehicule, publicată în Monitorul Oficial al României,
Partea I, nr. 327 din 25 aprilie 2008.
Textul art. 4 lit. a) din Ordonanța de urgență a Guvernului
nr. 50/2008 are următorul cuprins: ăObligația de plată a taxei
intervine:
a) cu ocazia primei înmatriculări a unui autovehicul în
România;”.
Autorul excepției susține că prevederile de lege criticate
contravin art. 148 alin. (2) din Constituție coroborat cu art. 90
din Tratatul de instituire a Comunităților Europene (devenit
art. 110 din Tratatul privind funcționarea Uniunii Europene, în
urma intrării în vigoare a Tratatului de la Lisabona) privind
interzicerea impunerii asupra produselor din alte state membre
ale Uniunii Europene a unor taxe superioare celor ce se aplică
produselor naționale.
Examinând excepția de neconstituționalitate ridicată, Curtea
constată că prin Decizia nr. 1.596 din 26 noiembrie 2009,
publicată în Monitorul Oficial al României, Partea I, nr. 37 din
18 ianuarie 2010, a statuat că nu este de competența sa ăsă
analizeze conformitatea unei dispoziții de drept național cu textul
Tratatului de instituire a Comunității Europene (devenit Tratatul
privind funcționarea Uniunii Europene) prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratatul CE,
aparține instanței de judecată, care, pentru a ajunge la o
concluzie corectă și legală, din oficiu sau la cererea părții, poate
formula o întrebare preliminară în sensul art. 234 din Tratatul de
instituire a Comunității Europene la Curtea de Justiție a
Comunităților Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil”.
Curtea reține că sarcina aplicării cu prioritate a
reglementărilor comunitare obligatorii în raport cu prevederile
legislației naționale revine instanței de judecată, fiind o
chestiune de aplicare a legii, și nu de constituționalitate.
În consecință, excepția de neconstituționalitate urmează să
fie respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată de Cosmin Vasile Gruba, Romulus
Albert Ion Novac, Ionela Giurici și Petru Vidican în dosarele nr. 1.014/115/2009, nr. 1.010/115/2009, nr. 1.051/115/2010 și
nr. 1.009/115/2009 ale Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 241/15.IV.2010 conține 16 pagini.

Prețul: 3,20 lei

&JUYDGY|442276]
ISSN 1453—4495

