Anul 178 (XXII) — Nr. 759

PARTEA I

LEGI, DECRETE, HOTĂRÂRI ȘI ALTE ACTE

Luni, 15 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.207 din 5 octombrie 2010 referitoare la excepția
de neconstituționalitate a dispozițiilor art. 129 alin. (1),
(2), (3) și (4) din Ordonanța Guvernului nr. 92/2003
privind Codul de procedură fiscală ............................
Decizia nr. 1.248 din 7 octombrie 2010 referitoare la excepția
de neconstituționalitate a dispozițiilor art. 133 alin. (3)
din Legea nr. 31/1990 privind societățile comerciale și
art. 582 alin. 1 din Codul de procedură civilă ............

2–3

drepturi ale funcționarilor publici până la intrarea în
vigoare a legii privind sistemul unitar de salarizare și
alte drepturi ale funcționarilor publici, precum și
creșterile salariale care se acordă funcționarilor publici
în anul 2007................................................................

8–9

3–4

Decizia nr. 1.256 din 7 octombrie 2010 referitoare la excepția
de neconstituționalitate a prevederilor art. 287 din
Legea nr. 53/2003 —Codul muncii și ale art. 3041 din
Codul de procedură civilă ..........................................

9–11

Decizia nr. 1.285 din 14 octombrie 2010 referitoare la excepția
de neconstituționalitate a dispozițiilor art. 2 și 3 din
Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență
a Guvernului nr. 41/2009 privind unele măsuri în
domeniul salarizării personalului din sectorul bugetar
pentru perioada mai—decembrie 2009 ......................

12–14

Decizia nr. 1.289 din 14 octombrie 2010 referitoare la excepția
de neconstituționalitate a dispozițiilor art. 209 alin. 4 și
art. 146 din Codul penal, precum și ale art. 7 din Legea
nr. 39/2003 privind prevenirea și combaterea
criminalității organizate ..............................................

14–16

Decizia nr. 1.251 din 7 octombrie 2010 referitoare la excepția
de neconstituționalitate a dispozițiilor art. 1 din
Ordonanța de urgență a Guvernului nr. 146/2007
pentru aprobarea plății primelor de concediu de odihnă
suspendate în perioada 2001—2006 ........................

5–6

Decizia nr. 1.252 din 7 octombrie 2010 referitoare la excepția
de neconstituționalitate a dispozițiilor art. 208 alin. (3)
teza întâi, art. 211 alin. (1) și art. 213 alin. (4) din Legea
nr. 95/2006 privind reforma în domeniul sănătății ......

6–8

Decizia nr. 1.255 din 7 octombrie 2010 referitoare la excepția
de neconstituționalitate a dispozițiilor anexelor nr. 1 și
3 la Ordonanța Guvernului nr. 6/2007 privind unele
măsuri de reglementare a drepturilor salariale și a altor

Pagina

2

MONITORUL OFICIAL AL ROMÂNIEI, PARTEA I, Nr. 759/15.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.207
din 5 octombrie 2010

referitoare la excepția de neconstituționalitate a dispozițiilor art. 129 alin. (1), (2), (3) și (4)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 129 alin. (1), (2), (3) și (4) din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială ăOIL E 15” — S.R.L.
din Sibiu în Dosarul nr. 8.446/306/2009 al Judecătoriei Sibiu.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens face referire la Decizia nr. 944 din
6 iulie 2010, publicată în Monitorul Oficial al României, Partea I,
nr. 581 din 17 august 2010.
C U R T E A,

având în vedere actele și lucrările dosarului, reține următoarele:
Prin Încheierea din 4 decembrie 2009, pronunțată în Dosarul
nr. 8.446/306/2009, Judecătoria Sibiu a sesizat Curtea
Constituțională cu excepția de neconstituționalitate a
dispozițiilor art. 129 alin. (1), (2), (3) și (4) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăOIL E 15” — S.R.L. din Sibiu.
În motivarea excepției de neconstituționalitate autoarea
acesteia susține că atât timp cât a fost suspendată soluționarea
contestației pe cale administrativă, ca urmare a sesizării
organului de urmărire penală de către organele fiscale,
instituirea măsurilor prevăzute de art. 129 din Codul de
procedură fiscală este discriminatorie. Soluționarea acestei
sesizări se întinde pe o perioadă îndelungată de timp, ceea ce
împiedică și soluționarea contestației formulate împotriva
deciziei de impunere, măsurile asigurătorii dispuse afectând
întregul patrimoniu al societății.
Judecătoria Sibiu arată că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului arată că textul criticat nu este contrar
prevederilor constituționale privind dreptul de proprietate. Potrivit
normelor constituționale, legiuitorul este competent să

stabilească cadrul juridic pentru exercitarea atributelor dreptului
de proprietate, în accepțiunea principială conferită de
Constituție, în așa fel încât să nu vină în coliziune cu interesele
generale sau cu interesele particulare legitime ale altor subiecte
de drept, în egală măsură ocrotite. De asemenea, textul criticat
nu aduce atingere principiului egalității cetățenilor în fața legii,
întrucât se aplică tuturor persoanelor vizate de ipoteza normei
juridice, fără a institui privilegii sau discriminări pe considerente
arbitrare în cadrul acestei categorii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 129 alin. (1), (2), (3) și (4) din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 513 din
31 iulie 2007, cu următorul conținut: ă(1) Măsurile asigurătorii
prevăzute în prezentul capitol se dispun și se duc la îndeplinire,
prin procedura administrativă, de organele fiscale competente.
(2) Se dispun măsuri asigurătorii sub forma popririi
asigurătorii și sechestrului asigurătoriu asupra bunurilor mobile
și/sau imobile proprietate a debitorului, precum și asupra
veniturilor acestuia, când există pericolul ca acesta să se
sustragă, să își ascundă ori să își risipească patrimoniul,
periclitând sau îngreunând în mod considerabil colectarea.
(3) Aceste măsuri pot fi luate și înainte de emiterea titlului de
creanță, inclusiv în cazul efectuării de controale sau al antrenării
răspunderii solidare. Măsurile asigurătorii dispuse atât de
organele fiscale competente, cât și de instanțele judecătorești
ori de alte organe competente, dacă nu au fost desființate în
condițiile legii, rămân valabile pe toată perioada executării silite,
fără îndeplinirea altor formalități. Odată cu individualizarea
creanței și ajungerea acesteia la scadență, în cazul neplății,
măsurile asigurătorii se transformă în măsuri executorii.
(4) Măsurile asigurătorii se dispun prin decizie emisă de
organul fiscal competent. În decizie organul fiscal va preciza
debitorului că prin constituirea unei garanții la nivelul creanței
stabilite sau estimate, după caz, măsurile asigurătorii vor fi
ridicate.”
În susținerea neconstituționalității acestor dispoziții legale
autorul excepției invocă încălcarea prevederilor constituționale
ale art. 16 — Egalitatea în drepturi și art. 44 — Dreptul de
proprietate.
Examinând excepția de neconstituționalitate, Curtea
constată că, răspunzând unei critici identice, a statuat prin
Decizia nr. 944 din 6 iulie 2010, publicată în Monitorul Oficial al

MONITORUL OFICIAL AL ROMÂNIEI, PARTEA I, Nr. 759/15.XI.2010
României, Partea I, nr. 581 din 17 august 2010, că măsurile
asigurătorii prevăzute de Codul de procedură fiscală constau în
indisponibilizarea unor bunuri sub forma popririi sau a
sechestrului impus asupra bunurilor debitorului. Autorul excepției
este nemulțumit de faptul că, deși parcurge procedura
administrativă prevăzută de art. 205 și următoarele din Codul
de procedură fiscală, procedura de executare silită îndreptată
împotriva sa nu se suspendă. În aceste condiții, măsurile
asigurătorii, potrivit textului de lege criticat, ărămân valabile pe
toată perioada executării silite” și, mai mult, ăodată cu
individualizarea creanței și ajungerea acesteia la scadență, în
cazul neplății, măsurile asigurătorii se transformă în măsuri
executorii”.
Această viziune a legiuitorului a fost determinată de
imperativul eficientizării procedurilor de recuperare a debitelor
pe care operatorii economici le înregistrează la bugetul de stat.
În acest sens, art. 215 alin. (1) din Codul de procedură fiscală
prevede in terminis că introducerea contestației pe calea
administrativă de atac nu suspendă executarea actului
administrativ fiscal. Acest lucru echivalează cu continuarea

3

procedurilor de executare silită de către organele fiscale
împotriva debitorului. În aceste condiții, pentru a se recupera
creanțele fiscale pe care acesta le are la bugetul de stat,
legiuitorul a prevăzut ca măsurile asigurătorii să rămână valabile
pe toată durata executării silite, ca o garanție pentru recuperarea
creanței fiscale datorate. Faptul că odată cu individualizarea
creanței și ajungerea acesteia la scadență, în cazul neplății,
măsurile asigurătorii se transformă în măsuri executorii nu este
decât o aplicare a imperativului mai sus enunțat.
De asemenea, Curtea a constatat că nu se poate reține
încălcarea textelor constituționale invocate în susținerea
excepției, avându-se în vedere că, potrivit art. 129 alin. (4) din
Codul de procedură fiscală, măsurile asigurătorii vor fi ridicate în
cazul în care debitorul constituie o garanție la nivelul creanței
stabilite sau estimate, după caz.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 129 alin. (1), (2), (3) și (4) din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială ăOIL E 15” — S.R.L. din Sibiu
în Dosarul nr. 8.446/306/2009 al Judecătoriei Sibiu.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.248
din 7 octombrie 2010

referitoare la excepția de neconstituționalitate a dispozițiilor art. 133 alin. (3) din Legea nr. 31/1990
privind societățile comerciale și art. 582 alin. 1 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 133 alin. (3) din Legea nr. 31/1990 privind
societățile comerciale și art. 582 alin. 1 din Codul de procedură

civilă, excepție ridicată de Floarea Bărbuceanu și alții în Dosarul
nr. 7.653/95/2009 al Curții de Apel Craiova — Secția comercială.
La apelul nominal răspunde, pentru partea Societatea
Comercială ăLotus” — S.A. din Târgu Jiu, avocat cu delegație la
dosar, lipsind celelalte părți, față de care procedura de citare a
fost legal îndeplinită.
Reprezentantul părții prezente solicită respingerea excepției,
arătând, în esență, că dispozițiile legale criticate respectă cerința
termenului rezonabil, întrucât recursul prevăzut de dispozițiile
legale criticate este soluționat de urgență.
Reprezentantul Ministerului Public solicită respingerea
excepției de neconstituționalitate, invocând jurisprudența Curții
Constituționale.

4

MONITORUL OFICIAL AL ROMÂNIEI, PARTEA I, Nr. 759/15.XI.2010
C U R T E A,

având în vedere actele și lucrările dosarului, constată
următoarele:
Prin Încheierea din 24 martie 2010, pronunțată în Dosarul
nr. 7.653/95/2009, Curtea de Apel Craiova — Secția
comercială a sesizat Curtea Constituțională cu excepția de
neconstituționalitate a dispozițiilor art. 133 alin. (3) din
Legea nr. 31/1990 privind societățile comerciale și art. 582
alin. 1 din Codul de procedură civilă, excepție ridicată de
Floarea Bărbuceanu și alții într-o cauză având ca obiect
emiterea unei ordonanțe președințiale.
În motivarea excepției de neconstituționalitate se
apreciază, în esență, că dispozițiile legale criticate încalcă
cerința constituțională privind soluționarea cauzelor într-un
termen rezonabil, întrucât prevăd existența unei căi de atac, cea
a recursului, împotriva ordonanței președințiale de suspendare
a executării hotărârii adunării generale a acționarilor.
Curtea de Apel Craiova — Secția comercială, contrar
art. 29 alin. (4) din Legea nr. 47/1992, nu și-a exprimat opinia
asupra excepției de neconstituționalitate formulate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 133 alin. (3) din Legea nr. 31/1990 privind
societățile comerciale, republicată în Monitorul Oficial al

României, Partea I, nr. 1.066 din 17 noiembrie 2004, și art. 582
alin. 1 din Codul de procedură civilă, care au următorul cuprins:
— Art. 133 alin. (3) din Legea nr. 31/1990: ăÎmpotriva
ordonanței de suspendare se poate face recurs în termen de
5 zile de la pronunțare.”;
— Art. 582 alin. 1 din Codul de procedură civilă: ăOrdonanța
este supusă recursului în termen de 5 zile de la pronunțare,
dacă s-a dat cu citarea părților, și de la comunicare, dacă s-a
dat fără citarea lor.”
Autorii excepției susțin că dispozițiile legale criticate încalcă
prevederile constituționale ale art. 21 alin. (3) privind
soluționarea cauzelor într-un termen rezonabil.
Examinând excepția de neconstituționalitate ridicată, Curtea
constată că, prin numeroase decizii, spre exemplu Decizia
nr. 1.534 din 17 noiembrie 2009, publicată în Monitorul Oficial al
României, Partea I, nr. 93 din 10 februarie 2010, a arătat că
ăposibilitatea atacării cu recurs a ordonanței președințiale, ca și
cea a contestării executării acesteia, prevăzută de art. 582 din
Codul de procedură civilă, constituie un argument suplimentar în
sensul deplinei respectări a dreptului la apărare”. O atare
concluzie este pe deplin aplicabilă și dispozițiilor art. 133 alin. (3)
din Legea nr. 31/1990, dispoziții care constituie o aplicare
specială a art. 582 alin. 1 din Codul de procedură civilă în
privința societăților comerciale.
În situația de față nu se poate ajunge la concluzia că
existența unei căi de atac, respectiv a recursului prevăzut de
textele legale criticate, este contrară principiului soluționării cu
celeritate a cauzelor, din moment ce chiar art. 582 alin. 3 din
Codul de procedură civilă prevede că aceasta se judecă de
urgență și cu precădere tocmai pentru a nu se perpetua o stare
de incertitudine.
Nu în ultimul rând, trebuie menționat că și comportamentul
procesual al părților poate duce la încălcarea acestui principiu
constituțional și convențional, fapt care însă nu echivalează cu
neconstituționalitatea vreunui text legal. De altfel, în cauza de
față, chiar părțile care se plâng de faptul că textul criticat
prelungește excesiv procedura — aspect nereal — ridică
excepția de neconstituționalitate pentru a prelungi și mai mult
această procedură; or, chiar comportamentul procesual al
părților contribuie la prelungirea procedurii în cauza pendinte din
fața Curții de Apel Craiova.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 133 alin. (3) din Legea nr. 31/1990 privind
societățile comerciale și art. 582 alin. 1 din Codul de procedură civilă, excepție ridicată de Floarea Bărbuceanu și alții în Dosarul
nr. 7.653/95/2009 al Curții de Apel Craiova — Secția comercială.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 759/15.XI.2010

5

CURTEA CONSTITUȚIONALĂ

D E C I Z I A Nr. 1.251
din 7 octombrie 2010

referitoare la excepția de neconstituționalitate a dispozițiilor art. 1 din Ordonanța de urgență
a Guvernului nr. 146/2007 pentru aprobarea plății primelor de concediu de odihnă suspendate
în perioada 2001—2006
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 146/2007 pentru aprobarea plății primelor de concediu de
odihnă suspendate în perioada 2001—2006, excepție ridicată
de Uniunea Județeană Teritorială SANITAS — Gorj în Dosarul
nr. 16.660/95/2008 al Curții de Apel Craiova — Secția a II-a civilă
și pentru conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în dosarele
nr. 1.008—1.012D/2010, nr. 1.016D/2010 și nr. 1.017D/2010,
având ca obiect o excepție de neconstituționalitate identică cu
cea ridicată în Dosarul nr. 958D/2010, excepție ridicată de
Uniunea Județeană Teritorială SANITAS — Gorj în dosarele
nr. 16.049/95/2008, nr. 16.662/95/2008, nr. 16.037/95/2008,
nr. 16.044/95/2008, nr. 16.668/95/2008, nr.16.050/95/2008 și
nr.16.664/95/2008 ale Curții de Apel Craiova — Secția a II-a
civilă și pentru conflicte de muncă și asigurări sociale.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea dosarelor nr. 1.008—
1.012D/2010, nr. 1.016D/2010 și nr. 1.017D/2010 la Dosarul
nr. 958D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 1.008—
1.012D/2010, nr. 1.016D/2010 și nr. 1.017D/2010 la Dosarul
nr. 958D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate ca neîntemeiată,
invocând, în acest sens, jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 18 ianuarie 2010 și 29 ianuarie 2010,
pronunțate în dosarele nr. 16.660/95/2008, nr. 16.049/95/2008,
nr. 16.662/95/2008, nr. 16.037/95/2008, nr. 16.044/95/2008,
nr. 16.668/95/2008, nr. 16.050/95/2008 și nr. 16.664/95/2008,
Curtea de Apel Craiova — Secția a II-a civilă și pentru
conflicte de muncă și asigurări sociale a sesizat Curtea

Constituțională cu excepția de neconstituționalitate a
dispozițiilor art. 1 din Ordonanța de urgență a Guvernului
nr. 146/2007 pentru aprobarea plății primelor de concediu
de odihnă suspendate în perioada 2001—2006, excepție
ridicată de Uniunea Județeană Teritorială SANITAS — Gorj în
cauze având ca obiect drepturi bănești.
În motivarea excepției de neconstituționalitate se arată
că dispozițiile legale criticate, prin deosebirea de tratament
juridic pe care o consacră între diferitele categorii de salariați
din sistemul bugetar cu referire la plata primei de concediu,
încalcă principiul egalității. Se consideră că textul legal nu
vizează și primele de concediu prevăzute în contractele
colective de muncă, ci numai pe cele care rezultă din acte
normative.
Curtea de Apel Craiova — Secția a II-a civilă și pentru
conflicte de muncă și asigurări sociale apreciază că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art.146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie art. 1
din Ordonanța de urgență a Guvernului nr. 146/2007 pentru
aprobarea plății primelor de concediu de odihnă suspendate în
perioada 2001—2006, publicată în Monitorul Oficial al României,
Partea I, nr. 877 din 20 decembrie 2007, care are următorul
cuprins:
ă(1) Prezenta ordonanță de urgență reglementează
modalitatea de plată a primelor acordate cu ocazia plecării în
concediul de odihnă, în baza prevederilor din actele normative
a căror aplicare a fost suspendată prin legile bugetare anuale
succesive și actele normative anuale de salarizare, în perioada
2001—2006.
(2) Intră în categoria personalului căruia îi sunt aplicabile
prevederile prezentei ordonanțe de urgență, conform alin. (1):
funcționarii publici, funcționarii publici cu statut special,
personalul auxiliar din justiție, membrii corpului diplomatic și
consular al României, precum și alte categorii de personal care
beneficiază de prima de concediu de odihnă în baza legilor
speciale, începând cu anul intrării acestora în vigoare”.
Autorul excepției susține că dispozițiile legale criticate încalcă
prevederile constituționale ale art. 4 alin. (2) privind criteriile de
discriminare și art. 16 privind principiul egalității.

6

MONITORUL OFICIAL AL ROMÂNIEI, PARTEA I, Nr. 759/15.XI.2010

Examinând excepția de neconstituționalitate ridicată, Curtea
constată că textul legal criticat a mai format obiectul analizei sale
în raport cu critici identice de neconstituționalitate formulate
chiar de autorul excepțiilor din cauzele de față.
Astfel, prin Decizia nr. 852 din 24 iunie 2010, publicată în
Monitorul Oficial al României, Partea I, nr. 551 din 5 august
2010, Curtea a arătat că ăautorul excepției pornește de la o
premisă greșită în critica sa de neconstituționalitate, întrucât
sugerează faptul că textul legal criticat, reglementând
modalitatea de eșalonare a acordării primelor de concediu
prevăzute numai prin actele de reglementare primară, încalcă
art. 16 din Constituție. Dacă nu s-ar fi limitat la acestea, textul
criticat ar fi fost aplicabil cu privire la toate primele de concediu
de care ar beneficia personalul bugetar, deci și cu privire la cele
rezultate din contractele colective de muncă, astfel cum este
cazul autorului excepției. Or, acest lucru ar fi însemnat ca
legiuitorul primar sau delegat să fi adoptat un act de
reglementare primară care să fi vizat situații juridice ce rezultau
dintr-un contract colectiv de muncă, ceea ce este inadmisibil.

Într-o atare situație, legea ar deveni un act secundar, subordonat
unui act principal — contractul colectiv de muncă — deja
existent”.
De asemenea, Curtea a mai apreciat: ăContractele colective
de muncă sunt garantate și se execută întocmai de către părțile
sale, eventualele litigii născute în temeiul acestora urmând să fie
soluționate de către instanțele judecătorești. Faptul că
angajatorul nu a acordat primele de concediu la care erau
îndrituiți angajații nu are drept efect obligația legiuitorului de a
edicta norme de reglementare primară spre a stabili un termen
de eșalonare. Din contră, se naște dreptul la acțiune al
angajatului în baza contractului colectiv de muncă semnat și în
condițiile Codului muncii sau ale Legii nr. 168/1999 privind
soluționarea conflictelor de muncă.”
Neintervenind elemente noi de natură a determina
reconsiderarea
jurisprudenței
Curții
Constituționale,
considerentele și soluția deciziei menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1 din Ordonanța de urgență a Guvernului
nr. 146/2007 pentru aprobarea plății primelor de concediu de odihnă suspendate în perioada 2001—2006, excepție ridicată de
Uniunea Județeană Teritorială SANITAS — Gorj în dosarele nr. 16.660/95/2008, nr. 16.049/95/2008, nr. 16.662/95/2008,
nr. 16.037/95/2008, nr. 16.044/95/2008, nr. 16.668/95/2008, nr. 16.050/95/2008 și nr.16.664/95/2008 ale Curții de Apel Craiova —
Secția a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.252
din 7 octombrie 2010

referitoare la excepția de neconstituționalitate a dispozițiilor art. 208 alin. (3) teza întâi, art. 211
alin. (1) și art. 213 alin. (4) din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 208 alin. (3), art. 211 alin. (1) și art. 213 alin. (4)
din Legea nr. 95/2006 privind reforma în domeniul sănătății,

excepție ridicată de Andreea-Elena Ticușan în Dosarul
nr. 7.722/197/2009 al Judecătoriei Brașov.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate, invocând jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 ianuarie 2010, pronunțată în Dosarul
nr. 7.722/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 208 alin. (3), art. 211 alin. (1) și art. 213

MONITORUL OFICIAL AL ROMÂNIEI, PARTEA I, Nr. 759/15.XI.2010
alin. (4) din Legea nr. 95/2006 privind reforma în domeniul
sănătății, excepție ridicată de Andreea-Elena Ticușan într-o
cauză având ca obiect soluționarea unei contestații la executare.
În motivarea excepției de neconstituționalitate se arată
că obligativitatea contribuției la asigurările sociale golește de
conținut dreptul constituțional la sănătate, întrucât acest drept
este unul individual și se exercită conform convingerilor
personale, în mod facultativ și subiectiv. Se mai susține că
cetățeanul este liber să dispună de viața și de sănătatea sa
după cum dorește, fără a încălca drepturile și libertățile celor din
jur; în aceste condiții statul nu are dreptul să intervină în viața
privată a cetățeanului și să îi impună plata unor contribuții la
asigurările sociale. Se mai consideră că accesul la serviciile
medicale nu trebuie să se facă pe baza înscrierii într-un sistem
de asigurări de sănătate, ci serviciile medicale trebuie procurate
contra cost. Astfel, dreptul la asistență medicală nu trebuie
supus niciunui control etatic, iar accesul la serviciile medicale
nu trebuie să se facă în funcție de contribuțiile plătite anterior și
condiționat de acestea.
Judecătoria Brașov apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 208 alin. (3), art. 211 alin. (1)
și art. 213 alin. (4) din Legea nr. 95/2006 privind reforma în
domeniul sănătății, publicată în Monitorul Oficial al României,
Partea I, nr. 372 din 28 aprilie 2006. Curtea constată că, în
realitate, critica de neconstituționalitate formulată vizează numai
art. 208 alin. (3) teza întâi, art. 211 alin. (1) și art. 213 alin. (4) din
Legea nr. 95/2006, care au următorul cuprins:
— Art. 208 alin. (3) teza întâi: ăAsigurările sociale de sănătate
sunt obligatorii și funcționează ca un sistem unitar [...]”;
— Art. 211 alin. (1): ăSunt asigurați, potrivit prezentei legi, toți
cetățenii români cu domiciliul în țară, precum și cetățenii străini
și apatrizii care au solicitat și obținut prelungirea dreptului de
ședere temporară sau au domiciliul în România și fac dovada
plății contribuției la fond, în condițiile prezentei legi. În această
calitate, persoana în cauză încheie un contract de asigurare cu
casele de asigurări de sănătate, direct sau prin angajator, al
cărui model se stabilește prin ordin al președintelui CNAS cu
avizul consiliului de administrație.”;
— Art. 213 alin. (4): ăCategoriile de persoane care nu sunt
prevăzute la alin. (1) și (2) au obligația să se asigure în condițiile
art. 211 și să plătească contribuția la asigurările sociale de
sănătate în condițiile prezentei legi.”
Autorul excepției susține că dispozițiile legale criticate încalcă
prevederile constituționale ale art. 26 alin. (2) privind viața
intimă, familială și privată, art. 34 alin. (1) privind dreptul la
ocrotirea sănătății [și nu art. 33 alin. (1), cum greșit se
menționează] și art. 47 alin. (2) privind nivelul de trai [și nu
art. 43 alin. (3), cum greșit se menționează].
Examinând excepția de neconstituționalitate ridicată, Curtea
constată că, prin deciziile nr. 705 din 11 septembrie 2007,

7

publicată în Monitorul Oficial al României, Partea I, nr. 736 din
31 octombrie 2007, și nr. 1.011 din 7 iulie 2009, publicată în
Monitorul Oficial al României, Partea I, nr. 547 din 6 august
2009, a stabilit că dispozițiile art. 208 alin. (3) din Legea
nr. 95/2006 sunt constituționale în raport cu o critică similară de
neconstituționalitate.
Curtea a reținut că ăsistemul asigurărilor sociale de sănătate
își poate realiza obiectivul principal datorită solidarității celor
care contribuie”, astfel că art. 208 alin. (3) din Legea nr. 95/2006
ăreprezintă de fapt o expresie a prevederilor constituționale care
reglementează ocrotirea sănătății și a celor care consacră
obligația statului de a asigura protecția socială a cetățenilor”.
Cu referire la constituționalitatea dispozițiilor art. 211 alin. (1)
din Legea nr. 95/2006, Curtea a statuat că, ădatorită solidarității
celor care contribuie, acest sistem își poate realiza obiectivul
principal, respectiv cel de a asigura un minimum de asistență
medicală pentru populație, inclusiv pentru acele categorii de
persoane care se află în imposibilitatea de a contribui la
constituirea fondurilor de asigurări de sănătate. Aceste dispoziții
de lege reprezintă, de fapt, o expresie a prevederilor
constituționale ce reglementează ocrotirea sănătății și a celor
ce consacră obligația statului de a asigura protecția socială a
cetățenilor”. În acest sens, Curtea s-a pronunțat prin Decizia
nr. 775 din 12 mai 2009, publicată în Monitorul Oficial al
României, Partea I, nr. 459 din 2 iulie 2009, sau Decizia nr. 907
din 6 iulie 2010, publicată în Monitorul Oficial al României,
Partea I, nr. 520 din 27 iulie 2010.
De asemenea, prin Decizia nr. 775 din 12 mai 2009, raportat
la constituționalitatea dispozițiilor art. 213 alin. (4) din Legea
nr. 95/2006, Curtea a statuat că ăobligația contribuției la sistemul
de asigurări sociale de sănătate nu poate dobândi semnificația
unei așezări injuste a sarcinilor fiscale atât timp cât, pe de o
parte, instituirea acestei obligații are o justificare constituțională,
iar, pe de altă parte, ea se aplică tuturor persoanelor prevăzute
de norma de lege, fără privilegii ori discriminări”.
Neintervenind elemente noi de natură a determina
reconsiderarea
jurisprudenței
Curții
Constituționale,
considerentele și soluția deciziilor menționate își păstrează
valabilitatea și în cauza de față.
Distinct de cele de mai sus, Curtea observă că art. 34 din
Constituție consacră un drept complex — dreptul la ocrotirea
sănătății —, ambivalent, cu două componente, una substanțială
și alta procedurală. În cauza de față, se contestă latura
procedurală a acestui drept și modul în care statul înțelege să
organizeze sistemul de asigurări de sănătate. Or, potrivit art. 34
alin. (3) din Constituție, organizarea asistenței medicale și a
sistemului de asigurări sociale se stabilește prin lege, ceea ce
înseamnă că legiuitorul este îndreptățit să impună reguli pentru
crearea, menținerea și dezvoltarea unui sistem de asigurări
sociale cu respectarea principiilor constituționale. În condițiile în
care Curtea, prin deciziile menționate mai sus, a constatat că
sistemul implementat de legiuitorul român este o expresie a
principiilor enunțate în Constituție la art. 1 alin. (3) referitor la
caracterul de stat social al României și art. 4 alin. (1) privind
solidaritatea cetățenilor țării, latura procedurală a dreptului la
ocrotirea sănătății, sub aspectul obligativității plății contribuțiilor
la sistemul de asigurări de sănătate, este organizată în
conformitate și cu respectarea Constituției. Astfel, Curtea reține
că dreptul persoanei de a dispune de ea însăși prevăzută de
art. 26 alin. (2) din Constituție în privința asigurărilor de sănătate
trebuie interpretat în concordanță cu principiile constituționale
mai sus enunțate, întrucât persoana fizică nu are dreptul să
dispună de ea însăși în mod absolut, ci cu condiția de a nu
încălca drepturile și libertățile altora; cu alte cuvinte, persoana în
cauză, prin conduita sa, nu poate afecta nici latura procedurală
a dreptului său la ocrotirea sănătății și nici latura substanțială a
acestui drept de care beneficiază celelalte persoane fizice.

8

MONITORUL OFICIAL AL ROMÂNIEI, PARTEA I, Nr. 759/15.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 208 alin. (3) teza întâi, art. 211 alin. (1) și
art. 213 alin. (4) din Legea nr. 95/2006 privind reforma în domeniul sănătății, excepție ridicată de Andreea-Elena Ticușan în Dosarul
nr. 7.722/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.255
din 7 octombrie 2010

referitoare la excepția de neconstituționalitate a dispozițiilor anexelor nr. 1 și 3 la Ordonanța
Guvernului nr. 6/2007 privind unele măsuri de reglementare a drepturilor salariale și a altor drepturi
ale funcționarilor publici până la intrarea în vigoare a legii privind sistemul unitar de salarizare
și alte drepturi ale funcționarilor publici, precum și creșterile salariale care se acordă
funcționarilor publici în anul 2007
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Benke Károly

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor anexelor nr. 1—6 la Ordonanța Guvernului
nr. 6/2007 privind unele măsuri de reglementare a drepturilor
salariale și a altor drepturi ale funcționarilor publici până la
intrarea în vigoare a legii privind sistemul unitar de salarizare și
alte drepturi ale funcționarilor publici, precum și creșterile
salariale care se acordă funcționarilor publici în anul 2007,
excepție ridicată din oficiu de Curtea de Apel Constanța —
Secția comercială, maritimă și fluvială, contencios administrativ
și fiscal în Dosarul acesteia nr. 2.725/122/2007.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate.

fiscal a sesizat Curtea Constituțională cu excepția de
neconstituționalitate a dispozițiilor anexelor nr. 1—6 la
Ordonanța Guvernului nr. 6/2007 privind unele măsuri de
reglementare a drepturilor salariale și a altor drepturi ale
funcționarilor publici până la intrarea în vigoare a legii
privind sistemul unitar de salarizare și alte drepturi ale
funcționarilor publici, precum și creșterile salariale care se
acordă funcționarilor publici în anul 2007, excepție ridicată
din oficiu într-o cauză având ca obiect acordarea unor drepturi
salariale.
În motivarea excepției de neconstituționalitate se susține
că dispozițiile legale criticate sunt neconstituționale, întrucât
realizează, la nivelul salarizării unor categorii de funcționari
publici, o diferențiere pe criteriul categoriei socioprofesionale,
fără nicio justificare obiectivă și rezonabilă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate este inadmisibilă, dispozițiile legale criticate
nemaifiind în vigoare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 25 februarie 2010, pronunțată în Dosarul
nr. 2.725/122/2007, Curtea de Apel Constanța — Secția
comercială, maritimă și fluvială, contencios administrativ și

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

MONITORUL OFICIAL AL ROMÂNIEI, PARTEA I, Nr. 759/15.XI.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile anexelor nr. 1—6 la Ordonanța
Guvernului nr. 6/2007 privind unele măsuri de reglementare a
drepturilor salariale și a altor drepturi ale funcționarilor publici
până la intrarea în vigoare a legii privind sistemul unitar de
salarizare și alte drepturi ale funcționarilor publici, precum și
creșterile salariale care se acordă funcționarilor publici în anul
2007, publicată în Monitorul Oficial al României, Partea I, nr. 66
din 29 ianuarie 2007. În realitate, astfel cum rezultă din
considerentele
încheierii
de
sesizare,
critica
de
neconstituționalitate vizează numai anexele nr. 1 și 3 la
Ordonanța Guvernului nr. 6/2007, astfel încât, potrivit
jurisprudenței sale, Curtea urmează să se pronunțe numai cu
privire la constituționalitatea acestora.
Cele două anexe vizează salarizarea personalului din
Aparatul Administrației Prezidențiale, Parlamentului, Guvernului,
Înaltei Curți de Casație și Justiție, Parchetului de pe lângă Înalta
Curte de Casație și Justiție, Consiliului Legislativ, Consiliului
Concurenței, Curții de Conturi, Consiliului Național pentru
Studierea Arhivelor Securității și Consiliului Național al
Audiovizualului, respectiv salarizarea personalului din aparatul
propriu al prefecturilor, al instituțiilor subordonate autorităților
sau instituțiilor publice centrale, al serviciilor publice
deconcentrate ale ministerelor sau altor organe ale
administrației publice centrale de specialitate din unitățile

9

administrativ-teritoriale, al inspectoratelor teritoriale de muncă,
al caselor de asigurări de sănătate județene și a municipiului
București, al Casei de Asigurări de Sănătate a Apărării, Ordinii
Publice, Siguranței Naționale și Autorității Judecătorești, al Casei
de Asigurări de Sănătate a Ministerului Transporturilor,
Construcțiilor și Turismului, al caselor județene de pensii și a
municipiului București, al agențiilor județene pentru ocuparea
forței de muncă și a municipiului București, precum și din
aparatul propriu al consiliilor județene.
Se susține că dispozițiile legale criticate încalcă prevederile
constituționale ale art. 16 alin. (1) privind egalitatea în drepturi și
art. 53 privind restrângerea exercițiului unor drepturi sau al unor
libertăți.
Examinând excepția de neconstituționalitate ridicată, Curtea
constată că, începând cu data de 1 ianuarie 2010, a intrat în
vigoare Legea-cadru nr. 330/2009 privind salarizarea unitară a
personalului plătit din fonduri publice, publicată în Monitorul
Oficial al României, Partea I, nr. 762 din 9 noiembrie 2009.
Potrivit prevederilor art. 48 alin. (1) pct. 13 din această lege,
dispozițiile Ordonanței Guvernului nr. 6/2007 urmează să își
înceteze efectele la data intrării în vigoare a Legii-cadru
nr. 330/2009.
În acest condiții, excepția de neconstituționalitate ridicată nu
mai privește un text în vigoare, astfel încât, în temeiul art. 29
alin. (1) din Legea nr. 47/1992, urmează să fie respinsă ca
inadmisibilă — ad similis, a se vedea Decizia Curții
Constituționale nr. 122 din 9 februarie 2010, publicată în
Monitorul Oficial al României, Partea I, nr. 154 din 10 martie
2010.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor anexelor nr. 1 și 3 la Ordonanța Guvernului
nr. 6/2007 privind unele măsuri de reglementare a drepturilor salariale și a altor drepturi ale funcționarilor publici până la intrarea
în vigoare a legii privind sistemul unitar de salarizare și alte drepturi ale funcționarilor publici, precum și creșterile salariale care se
acordă funcționarilor publici în anul 2007, excepție ridicată din oficiu de Curtea de Apel Constanța — Secția comercială, maritimă
și fluvială, contencios administrativ și fiscal în Dosarul acesteia nr. 2.725/122/2007.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.256
din 7 octombrie 2010

referitoare la excepția de neconstituționalitate a prevederilor art. 287 din Legea nr. 53/2003 —
Codul muncii și ale art. 3041 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Ingrid Alina Tudora

— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

10

MONITORUL OFICIAL AL ROMÂNIEI, PARTEA I, Nr. 759/15.XI.2010

Pe rol se află soluționarea excepției de neconstituționalitate
a prevederilor art. 287 din Legea nr. 53/2003 — Codul muncii și
ale art. 3041 din Codul de procedură civilă, excepție ridicată de
Iulia Dadu, Crina Georgeta Voina, Adrian Bebe Negru, Iosif
Fulop, Ioan Inoan, Lucreția Doina Făt, Ioan Maier, Cristea
Marian, Toma Hațegan, Victor Goia, Dan Ștefan Dragomir,
Mariana Rânza, Gheorghe Sunzuiană, Ioan Sunzuiană, Daniel
Ioan Corcheș, Nicolae Chirilă Borca, Ioan Oltean, Camelia Toth,
Ioan Berdea, Petru Băcilă, Mariana Sorina Teglaș, Ștefan
Moldovan, Cornelia Adina Coman, Ioan Muntean, Tiberius
Ioan Breazu și de către Societatea Comercială ăOMV Petrom” —
S . A . d i n B u c u r e ș t i î n d o s a r e l e n r. 7 . 2 11 / 1 0 7 / 2 0 0 8 ,
n r. 7.217/107/2008, nr. 4.848/107/2008, nr. 5.594/107/2008,
nr. 3.364/107/2008, nr. 3.341/107/2008, nr. 3.332/107/2008,
nr. 4.970/107/2008, nr. 3.379/107/2008, nr. 3.363/107/2008,
nr. 4.851/107/2008, nr. 3.404/107/2008, nr. 3.382/107/2008,
nr. 5.014/107/2008, nr. 5.045/107/2008, nr. 5.073/107/2008,
nr. 7.193/107/2008, nr. 6.285/107/2008, nr. 5.571/107/2008,
nr. 5.087/107/2008, nr. 5.086/107/2008, nr. 5.060/107/2008,
nr. 5.019/107/2008, nr. 7.207/107/2008, nr. 4.992/107/2008 și
nr. 5.009/107/2008 ale Curții de Apel Alba Iulia — Secția
conflicte de muncă și asigurări sociale și în dosarele
n r. 1.395/120/2009, nr. 4.895/109/2009, nr. 6.600/120/2007
și nr. 624/109/2009 ale Tribunalului Argeș — Secția civilă.
La apelul nominal răspunde, personal, în Dosarul
nr. 1.238D/2010, partea Ion Răceanu, fiind lipsă celelalte părți,
față de care procedura de citare este legal îndeplinită.
Curtea, din oficiu, pune în discuție problema conexării
dosarelor nr. 1.171D/2010 — nr. 1.190D/2010, nr. 1.202D/2010—
nr. 1.207D/2010, nr. 1.238D/2010, nr. 1.868D/2010—
nr. 1.869D/2010 și nr. 1.902D/2010, având în vedere obiectul
acestora.
Partea prezentă și reprezentantul Ministerului Public sunt de
acord cu conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 1.172D/2010—
1.190D/2010, nr. 1.202D/2010—1.207D/2010, nr. 1.238D/2010,
1.868D/2010—1.869D/2010 și nr. 1.902D/2010 la Dosarul
nr. 1.171D/2010, care este primul înregistrat.
Cauza fiind în stare de judecată, președintele acordă
cuvântul părții prezente, care solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției ca neîntemeiată. În acest sens, invocă
jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 11, 25 și 29 martie 2010, pronunțate
în dosarele nr. 7.211/107/2008, nr. 7.217/107/2008, nr. 4.848/107/2008,
nr. 5.594/107/2008, nr. 3.364/107/2008, nr. 3.341/107/2008,
nr. 3.332/107/2008, nr. 4.970/107/2008, nr. 3.379/107/2008,
nr. 3.363/107/2008, nr. 4.851/107/2008, nr. 3.404/107/2008,
nr. 3.382/107/2008, nr. 5.014/107/2008, nr. 5.045/107/2008,
nr. 5.073/107/2008, nr. 7.193/107/2008, nr. 6.285/107/2008,
nr. 5.571/107/2008, nr. 5.087/107/2008, nr. 5.086/107/2008,
nr. 5.060/107/2008, nr. 5.019/107/2008, nr. 7.207/107/2008,
nr. 4.992/107/2008 și nr. 5.009/107/2008, precum și prin
încheierile din 25 martie, 26 mai, 3 iunie și 17 iunie 2010,

pronunțate în dosarele nr. 1.395/120/2009, nr. 4.895/109/2009,
nr. 6.600/120/2007 și nr. 624/109/2009, Curtea de Apel Alba
Iulia — Secția conflicte de muncă și asigurări sociale și
Tribunalul Argeș — Secția civilă au sesizat Curtea
Constituțională cu excepția de neconstituționalitate a
prevederilor art. 287 din Legea nr. 53/2003 — Codul muncii
și ale art. 3041 din Codul de procedură civilă.
Excepția de neconstituționalitate a fost ridicată de Iulia Dadu,
Crina Georgeta Voina, Adrian Bebe Negru, Iosif Fulop, Ioan
Inoan, Lucreția Doina Făt, Ioan Maier, Cristea Marian, Toma
Hațegan, Victor Goia, Dan Ștefan Dragomir, Mariana Rânza,
Gheorghe Sunzuiană, Ioan Sunzuiană, Daniel Ioan Corcheș,
Nicolae Chirilă Borca, Ioan Oltean, Camelia Toth, Ioan Berdea,
Petru Băcilă, Mariana Sorina Teglaș, Ștefan Moldovan, Cornelia
Adina Coman, Ioan Muntean, Tiberius Ioan Breazu și de către
Societatea Comercială ăOMV Petrom” — S.A. din București cu
ocazia soluționării unor litigii de muncă având ca obiect drepturi
bănești.
În motivarea excepției de neconstituționalitate autorii
acesteia susțin, în esență, că textele de lege criticate din Codul
muncii sunt neconstituționale, deoarece angajatul este
discriminat și nu beneficiază de un proces echitabil, atunci când,
în cadrul unui litigiu de muncă, deși majoritatea înscrisurilor care
pot duce la aflarea adevărului se află la angajator, acesta nu le
depune în fața instanței, pronunțându-se astfel o soluție greșită.
Totodată, prevederile art. 287 din Codul muncii sunt
considerate a fi neconstituționale, în opinia autorilor excepției, și
din perspectiva faptului că obligă un singur participant
procesual, și anume angajatorul, să execute suplimentar,
unilateral și în mod total o sarcină cu caracter excepțional, ce
fundamentează însăși soluția procesului, și anume
administrarea probațiunii. Prin urmare, exercitarea dreptului de
a participa la un proces în condițiile garantate de Legea
fundamentală se face numai cu condiția unui surplus de obligații
procesuale, determinat strict de calitatea de angajator, fapt ce
creează o situație discriminatorie în relația cu ceilalți participanți
procesuali.
De asemenea, se susține că prevederile art. 3041 din Codul
de procedură civilă sunt neconstituționale, deoarece creează
discriminări între ăcei ale căror litigii au și calea de atac a apelului
și cei ale căror litigii prevăd doar calea de atac a recursului.”
Curtea de Apel Alba Iulia — Secția pentru conflicte de
muncă și asigurări sociale și Tribunalul Argeș — Secția
civilă și-au exprimat opinia în sensul că prevederile de lege
criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, susținerile părții prezente, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 759/15.XI.2010
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003, și cele ale art. 3041 din Codul de procedură
civilă, ce au următorul conținut:
— Art. 287 din Legea nr. 53/2003 — Codul muncii:
ăSarcina probei în conflictele de muncă revine angajatorului,
acesta fiind obligat să depună dovezile în apărarea sa până la
prima zi de înfățișare.”;
— Art. 3041 din Codul de procedură civilă:
ăRecursul declarat împotriva unei hotărâri care, potrivit legii,
nu poate fi atacată cu apel, nu este limitat la motivele de casare
prevăzute în art. 304, instanța putând să examineze cauza sub
toate aspectele.”
În opinia autorilor excepției de neconstituționalitate,
prevederile legale criticate contravin normelor constituționale ale
art. 16 alin. (1) privind egalitatea cetățenilor în fața legii și a
autorităților publice și ale art. 21 alin. (3) privind dreptul la un
proces echitabil, precum și dispozițiilor art. 1 din Protocolul
adițional nr. 12 la Convenția pentru apărarea drepturilor omului
și a libertăților fundamentale, raportat la art. 20 din Constituție,
referitor la tratatele internaționale privind drepturile omului.
Examinând excepția de neconstituționalitate, Curtea
constată că s-a mai pronunțat asupra constituționalității textelor
de lege criticate, din perspectiva unor critici similare și prin
prisma acelorași dispoziții din Legea fundamentală.

11

În acest sens este Decizia nr. 562 din 29 aprilie 2010,
publicată în Monitorul Oficial al României, Partea I, nr. 418 din
23 iunie 2010, prin care Curtea a statuat că prevederile art. 287
din Legea nr. 53/2003 — Codul muncii și cele ale art. 3041 din
Codul de procedură civilă sunt constituționale.
Astfel, în această decizie, Curtea a reținut că ădispozițiile
art. 287 din Codul muncii reprezintă norme de procedură, care,
potrivit art. 126 alin. (2) din Constituție, se stabilesc prin lege,
precum și că salariatul și angajatorul sunt două părți ale
conflictului de muncă, situate pe poziții opuse și cu interese
contrare, situația lor diferită justificând, în anumite privințe, și
tratamentul juridic diferențiat. Angajatorul este cel care deține
documentele și toate celelalte probe pertinente pentru
elucidarea conflictului și pentru stabilirea drepturilor și obligațiilor
părților raportului juridic de muncă, fiind necesară și firească
obligația acestuia de a prezenta aceste probe.”
În ceea ce privește prevederile art. 3041 din Codul de
procedură civilă, prin aceeași decizie, Curtea a statuat că
ărecursul constituie în această ipoteză o cale de atac cu caracter
devolutiv, în care, ca și în cazul apelului, instanța de recurs
judecă însăși cauza, atât sub aspectul legalității, cât și sub acela
al temeiniciei, nelimitându-se să examineze doar hotărârea
pronunțată de prima instanță, exclusiv pentru motivele de casare
prevăzute în art. 304 din Codul de procedură civilă, ceea ce este
în deplină concordanță cu dispozițiile Constituției”.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 287 din Legea nr. 53/2003 — Codul muncii
și ale art. 3041 din Codul de procedură civilă, excepție ridicată de Iulia Dadu, Crina Georgeta Voina, Adrian Bebe Negru, Iosif
Fulop, Ioan Inoan, Lucreția Doina Făt, Ioan Maier, Cristea Marian, Toma Hațegan, Victor Goia, Dan Ștefan Dragomir, Mariana
Rânza, Gheorghe Sunzuiană, Ioan Sunzuiană, Daniel Ioan Corcheș, Nicolae Chirilă Borca, Ioan Oltean, Camelia Toth, Ioan Berdea,
Petru Băcilă, Mariana Sorina Teglaș, Ștefan Moldovan, Cornelia Adina Coman, Ioan Muntean, Tiberius Ioan Breazu și de către
Societatea Comercială ăOMV Petrom” — S.A. din București în dosarele nr. 7.211/107/2008, nr. 7.217/107/2008, nr. 4.848/107/2008,
nr. 5.594/107/2008, nr. 3.364/107/2008, nr. 3.341/107/2008, nr. 3.332/107/2008, nr. 4.970/107/2008, nr. 3.379/107/2008,
nr. 3.363/107/2008, nr. 4.851/107/2008, nr. 3.404/107/2008, nr. 3.382/107/2008, nr. 5.014/107/2008, nr. 5.045/107/2008,
nr. 5.073/107/2008, nr. 7.193/107/2008, nr. 6.285/107/2008, nr. 5.571/107/2008, nr. 5.087/107/2008, nr. 5.086/107/2008,
nr. 5.060/107/2008, nr. 5.019/107/2008, nr. 7.207/107/2008, nr. 4.992/107/2008 și nr. 5.009/107/2008 ale Curții de Apel Alba Iulia —
Secția conflicte de muncă și asigurări sociale și în dosarele nr. 1.395/120/2009, nr. 4.895/109/2009, nr. 6.600/120/2007 și
nr. 624/109/2009 ale Tribunalului Argeș — Secția civilă.
Definitivă și general obligatorie.
Pronunțată în ședința publică din data de 7 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 759/15.XI.2010
CURTEA CONSTITUȚIONALĂ

D E C I Z I A Nr. 1.285
din 14 octombrie 2010

referitoare la excepția de neconstituționalitate a dispozițiilor art. 2 și 3 din Ordonanța de urgență
a Guvernului nr. 31/2009 privind unele măsuri în domeniul salarizării personalului din sectorul
bugetar și ale art. 2 din Ordonanța de urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru perioada mai—decembrie 2009
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în
domeniul salarizării personalului din sectorul bugetar pentru
perioada mai—decembrie 2009, excepție ridicată de Sindicatul
Învățământ Buftea în Dosarul nr. 32.356/3/2009 al Tribunalului
București — Secția a VIII-a conflicte de muncă și asigurări
sociale și de Uniunea Județeană a Sindicatelor de Învățământ
Vaslui în Dosarul nr. 3.420/89/2009 și Dosarul nr. 3.421/89/2009
ale Tribunalului Vaslui — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 181D/2010, nr. 216D/2010 și nr. 217D/2010
au obiect identic, pune în discuție, din oficiu, problema conexării
cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 216D/2010 și
nr. 217D/2010 la Dosarul nr. 181D/2010, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarelor, constată
următoarele:
Prin încheierile din 17 decembrie 2009 și 7 ianuarie 2010,
pronunțate în dosarele nr. 32.356/3/2009, nr. 3.420/89/2009 și
nr. 3.421/89/2009, Tribunalul București — Secția a VIII-a
conflicte de muncă și asigurări sociale și Tribunalul

Vaslui — Secția civilă au sesizat Curtea Constituțională cu
excepția de neconstituționalitate a prevederilor art. 2 și 3
din Ordonanța de urgență a Guvernului nr. 31/2009 privind
unele măsuri în domeniul salarizării personalului din
sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul
salarizării personalului din sectorul bugetar pentru
perioada mai—decembrie 2009.
Excepția a fost ridicată, în dosarele de mai sus, de Sindicatul
Învățământ Buftea și Uniunea Județeană a Sindicatelor din
Învățământ Vaslui.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 1 alin. (4) și (5) referitoare la
statul român, art. 20 alin. (1) referitor la tratatele internaționale
privind drepturile omului, art. 41 alin. (2) privind munca și
protecția socială a muncii, art. 61 alin. (1) privind rolul
Parlamentului, art. 102 alin. (1) privind rolul Guvernului, art. 111
alin. (1) privind informarea Parlamentului, art. 115 alin. (4) și (6)
privind condițiile de adoptare a ordonanțelor de urgență, precum
și art. 141 privind Consiliul Economic și Social, deoarece:
— nu se justifică urgența emiterii ordonanțelor criticate;
— ordonanțele au fost emise fără consultarea Consiliului
Economic și Social;
— a fost încălcat principiul supremației legii, în condițiile în
care, deși Legea învățământului prevede că în România
învățământul constituie prioritate națională, Guvernul a diminuat
salariile personalului didactic;
— s-au încălcat normele constituționale privind dreptul la
muncă, dreptul la un trai decent și protecția socială a muncii.
Astfel, prin adoptarea acestei ordonanțe de urgență,
Guvernul refuză să aplice o lege adoptată de Parlament, ceea
ce încalcă dispozițiile constituționale ale art. 1 alin. (4) și (5),
precum și ale art. 61 alin. (1). De asemenea, arată că Guvernul
a adoptat ordonanța de urgență cu încălcarea exigențelor
stabilite de art. 115 alin. (4) și (6) din Constituție, întrucât nu a
indicat situația extraordinară care a stat la baza emiterii
acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii. Totodată, consideră a fi încălcate
și dispozițiile art. 102 alin. (1) și (2), precum și ale art. 141 din
Constituție, întrucât Guvernul nu a consultat Consiliul Economic
și Social atunci când a adoptat această ordonanță de urgență.
În sfârșit, arată că, practic, prin Ordonanța de urgență a
Guvernului nr. 41/2009 se modifică din nou Legea nr. 221/2008,
făcând imposibilă acordarea creșterilor salariale prevăzute de
acest act normativ, adoptat de Parlament, ceea ce reprezintă o

MONITORUL OFICIAL AL ROMÂNIEI, PARTEA I, Nr. 759/15.XI.2010
încălcare a rolului și funcțiilor Guvernului și o dovadă în plus a
imixtiunii Executivului în activitatea Legislativului.
Tribunalul București — Secția a VIII-a conflicte de muncă
și asigurări sociale și Tribunalul Vaslui — Secția civilă
opinează că excepția de neconstituționalitate este întemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul României consideră că excepția de
neconstituționalitate este inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2 și 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009, și ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, publicată în Monitorul
Oficial al României, Partea I, nr. 286 din 30 aprilie 2009.
Prevederile legale criticate au următorul cuprins:
— Art. 2 și 3 din Ordonanța de urgență a Guvernului
nr. 31/2009: ăArt. 2. — Alineatul (1) al articolului 1 1 din
Ordonanța Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se modifică
și se completează după cum urmează:
1. După litera a) se introduce o nouă literă, litera a1), cu
următorul cuprins:
«a1) pentru perioada 1—30 aprilie 2009, coeficienții de
multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. Litera b) se modifică și va avea următorul cuprins:
«b) pentru perioada 1 mai—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;».
Art. 3. — Valorile coeficientului de multiplicare 1,000
prevăzute în anexele nr. 1.1a, 1.2a, 2a, 3a, 1.1b, 1.2b, 2b și 3b

13

la Ordonanța Guvernului nr. 15/2008, aprobată cu modificări
prin Legea nr. 221/2008, cu modificările și completările
ulterioare, se aplică corespunzător perioadelor stabilite la art. 2
din prezenta ordonanță de urgență.”;
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
Examinând excepția de neconstituționalitate, Curtea
constată că dispozițiile art. 2 din Ordonanța de urgență a
Guvernului nr. 31/2009 și ale art. 2 din Ordonanța de urgență a
Guvernului nr. 41/2009 completau, respectiv modificau dispoziții
ale Ordonanței Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008. Acest din urmă act normativ a fost
abrogat prin dispozițiile art. 48 alin. (1) pct. 16 din Partea a lll-a,
cap. VI din Legea-cadru nr. 330/2009 privind salarizarea unitară
a personalului plătit din fonduri publice, publicată în Monitorul
Oficial al României, Partea I, nr. 762 din 9 noiembrie 2009, care
a intrat în vigoare la data de 1 ianuarie 2010, cu excepția
dispozițiilor art. 49—52 si ale art. 4 alin. (1) din anexa nr. VI, care
au intrat în vigoare la 3 zile de la data publicării în Monitorul
Oficial al României, Partea I. Actul normativ abrogator se referă,
printre altele, și la salarizarea personalului didactic, dar, având
în vedere că susținerile autorului excepției privesc modificarea
neconstituțională prin intermediul unor ordonanțe de urgență a
unor domenii ce au fost inițial prevăzute prin lege, Curtea
constată că obiectul criticii nu se mai conservă.
Pentru aceste motive, având în vedere dispozițiile art. 29
alin. (1) și (6) din Legea nr. 47/1992, precum și data la care
instanța de contencios constituțional a fost sesizată, respectiv
17 decembrie 2009 și 7 ianuarie 2010, Curtea constată că
excepția de neconstituționalitate a prevederilor art. 2 din
Ordonanța de urgență a Guvernului nr. 31/2009 și ale art. 2 din
Ordonanța de urgență a Guvernului nr. 41/2009, urmează a fi
respinsă atât ca devenită inadmisibilă, cât și ca inadmisibilă, în
funcție de data emiterii încheierilor de sesizare.
În baza aceluiași temei legal, excepția de neconstituționalitate este inadmisibilă și în ceea ce privește dispozițiile
art. 3 din Ordonanța de urgență a Guvernului nr. 31/2009, care
au fost abrogate prin dispozițiile art. 3 din Ordonanța de urgență
a Guvernului nr. 41/2009 privind unele măsuri în domeniul
salarizării personalului din sectorul bugetar pentru perioada
mai—decembrie 2009, publicată în Monitorul Oficial al
României, Partea I, nr. 286 din 30 aprilie 2009.

14

MONITORUL OFICIAL AL ROMÂNIEI, PARTEA I, Nr. 759/15.XI.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 3 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar, excepție ridicată de Sindicatul Învățământ
Buftea în Dosarul nr. 32.356/3/2009 al Tribunalului București — Secția a VIII-a conflicte de muncă și asigurări sociale și de Uniunea
Județeană a Sindicatelor de Învățământ Vaslui în Dosarul nr. 3.420/89/2009 și Dosarul nr. 3.421/89/2009 ale Tribunalului Vaslui —
Secția civilă.
2. Respinge ca inadmisibilă excepția de neconstituționalitate a dispozițiilor art. 2 din Ordonanța de urgență a Guvernului
nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de urgență a
Guvernului nr. 41/2009 privind unele măsuri în domeniul salarizării personalului din sectorul bugetar pentru perioada mai—
decembrie 2009, excepție ridicată de Sindicatul Învățământ Buftea în Dosarul nr. 32.356/3/2009 al Tribunalului București — Secția
a VIII-a conflicte de muncă și asigurări sociale.
3. Respinge ca devenită inadmisibilă excepția de neconstituționalitate a dispozițiilor art. 2 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Uniunea Județeană a Sindicatelor de Învățământ Vaslui în Dosarul nr. 3.420/89/2009
și Dosarul nr. 3.421/89/2009 ale Tribunalului Vaslui — Secția civilă.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.289
din 14 octombrie 2010

referitoare la excepția de neconstituționalitate a dispozițiilor art. 209 alin. 4 și art. 146
din Codul penal, precum și ale art. 7 din Legea nr. 39/2003 privind prevenirea și combaterea
criminalității organizate
Acsinte Gaspar
Aspazia Cojocaru
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 209 alin. 4 și ale art. 146 din Codul penal,
precum și art. 7 din Legea nr. 39/2003 privind prevenirea și
combaterea criminalității organizate, excepție ridicată de Eugen
Florescu în Dosarul nr. 3.944/30/2008 al Tribunalului Timiș —
Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar autorul excepției a depus o cerere prin care solicită
acordarea unui nou termen de judecată în vederea angajării
unui apărător.

Reprezentantul Ministerului Public se opune cererii
formulate.
Curtea, deliberând asupra cererii formulate, în temeiul
art. 14 din Legea nr. 47/1992 și al art. 156 din Codul de
procedură civilă, dispune respingerea cererii, deoarece de la
data emiterii încheierii de sesizare a instanței de contencios
constituțional, respectiv 4 decembrie 2009, și până în prezent
autorul excepției a beneficiat de un interval suficient de mare
pentru a-și angaja un avocat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 decembrie 2009, pronunțată în Dosarul
nr. 3.944/30/2008, Tribunalul Timiș — Secția penală a sesizat
Curtea Constituțională cu excepția de neconstituționalitate
a prevederilor art. 209 alin. 4 și art. 146 din Codul penal,
precum și ale art. 7 din Legea nr. 39/2003 privind prevenirea

MONITORUL OFICIAL AL ROMÂNIEI, PARTEA I, Nr. 759/15.XI.2010
și combaterea criminalității organizate, excepție ridicată de
Eugen Florescu.
În motivarea excepției de neconstituționalitate autorul
acesteia susține că prevederile art. 209 alin. 4 raportate la art. 146
din Codul penal încalcă dispozițiile constituționale ale art. 16
alin. (1) referitoare la egalitatea cetățenilor în fața legii, art. 23
alin. (1) și (12) referitoare la libertatea individuală și art. 21 alin. (3)
referitoare la dreptul la un proces echitabil, deoarece echitatea
procesului penal este grav afectată prin aceea că paguba
materială nu poate fi legal stabilită decât în urma judecării
definitive a fondului. Dacă se pornește de la premisa potrivit
căreia consecințele deosebit de grave sunt determinate de
cuantumul pagubei materiale cauzate prin presupusa
infracțiune, este clar că se nesocotește și principiul prezumției
de nevinovăție.
Cât privește dispozițiile art. 7 din Legea nr. 39/2003, autorul
susține că acestea contravin prevederilor constituționale ale
art. 23 alin. (1) și (12) referitoare la libertatea individuală, art. 21
alin. (3) referitoare la dreptul la un proces echitabil, art. 11
referitoare la Dreptul internațional și dreptul intern și art. 20
referitoare la Tratatele internaționale privind drepturile omului,
precum și celor ale art. 6 referitoare la Dreptul la un proces
echitabil din Convenția pentru apărarea drepturilor omului și a
libertăților fundamentale, deoarece, în primul rând, în faza de
urmărire penală competența aparține Parchetului de pe lângă
Înalta Curte de Casație și Justiție, chiar dacă grupul infracțional
organizat a săvârșit infracțiuni date în competența de cercetare
a parchetelor de pe lângă judecătorii, fiind asigurate mijloace
tehnice și procedee probatorii speciale în mod nejustificat. De
asemenea, în faza de judecată, o astfel de cenzură este de
competența tribunalelor.
De asemenea, în cazurile în care legiuitorul a considerat că
se impune aplicarea unor pedepse mai mari în cazul în care
infracțiunea a fost săvârșită de două sau mai multe persoane, a
reglementat fie infracțiuni distincte, fie a prevăzut pedepse mai
mari. Prin urmare, se poate ajunge ca o persoană să fie
sancționată de două ori pentru același aspect — atât pentru
art. 209 alin. 1 lit. a) din Codul penal, cât și pentru infracțiunea
prevăzută de art. 7 din Legea nr. 39/2003. Toate aceste
consecințe fac ca o persoană trimisă în judecată pentru
infracțiunea prevăzută de art. 7 din Legea nr. 39/2003 să nu
poată beneficia de regulile unui proces echitabil.
Tribunalul Timiș — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 209 alin. 4 cu denumirea marginală Furtul calificat
și art. 146 cu denumirea marginală Consecințe deosebit de
grave din Codul penal și art. 7 din Legea nr. 39/2003, publicată

15

în Monitorul Oficial al României, Partea I, nr. 50 din 29 ianuarie
2003, care au următorul conținut:
— Art. 209 alin. 4 din Codul penal: ăFurtul care a produs
consecințe deosebit de grave se pedepsește cu închisoare de la
10 la 20 de ani și interzicerea unor drepturi.”;
— Art. 146 din Codul penal: ăPrin consecințe deosebit de
grave se înțelege o pagubă materială mai mare de 200.000 lei
sau o perturbare deosebit de gravă a activității, cauzată unei
autorități publice sau oricăreia dintre unitățile la care se referă
art. 145, ori altei persoane juridice sau fizice.”;
— Art. 7 din Legea nr. 39/2003: ă(1) Inițierea sau constituirea
unui grup infracțional organizat ori aderarea sau sprijinirea sub
orice formă a unui astfel de grup se pedepsește cu închisoare
de la 5 la 20 de ani și interzicerea unor drepturi.
(2) Pedeapsa pentru faptele prevăzute la alin. (1) nu poate fi
mai mare decât sancțiunea prevăzută de lege pentru
infracțiunea cea mai gravă care intră în scopul grupului
infracțional organizat.
(3) Dacă faptele prevăzute la alin. (1) au fost urmate de
săvârșirea unei infracțiuni grave, se aplică regulile de la
concursul de infracțiuni.”
Examinând excepția de neconstituționalitate, Curtea
constată că prin Decizia nr. 383 din 13 aprilie 2010, publicată în
Monitorul Oficial al României, Partea I, nr. 313 din 13 mai 2010,
și Decizia nr. 1.340 din 22 octombrie 2009, publicată în Monitorul
Oficial al României, Partea I, nr. 852 din 9 decembrie 2009,
pronunțându-se asupra unei probleme similare, a statuat că
ăart. 146 din Codul penal cuprinde o normă cu caracter explicativ
prin care se lămurește înțelesul expresiei «consecințe deosebit
de grave». Această reglementare este necesară cu atât mai mult
cu cât legiuitorul a prevăzut consecințele deosebit de grave ca
element circumstanțial în conținutul agravant al mai multor
infracțiuni.
Totodată, Curtea a constatat că este neîntemeiată și
susținerea autorului excepției referitoare la încălcarea
dispozițiilor art. 21 alin. (3) din Constituție, deoarece aplicarea
cerinței procesului echitabil se impune numai în legătură cu
procedura de desfășurare a procesului, iar nu și în ceea ce
privește cadrul juridic sancționator al faptelor, adică în materia
dreptului substanțial. Nici din cuprinsul art. 21 alin. (3) din
Constituție și nici din cel al art. 6 al Convenției pentru apărarea
drepturilor omului și a libertăților fundamentale sau al
jurisprudenței Curții Europene a Drepturilor Omului nu se poate
desprinde concluzia că aplicarea cerinței procesului echitabil ar
trebui să excedeze necesității asigurării garanțiilor procesuale,
spre a se intra în materii din câmpul dreptului substanțial.”
De asemenea, prin jurisprudența Curții Europene a
Drepturilor Omului s-a statuat frecvent și constant că ăîntr-o
societate democratică în sensul Convenției, dreptul la o bună
administrare a justiției ocupă un loc atât de important încât o
interpretare restrictivă a articolului 6 paragraful 1, referitor la
dreptul la un proces echitabil, nu ar corespunde scopului și
obiectului acestei dispoziții” (Hotărârea din 17 ianuarie 1970 în
Cauza Delcourt împotriva Belgiei ).
Totodată, Curtea a reținut că, având în vedere că în speță nu
există o hotărâre judecătorească definitivă, nu poate fi reținută
nici critica referitoare la încălcarea art. 23 alin. (11) din
Constituție, privind prezumția de nevinovăție, care prevede că:
ăPână la rămânerea definitivă a hotărârii judecătorești de
condamnare, persoana este considerată nevinovată.”
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Distinct de acestea, Curtea mai constată că, în ce privește
critica referitoare la art. 7 din Legea nr. 39/2003, aceasta este
fundamentată pe aspecte ce excedează unei motivări necesare

16

MONITORUL OFICIAL AL ROMÂNIEI, PARTEA I, Nr. 759/15.XI.2010

din perspectiva incompatibilității textului cu Legea fundamentală.
Astfel, împrejurarea că în faza de urmărire penală competența
aparține Direcției de Investigare a Infracțiunilor de Criminalitate
Organizată și Terorism nu este de natură a contraveni
dispozițiilor constituționale invocate, partea interesată având la
îndemână toate mijloacele procesuale de a se adresa justiției.
Oportunitatea unei astfel de reglementări nu afectează în niciun
fel dreptul la un proces echitabil și nici prezumția de nevinovăție,
iar împrejurarea că, potrivit art. 12 alin. (1) lit. a) din Legea
nr. 508/2004 privind înființarea, organizarea și funcționarea în

cadrul Ministerului Public a Direcției de Investigare a
Infracțiunilor de Criminalitate Organizată și Terorism,
infracțiunea prevăzută de art. 7 din Legea nr. 39/2003 este de
competența direcției, reprezintă expresia unei politici penale a
statului român preocupat de prevenirea și combaterea
criminalității organizate.
De asemenea, Curtea nu se poate pronunța asupra modului
de interpretare și aplicare a textelor legale criticate, acesta fiind
atributul exclusiv al instanței de judecată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 209 alin. 4 și art. 146 din Codul penal, precum
și ale art. 7 din Legea nr. 39/2003 privind prevenirea și combaterea criminalității organizate, excepție ridicată de Eugen Florescu
în Dosarul nr. 3.944/30/2008 al Tribunalului Timiș — Secția penală.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 759/15.XI.2010 conține 16 pagini.

Prețul: 3,20 lei

&JUYDGY|447455]
ISSN 1453—4495

