Anul 178 (XXII) — Nr. 742

PARTEA I

LEGI, DECRETE, HOTĂRÂRI ȘI ALTE ACTE

Vineri, 5 noiembrie 2010

SUMAR

Pagina

2–4

Decizia nr. 1.096 din 21 septembrie 2010 referitoare la
excepția de neconstituționalitate a prevederilor
art. 4814 alin. (4) din Ordonanța de urgență a
Guvernului nr. 109/2005 privind transporturile rutiere ....

5–6

Decizia nr. 1.143 din 28 septembrie 2010 referitoare la
excepția de neconstituționalitate a prevederilor art. 9
din Ordonanța de urgență a Guvernului nr. 100/2005
privind asigurarea respectării drepturilor de proprietate
industrială ..................................................................

7–8

Decizia nr. 1.145 din 28 septembrie 2010 referitoare la
excepția de neconstituționalitate a prevederilor art. 6
alin. (1) din Ordonanța de urgență a Guvernului
nr. 148/2005 privind susținerea familiei în vederea
creșterii copilului ........................................................

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 1.038 din 14 septembrie 2010 referitoare la
excepția de neconstituționalitate a prevederilor art. 44
alin. (1) lit. a) din Legea nr. 303/2004 privind statutul
judecătorilor și procurorilor ........................................

Nr.

1.089. — Hotărâre privind modificarea anexelor nr. 6A și 7 la
Hotărârea Guvernului nr. 98/2004 pentru aprobarea
indicatorilor tehnico-economici ai obiectivului de
investiții ăFluidizarea traficului pe DN 1 între km 8+100
și km 17+100 și Centura rutieră în zona de nord
a municipiului București” ............................................

11–12

1.090. — Hotărâre privind modificarea Hotărârii Guvernului
nr. 504/2006 pentru aprobarea indicatorilor tehnicoeconomici ai obiectivului de investiții ăFluidizarea
traficului pe DN 1 între km 8+100 și km 17+100 și
centura rutieră în zona de nord a municipiului
București — Obiectul 6: Continuizarea centurii rutiere
existente a municipiului București cu pasaj superior
peste calea ferată la Otopeni” ....................................

13–14

ACTE ALE ÎNALTEI CURȚI DE CASAȚIE
ȘI JUSTIȚIE
9–10

Decizia nr. 34 din 14 decembrie 2009 ..................................

14–16

2

MONITORUL OFICIAL AL ROMÂNIEI, PARTEA I, Nr. 742/5.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.038
din 14 septembrie 2010

referitoare la excepția de neconstituționalitate a prevederilor art. 44 alin. (1) lit. a)
din Legea nr. 303/2004 privind statutul judecătorilor și procurorilor
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 44 alin. (1) lit. a) din Legea nr. 303/2004
privind statutul judecătorilor și procurorilor, excepție ridicată de
Ileana Alecxandru în Dosarul nr. 7.909/1/2008 al Înaltei Curți de
Casație și Justiție — Secția de contencios administrativ și fiscal.
La apelul nominal răspunde autoarea excepției, lipsind
partea Consiliul Superior al Magistraturii, față de care procedura
de citare a fost legal îndeplinită. Se prezintă, de asemenea,
domnul Petronel Iulian Alecxandru, a cărui cerere de intervenție
accesorie în procesul aflat pe rolul Înaltei Curți de Casație și
Justiție — Secția de contencios administrativ și fiscal a fost
respinsă.
Magistratul-asistent învederează Curții că un număr de 24
de judecători și procurori de la diverse instanțe din țară au
transmis la dosar memorii în sprijinul cererii de admitere a
excepției de neconstituționalitate.
Cauza fiind în stare de judecată, președintele Curții acordă
cuvântul autoarei excepției. Aceasta reiterează argumentele
expuse pe larg în notele scrise depuse la dosarul cauzei.
Reprezentantul Ministerului Public pune concluzii de
respingere ca neîntemeiată a excepției. În acest sens
precizează că textul de lege supus controlului de
neconstituționalitate nu conduce la o discriminare, întrucât
funcțiile juridice raportat la care se face comparația în cuprinsul
criticii de neconstituționalitate au un statut propriu, distinct de al
judecătorilor și procurorilor din sistemul național, precum și o
reglementare juridică diferită. Totodată, arată că nici comparația
cu cerințele stabilite de Legea nr. 92/1992 nu poate conduce la
constatarea unei discriminări, acest act normativ fiind în prezent
abrogat.
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2009, pronunțată în Dosarul
nr. 7.909/1/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 44 alin. (1) lit. a) din Legea nr. 303/2004

privind statutul judecătorilor și procurorilor. Excepția a fost
ridicată de Ileana Alecxandru într-o cauză având ca obiect
soluționarea unui recurs formulat împotriva unei hotărâri a
Plenului Consiliului Superior al Magistraturii.
În motivarea excepției de neconstituționalitate se susține,
în esență, că textul de lege criticat este discriminatoriu și
afectează dreptul la muncă, deoarece impune judecătorilor și
procurorilor care participă la concursul de promovare la
instanțele sau parchetele imediat superioare condiția de a avea
5 ani vechime în funcția de judecător sau procuror. Precizează
în acest sens că există o inegalitate neconstituțională între
judecătorii numiți în funcție înainte de intrarea în vigoare a Legii
nr. 303/2004, care au beneficiat de asimilarea vechimii în alte
profesii juridice cu vechimea în magistratură necesară înscrierii
la concursul de promovare, și cei numiți după această dată, care
trebuie să aibă vechime efectivă în magistratură pentru a putea
accede la o instanță superioară. De asemenea, susține că
discriminarea rezultă, pe de altă parte, și din faptul că, pentru a
fi numit în funcția de judecător la Curtea Constituțională, Curtea
de Justiție a Uniunii Europene, Curtea Penală Internațională,
Curtea Europeană a Drepturilor Omului, nu sunt necesare
condiții atât de restrictive, legislația națională și internațională
recunoscând, pentru aceste funcții, vechimea în activitatea
juridică (în profesia de avocat, consilier juridic, notar etc.), și nu
doar vechimea efectivă în magistratură, așa cum se impune
pentru accesul la funcția de judecător sau procuror la o instanță
judecătorească de grad inferior față de cele enumerate. Din
această perspectivă, se arată că obligația cuprinsă în art. 148
din Constituție, de armonizare a legislației naționale cu cea
europeană, implică inclusiv declararea ca neconstituționale a
dispozițiilor legale criticate, acestea fiind contrare și mai puțin
favorabile decât reglementările europene în aceeași materie.
Sunt amintite în acest sens prevederile ăart. 167 din Tratatul de
instituire a Comunității Economice Europene, art. 253 din
Tratatul privind funcționarea Uniunii Europene (versiunea
consolidată din 9 mai 2008), art. 36 pct. 3 lit. b) din Legea
nr. 111/2002 pentru ratificarea Statutului Curții Penale
Internaționale, art. 21 din Legea nr. 30/1994 privind ratificarea
Convenției pentru apărarea drepturilor omului și a libertăților
fundamentale”. Sunt invocate jurisprudența Curții Europene a
Drepturilor Omului referitoare la interzicerea discriminării,
precum și jurisprudența Curții de Justiție a Uniunii Europene
privind aplicabilitatea directă și prioritatea normelor juridice
internaționale referitoare la protecția drepturilor omului și la
obligația interpretării și aplicării dispozițiilor constituționale în
materia drepturilor omului în conformitate cu tratatele
internaționale ratificate de statele membre.
Înalta Curte de Casație și Justiție — Secția de contencios
administrativ și fiscal consideră că excepția de
neconstituționalitate este neîntemeiată, întrucât prin textul de

MONITORUL OFICIAL AL ROMÂNIEI, PARTEA I, Nr. 742/5.XI.2010
lege criticat nu se instituie un tratament privilegiat sau
discriminatoriu și nici nu se încalcă dreptul la muncă sau la
exercitarea unei profesii.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, deoarece autorul acesteia dorește, în realitate,
completarea sau modificarea textului de lege criticat, în sensul
luării în considerare la calculul vechimii prevăzute de art. 44
alin. (1) din Legea nr. 303/2004 și a perioadei în care judecătorul
sau procurorul nu a exercitat efectiv funcția de magistrat.
Avocatul Poporului consideră că dispozițiile de lege
criticate sunt constituționale, întrucât nu contravin prevederilor
art. 15 alin. (1), art. 16 alin. (1), art. 41 sau art. 53 din Legea
fundamentală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autoarei excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 44 alin. (1) lit. a) din Legea nr. 303/2004 privind
statutul judecătorilor și procurorilor, republicată în Monitorul
Oficial al României, Partea I, nr. 826 din 13 septembrie 2005,
cu următorul cuprins:
ă(1) Pot participa la concursul de promovare la instanțele sau
parchetele imediat superioare judecătorii și procurorii care au
avut calificativul «foarte bine» la ultima evaluare, nu au fost
sancționați disciplinar în ultimii 3 ani și îndeplinesc următoarele
condiții minime de vechime:
a) 5 ani vechime în funcția de judecător sau procuror, pentru
promovarea în funcțiile de judecător de tribunal sau tribunal
specializat și procuror la parchetul de pe lângă tribunal sau la
parchetul de pe lângă tribunalul specializat.”
În opinia autoarei excepției de neconstituționalitate textul de
lege criticat contravine următoarelor dispoziții din Legea
fundamentală: art. 11 — ăDreptul internațional și dreptul intern”,
art. 15 alin. (1) privind universalitatea legii, art. 16 alin. (1) care
prevede egalitatea cetățenilor în fața legii și a autorităților
publice, fără privilegii și fără discriminări, art. 20 — ăTratatele
internaționale privind drepturile omului”, art. 41 — ăMunca și
protecția socială a muncii”, art. 53 — ăRestrângerea exercițiului
unor drepturi sau al unor libertăți”, art. 143 care stabilește
condițiile pentru numirea judecătorilor Curții Constituționale și
art. 148 — ăIntegrarea în Uniunea Europeană”. Sunt invocate și
dispozițiile art. 14 — ăInterzicerea discriminării” din Convenția
pentru apărarea drepturilor omului și a libertăților fundamentale
și cele ale art. 1 — ăInterzicerea generală a discriminării” din

3

Protocolul nr. 12 la aceeași convenție. De asemenea, în
cuprinsul criticii se face referire și la prevederile art. 1 pct. 1 lit. b)
din Convenția nr. 111/1958 privind discriminarea în domeniul
ocupării forței de muncă și exercitării profesiei și la cele ale art. 2
alin. (1) lit. a) din Directiva Consiliului Uniunii Europene
2000/78/CE din 27 noiembrie 2000 de creare a unui cadru
general în favoarea tratamentului egal privind ocuparea forței
de muncă și condițiile de muncă.
Examinând excepția de neconstituționalitate, Curtea observă
că este neîntemeiată, urmând să o respingă ca atare, pentru
motivele ce se vor arăta în continuare:
Autorul excepției își susține critica referitoare la încălcarea
principiului constituțional al egalității prin compararea condițiilor
de vechime în magistratură impuse de textul de lege criticat
pentru promovarea judecătorilor și procurorilor în sistemul
ierarhizat al instanțelor naționale cu cele care sunt necesare
unui jurist pentru a accede la diverse instanțe internaționale, și
anume Curtea de Justiție a Uniunii Europene, Curtea Penală
Internațională, Curtea Europeană a Drepturilor Omului. Aceeași
comparație o face și în ceea ce privește Curtea Constituțională
a României. Cu privire la această critică, instanța de contencios
constituțional constată că prevederile art. 44 alin. (2) din Legea
nr. 303/2004 nu contravin principiului egalității în drepturi a
cetățenilor, consacrat prin art. 16 alin. (1) din Constituție,
deoarece, așa cum a stabilit în mod constant în jurisprudența
sa, principiul egalității nu înseamnă uniformitate, astfel că, dacă
unor situații egale trebuie să le corespundă un tratament egal,
la situații diferite tratamentul juridic nu poate fi decât diferit.
Violarea principiului egalității și nediscriminării există atunci când
se aplică tratament diferențiat unor cazuri egale, fără a exista o
motivare obiectivă și rezonabilă. Or, în cauza de față, termenii
comparației aparțin unor sisteme jurisdicționale distincte, între
care nu există niciun fel de relație structurală, motiv pentru care
nu se impune existența unei identități de tratament juridic. Astfel,
caracterul special și specializat al jurisdicțiilor la care face
referire autorul excepției reclamă reglementarea unor condiții
deosebite, care conferă acestora statute proprii, distincte.
Gradul înalt de profesionalism de care trebuie să dea dovadă
judecătorii membri ai acestor instanțe este demonstrat și
apreciat cu ajutorul unor criterii obiective, vechimea în profesia
de judecător sau procuror în sistemul național nefiind în mod
necesar unul dintre acestea. Dimpotrivă, în ceea ce privește
magistrații de la instanțele naționale, relevantă în ceea ce
privește promovarea este tocmai vechimea efectivă în funcția
de judecător sau procuror, care îl recomandă pe cel care
candidează pentru avansarea la o instanță superioară, în baza
experienței acumulate până la momentul promovării.
Totodată, Curtea constată că nu poate reține critica prin care
se susține că este încălcat principiul nediscriminării,
comparându-se actualele condiții de promovare a magistraților
cuprinse în art. 44 alin. (1) din Legea nr. 303/2004 privind
statutul judecătorilor și procurorilor cu cele care erau prevăzute
prin Legea nr. 92/1992 pentru organizarea judecătorească. În
jurisprudența sa Curtea a reținut în mod constant că
neconstituționalitatea unui text legal nu se poate pretinde prin
simpla comparație dintre reglementarea veche și cea nouă,
aceasta din urmă fiind considerată mai puțin favorabilă și
declanșând automat un așa-zis conflict de constituționalitate.
Curtea a conchis că nu se poate vorbi despre discriminare în
ipoteza în care, prin jocul unor prevederi legale — așadar,
inclusiv prin succesiunea în timp a unor acte normative, astfel

4

MONITORUL OFICIAL AL ROMÂNIEI, PARTEA I, Nr. 742/5.XI.2010

cum este în cazul de față —, anumite persoane pot ajunge în
situații defavorabile, apreciate astfel în mod subiectiv, prin
prisma propriilor lor interese. Această soluție de principiu se
regăsește, de exemplu, în Decizia nr. 44 din 24 aprilie 1996,
publicată în Monitorul Oficial al României, Partea I, nr. 345 din
17 decembrie 1996, sau în Decizia nr. 72 din 5 februarie 2008,
publicată în Monitorul Oficial al României, Partea I, nr. 152 din
28 februarie 2008. Prin urmare, nici în cazul de față Curtea nu
poate reține existența unei inegalități neconstituționale între cei
care au promovat la instanțe superioare sub imperiul Legii nr.
92/1992 și cei care, în prezent, trebuie să satisfacă cerințele mai
restrictive impuse de Legea nr. 303/2004.
În ceea ce privește critica referitoare la pretinsa nesocotire a
dreptului la muncă, Curtea reține, astfel cum a statuat în
jurisprudența sa, reprezentată, de exemplu, de Decizia nr. 545
din 7 decembrie 2004, publicată în Monitorul Oficial al României,
Partea I, nr. 85 din 25 ianuarie 2005, că instituirea prin lege a
unor condiții pentru ocuparea unor funcții — astfel cum este și
cazul de față — sau pentru exercitarea unei profesii nu
reprezintă o încălcare a dreptului la muncă. De asemenea,
autorul excepției susține că restrângerea dreptului magistraților
la promovare, prin condiționarea acestora de vechimea în
funcția de judecător sau de procuror, este neconstituțională prin
prisma art. 53 din Constituție. Curtea constată că nu poate reține
nici această critică, întrucât textul constituțional invocat are în
vedere restrângerea în anumite condiții, strict precizate în
cuprinsul său, a unuia sau mai multor drepturi fundamentale,
astfel cum acestea sunt consacrate și garantate în titlul II al Legii
fundamentale. Or, dreptul la promovare nu se regăsește printre
acestea, astfel că nu se pune problema încălcării art. 53 din
Constituție, de vreme ce, așa cum s-a arătat mai sus, Curtea nu
a constatat existența vreunei restrângeri a exercițiului dreptului
la muncă, ca drept fundamental.
În fine, în acord cu cele statuate prin Decizia nr. 1.596 din
26 noiembrie 2009, publicată în Monitorul Oficial al României,
Partea I, nr. 37 din 18 ianuarie 2010, Curtea observă că nu este
de competența sa analizarea conformității unei dispoziții de
drept național cu texte cuprinse în Tratatul privind Uniunea
Europeană sau Tratatul privind funcționarea Uniunii Europene
prin prisma art. 148 din Constituție. Curtea a precizat prin
decizia menționată că ăo atare competență [...] aparține instanței

de judecată, care, pentru a ajunge la o concluzie corectă și
legală, din oficiu sau la cererea părții, poate formula o întrebare
preliminară în sensul art. 234 din Tratatul de instituire a
Comunității Europene [în prezent art. 267 din Tratatul privind
funcționarea Uniunii Europene] la Curtea de Justiție a
Comunităților Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil”.
Și în ceea ce privește invocarea de către autorul excepției, în
motivarea acesteia, a prevederilor art. 2 alin. (1) lit. a) din
Directiva Consiliului Uniunii Europene 2000/78/CE din
27 noiembrie 2000 de creare a unui cadru general în favoarea
tratamentului egal privind ocuparea forței de muncă și condițiile
de muncă, potrivit cărora o discriminare directă se produce
atunci când o persoană este tratată într-un mod mai puțin
favorabil decât este, a fost sau va fi tratată într-o situație
asemănătoare o altă persoană, pe baza unuia dintre motivele
menționate la art. 1, respectiv apartenență religioasă sau
convingeri, handicap, vârstă sau orientare sexuală, Curtea
observă, de asemenea, că aceasta nu constituie o problemă de
constituționalitate, ci de aplicare a legii, a cărei soluționare
revine judecătorului învestit cu soluționarea litigiului în cadrul
căreia a fost ridicată excepția de neconstituționalitate.
Totodată, Curtea constată că autorul excepției nu evidențiază
niciun fel de argumente în sensul pretinsei neconcordanțe dintre
textul de lege criticat și prevederile art. 1 pct. 1 lit. b) din
Convenția nr. 111/1958 privind discriminarea în domeniul
ocupării forței de muncă și exercitării profesiei, ratificată prin
Decretul nr. 284/1973, publicată în Buletinul Oficial, Partea I,
nr. 81 din 6 iunie 1973, care include în înțelesul termenului de
ădiscriminare” ăorice altă diferențiere, excludere sau preferință
având ca efect suprimarea sau știrbirea egalității de posibilități
sau de tratament în materie de ocupare a forței de muncă și
exercitare a profesiei, care ar putea fi specificată de către statul
membru interesat după consultarea organizațiilor reprezentative
ale celor care angajează și a organizațiilor lucrătorilor, dacă
acestea există, precum și a altor organisme competente”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 44 alin. (1) lit. a) din Legea nr. 303/2004 privind statutul
judecătorilor și procurorilor, excepție ridicată de Ileana Alecxandru în Dosarul nr. 7.909/1/2008 al Înaltei Curți de Casație și
Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 742/5.XI.2010

5

CURTEA CONSTITUȚIONALĂ

D E C I Z I A Nr. 1.096
din 21 septembrie 2010

referitoare la excepția de neconstituționalitate a prevederilor art. 4814 alin. (4)
din Ordonanța de urgență a Guvernului nr. 109/2005 privind transporturile rutiere
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4814 alin. (4) din Ordonanța de urgență a
Guvernului nr. 109/2005 privind transporturile rutiere, excepție
ridicată de Ionel Marica, Ion Popa, Florentin Moise, Gheorghe
Constantin Dinu, Constantin Cristian Grigore, Ion Ștefan,
Gheorghe Tocitu, Gheorghe Petre, Gheorghe Nedelcu, Sorinel
Stangă, Vasile Valeriu Dima, Tudorel Păun, Constantin Dan
Cîrstian, Nicolae Ștefan, Mihai Irimia, Mihai Drăgan, Florinel
Dragnea, Lucian Jitaru, Jan Florea, Nicolae Badea, Gheorghe
Crețu, Gabriel Gheorghe Sfetcu, Gheorghe Tiberiu Ion, Cristian
Chircă, Sorin Supeală, Nicolae Dumitru, Adrian Minea, Dumitru
Iordănescu și Ion Bădui în Dosarul nr. 1.162/42/2009 al Curții
de Apel Ploiești — Secția comercială și de contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, apreciind că noua reglementare privește
și alte condiții de acordare a autorizației de instructor auto.
C U R T E A,

având în vedere actele și lucrările dosarului, constată
următoarele:
Prin Încheierea din 15 februarie 2010, pronunțată în Dosarul
nr. 1.162/42/2009, Curtea de Apel Ploiești — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 4814 alin. (4) din Ordonanța de urgență a
Guvernului nr. 109/2005 privind transporturile rutiere.
Excepția a fost ridicată de Ionel Marica, Ion Popa, Florentin
Moise, Gheorghe Constantin Dinu, Constantin Cristian Grigore,
Ion Ștefan, Gheorghe Tocitu, Gheorghe Petre, Gheorghe
Nedelcu, Sorinel Stangă, Vasile Valeriu Dima, Tudorel Păun,
Constantin Dan Cîrstian, Nicolae Ștefan, Mihai Irimia, Mihai
Drăgan, Florinel Dragnea, Lucian Jitaru, Jan Florea, Nicolae
Badea, Gheorghe Crețu, Gabriel Gheorghe Sfetcu, Gheorghe
Tiberiu Ion, Cristian Chircă, Sorin Supeală, Nicolae Dumitru,
Adrian Minea, Dumitru Iordănescu și Ion Bădui într-o cauză de
contencios administrativ având ca obiect o acțiune de anulare a
unui act administrativ.

În motivarea excepției de neconstituționalitate autorii
acesteia susțin, în esență, că dispozițiile de lege criticate, care
condiționează autorizarea instructorului auto independent de o
vechime de cel puțin 3 ani ca instructor auto atestat în cadrul
școlilor autorizate, îngrădesc dreptul la muncă și libertatea
alegerii profesiei, a meseriei sau a ocupației, precum și a locului
de muncă și afectează, totodată, dreptul la o activitate
economică și liberă inițiativă. Astfel, instructorul auto
independent este obligat ca, timp de cel puțin 3 ani, să fie
salariatul unei școli de conducători auto autorizate — adică, în
definitiv, a unei societăți comerciale cu un anumit profil de
activitate, dar care nu este centru de pregătire și perfecționare
profesională — și să aducă profit acestei societăți comerciale
angajatoare, în caz contrar fiind concediat, ca efect al aplicării
principiilor economiei de piață. Totodată, referirea la cei 3 ani
vechime ca instructor auto atestat în cadrul școlilor autorizate
aduce atingere și principiului neretroactivității legii civile,
deoarece condiționează nu numai de viitor, dar și de trecut,
exercitarea unei anumite meserii, după îndeplinirea tuturor
celorlalte cerințe legale referitoare la atestare și autorizare.
Curtea de Apel Ploiești — Secția comercială și de
contencios administrativ și fiscal consideră că excepția de
neconstituționalitate este neîntemeiată, iar caracterul eventual
abuziv, excesiv sau nelegal al unor criterii de accedere la o
anumită activitate sau consecințele eventual discriminatorii ale
unor astfel de criterii sunt aspecte ce pot fi analizate în cadrul
acțiunii de drept comun, iar nu în cadrul controlului de
constituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că excepția de
neconstituționalitate este inadmisibilă, deoarece, în noua
redactare, conferită prin art. I pct. 3 din Ordonanța de urgență a
Guvernului nr. 34/2010, dispozițiile art. 4814 alin. (4) din
Ordonanța de urgență a Guvernului nr. 109/2005 privind
transporturile rutiere nu mai conservă soluția legislativă inițial
criticată de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

6

MONITORUL OFICIAL AL ROMÂNIEI, PARTEA I, Nr. 742/5.XI.2010

Obiect al excepției de neconstituționalitate îl constituie
dispozițiile art. 4814 alin. (4) din Ordonanța de urgență a
Guvernului nr. 109/2005 privind transporturile rutiere, publicată
în Monitorul Oficial al României, Partea I, nr. 655 din 22 iulie
2005, astfel cum au fost completate de art. I pct. 18 din Legea
nr. 218/2009 privind aprobarea Ordonanței de urgență a
Guvernului nr. 74/2008 pentru modificarea și completarea
Ordonanței de urgență a Guvernului nr. 109/2005 privind
transporturile rutiere, publicată în Monitorul Oficial al României,
Partea I, nr. 396 din 11 iunie 2009, dispoziții care, la data
sesizării Curții Constituționale, aveau următorul conținut:
ă(4) Instructorul de pregătire practică prevăzut la alin. (1) poate
fi autorizat numai dacă a activat cel puțin 3 ani ca instructor auto
atestat în cadrul școlilor autorizate prevăzute la art. 4812 și nu a
avut suspendat permisul de conducere și/sau atestatul în
perioada respectivă.”
Ulterior sesizării Curții Constituționale, textul de lege criticat
a fost modificat prin art. I pct. 3 din Ordonanța de urgență a
Guvernului nr. 34/2010 privind unele măsuri pentru întărirea
controlului în scopul combaterii transporturilor ilicite de mărfuri
și de persoane, publicată în Monitorul Oficial al României,
Partea I, nr. 234 din 13 aprilie 2010, astfel că, în prezent,
dispozițiile art. 4814 alin. (4) din Ordonanța de urgență a
Guvernului nr. 109/2005 au următorul cuprins: ă(4) Instructorul
de pregătire practică prevăzut la alin. (1) poate fi autorizat numai
dacă, potrivit dispozițiilor legale în vigoare, a fost angajat cel
puțin 3 ani cu normă întreagă sau a activat cel puțin 6 ani ca
instructor auto atestat în cadrul școlilor autorizate sau dacă face
dovada că a deținut autorizație pentru activitatea de pregătire
practică a conducătorilor auto eliberată de autoritatea
competentă și nu a avut suspendat permisul de conducere
și/sau atestatul în ultimii 3 ani.”
Autorii excepției de neconstituționalitate consideră că textul
legal criticat contravine prevederilor constituționale ale art. 15
alin. (2) referitoare la principiul neretroactivității legii civile, art. 41
alin. (1) privind dreptul la muncă și libertatea alegerii profesiei,
a meseriei sau a ocupației, precum și a locului de muncă și ale
art. 45 privind libertatea economică.
Examinând excepția de neconstituționalitate, Curtea
constată că, ulterior sesizării sale prin Încheierea din

15 februarie 2010, dispozițiile art. 4814 alin. (4) din Ordonanța
de urgență a Guvernului nr. 109/2005 au fost modificate, noua
reglementare conținând o soluție juridică parțial diferită față de
cea criticată de autorii excepției.
Astfel, aceștia sunt nemulțumiți de faptul că autorizarea
instructorului auto independent este condiționată de o vechime
de cel puțin 3 ani ca instructor auto atestat în cadrul școlilor
autorizate, însă Curtea observă că, în prezent, textul de lege
examinat permite autorizarea instructorului de pregătire practică
dacă a fost angajat cel puțin 3 ani cu normă întreagă sau a
activat cel puțin 6 ani ca instructor auto atestat în cadrul școlilor
autorizate sau ădacă face dovada că a deținut autorizație pentru
activitatea de pregătire practică a conducătorilor auto eliberată
de autoritatea competentă [...]”. Așadar, în noua concepție,
legiuitorul a prevăzut, alternativ, și posibilitatea ca instructorul
auto de pregătire practică să fie autorizat dacă face dovada că
a deținut autorizație pentru activitatea de pregătire practică
eliberată de autoritatea competentă.
Potrivit Deciziei Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, în cazul în care, după invocarea unei excepții
de neconstituționalitate în fața instanțelor judecătorești,
prevederea legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea modificată este, în principiu, aceeași cu cea dinaintea
modificării. Or, prevederile art. 4814 alin. (4) din Ordonanța de
urgență a Guvernului nr. 109/2005, în noua reglementare, au
fost modificate în sensul celor susținute de autorii excepției de
neconstituționalitate.
Prin urmare, față de momentul pronunțării asupra prezentei
excepții, Curtea constată că aceasta a devenit inadmisibilă,
deoarece prevederile art. 4814 alin. (4) din Ordonanța de urgență
a Guvernului nr. 109/2005 au fost modificate — fără a conserva
soluția legislativă criticată — între momentul sesizării Curții
Constituționale și momentul pronunțării instanței de contencios
constituțional asupra excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 4814 alin. (4) din Ordonanța
de urgență a Guvernului nr. 109/2005 privind transporturile rutiere, excepție ridicată de Ionel Marica, Ion Popa, Florentin Moise,
Gheorghe Constantin Dinu, Constantin Cristian Grigore, Ion Ștefan, Gheorghe Tocitu, Gheorghe Petre, Gheorghe Nedelcu,
Sorinel Stangă, Vasile Valeriu Dima, Tudorel Păun, Constantin Dan Cîrstian, Nicolae Ștefan, Mihai Irimia, Mihai Drăgan, Florinel
Dragnea, Lucian Jitaru, Jan Florea, Nicolae Badea, Gheorghe Crețu, Gabriel Gheorghe Sfetcu, Gheorghe Tiberiu Ion, Cristian
Chircă, Sorin Supeală, Nicolae Dumitru, Adrian Minea, Dumitru Iordănescu și Ion Bădui în Dosarul nr. 1.162/42/2009 al Curții
de Apel Ploiești — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 21 septembrie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 742/5.XI.2010

7

CURTEA CONSTITUȚIONALĂ

D E C I Z I A Nr. 1.143
din 28 septembrie 2010

referitoare la excepția de neconstituționalitate a prevederilor art. 9
din Ordonanța de urgență a Guvernului nr. 100/2005 privind asigurarea respectării
drepturilor de proprietate industrială
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 9 din Ordonanța de urgență a Guvernului
nr. 100/2005 privind asigurarea respectării drepturilor de
proprietate industrială, excepție ridicată de Societatea
Comercială ăCoffee Management” — S.R.L. din București în
Dosarul nr. 27.059/3/2009 al Tribunalului București — Secția a
III-a civilă.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă asupra cauzei și arată că partea
Costa International Limited a depus la dosar note scrise prin
care solicită respingerea excepției de neconstituționalitate ca
neîntemeiată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 decembrie 2009, pronunțată în Dosarul
nr. 27.059/3/2009, Tribunalul București — Secția a III-a civilă
a sesizat Curtea Constituțională cu excepția de
neconstituționalitate a prevederilor art. 9 din Ordonanța de
urgență a Guvernului nr. 100/2005 privind asigurarea
respectării drepturilor de proprietate industrială, excepție
ridicată de Societatea Comercială ăCoffee Management” —
S.R.L. din București într-o cauză având ca obiect o ordonanță
președințială.
În motivarea excepției de neconstituționalitate autorul
acesteia susține că prevederile art. 9 din Ordonanța de urgență
a Guvernului nr. 100/2005 contravin principiului constituțional
care consacră egalitatea în drepturi, în condițiile în care
reclamantului i se creează o situație favorabilă prin faptul că
procedura luării măsurilor provizorii este la dispoziția acestuia.

De asemenea, apreciază că prin textul de lege criticat se
încalcă dispozițiile constituționale ale art. 16, 21, 24, 53 și 124,
deoarece autorul excepției (în calitate de pârât) este supus unei
proceduri extrem de sumare, în care nu pot fi analizate toate
aspectele care țin de fondul dreptului, aspecte esențiale în
corecta soluționare a cauzei.
Tribunalul București — Secția a III-a civilă consideră că
excepția de neconstituționalitate este neîntemeiată,
reglementarea legală criticată nefiind în contradicție cu normele
constituționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile art. 9 din
Ordonanța de urgență a Guvernului nr. 100/2005 sunt
constituționale. În acest sens, arată că prin procedura de
urgență instituită de acest text de lege nu se aduce vreo
îngrădire dreptului persoanei la apărarea drepturilor, a libertăților
și a intereselor sale legitime, și nici dreptului persoanei la un
proces echitabil, ci, dimpotrivă, se creează posibilitatea pentru
cel vătămat într-un drept legitim de a se adresa justiției în cazuri
grabnice, în scopul de a preveni orice încălcare iminentă cu
privire la drepturile de proprietate industrială.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse la dosar, concluziile procurorului,
prevederile legale criticate, raportate la dispozițiile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 9 din Ordonanța de urgență a Guvernului
nr. 100/2005 privind asigurarea respectării drepturilor de
proprietate industrială, publicată în Monitorul Oficial al României,
Partea I, nr. 643 din 20 iulie 2005, aprobată, cu modificări, prin
Legea nr. 280/2005, publicată în Monitorul Oficial al României,
Partea I, nr. 897 din 7 octombrie 2005.
Textul de lege criticat are următorul conținut:
Art. 9: ă(1) Instanța judecătorească competentă poate, la
cererea motivată a reclamantului, să ordone măsuri provizorii
împotriva persoanei care se presupune că a încălcat un drept de

8

MONITORUL OFICIAL AL ROMÂNIEI, PARTEA I, Nr. 742/5.XI.2010

proprietate industrială protejat, în scopul de a preveni orice
încălcare iminentă cu privire la acest drept, respectiv:
a) să interzică cu titlu provizoriu ca încălcarea presupusă să
mai continue; sau
b) să constituie o garanție destinată să asigure despăgubirea
titularului dreptului protejat.
(2) Măsurile provizorii prevăzute la alin. (1) pot fi ordonate și
împotriva unui intermediar ale cărui servicii sunt utilizate de către
un terț în scop de încălcare a unui drept de proprietate
industrială protejat.
(3) La cererea reclamantului, instanțele judecătorești
competente pot să ordone sechestrul mărfurilor bănuite că ar
aduce atingere unui drept de proprietate industrială protejat
pentru a împiedica introducerea lor sau circulația lor în circuitele
comerciale.
(4) În cazul unei încălcări săvârșite în activități comerciale,
instanța judecătorească competentă poate să ordone, dacă
partea vătămată dovedește că există circumstanțe care ar putea
face imposibilă recuperarea daunelor-interese, sechestrul
bunurilor mobiliare și imobiliare ale persoanei care se presupune
că a încălcat un drept de proprietate industrială protejat, inclusiv
blocarea conturilor bancare și a altor bunuri. În același scop se
poate ordona comunicarea documentelor bancare, financiare
sau comerciale ori accesul la informații pertinente cauzei.
(5) Instanța judecătorească competentă poate cere
reclamantului, în cadrul măsurilor prevăzute la alin. (1)—(4), să
furnizeze orice element de probă, în scopul de a-și forma
convingerea că acesta este titularul dreptului și că acest drept i-a
fost încălcat ori o astfel de încălcare este iminentă.”
Autorul excepției susține că prevederile legale criticate
contravin dispozițiilor constituționale ale art. 16 privind egalitatea
în drepturi, art. 21 privind accesul liber la justiție, art. 24 privind
dreptul la apărare, art. 53 referitoare la restrângerea exercițiului
unor drepturi sau al unor libertăți și art. 124 privind înfăptuirea
justiției. De asemenea, este invocată și încălcarea art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile legale criticate, care instituie o
procedură specială, potrivit căreia instanța poate dispune luarea
unor măsuri cu caracter vremelnic a căror urgență este

justificată de necesitatea evitării prejudicierii unei persoane în
drepturile sau interesele sale legitime, sunt în conformitate cu
dispozițiile art. 126 alin. (2) din Constituție, potrivit cărora
stabilirea regulilor de desfășurare a procesului în fața instanțelor
judecătorești este de competența exclusivă a legiuitorului.
Referitor la susținerea autorului excepției privind încălcarea
dreptului la un proces echitabil, consacrat constituțional prin
dispozițiile art. 21 alin. (3), în jurisprudența sa, Curtea a
constatat că legiuitorul poate institui, în considerarea unor situații
deosebite, reguli speciale de procedură, ca și modalitățile de
exercitare a drepturilor procedurale, împrejurare ce nu este de
natură a aduce atingere acestui drept.
În acest context, potrivit prevederilor art. 129 alin. 5 din Codul
de procedură civilă, instanța are îndatorirea de a-și exercita rolul
activ și de a stărui în aflarea adevărului, prin toate mijloacele
legale, în scopul pronunțării unei hotărâri temeinice și legale.
Astfel, ăjudecătorii au îndatorirea să stăruie, prin toate mijloacele
legale, pentru a preveni orice greșeală privind aflarea adevărului
în cauză, pe baza stabilirii faptelor și prin aplicarea corectă a
legii, în scopul pronunțării unei hotărâri temeinice și legale (...)”.
În acest sens sunt și prevederile art. 9 alin. (5) din Ordonanța
de urgență a Guvernului nr. 100/2005, care prevăd că instanța
judecătorească competentă poate cere reclamantului să
furnizeze orice element de probă, în scopul de a-și forma
convingerea că acesta este titularul dreptului și că acest drept ia fost încălcat ori o astfel de încălcare este iminentă.
De altfel, Ordonanța de urgență a Guvernului nr. 100/2005
transpune Directiva nr. 2004/48/CE a Parlamentului European și
a Consiliului din 29 aprilie 2004 privind respectarea drepturilor
de proprietate intelectuală, publicată în Jurnalul Oficial al Uniunii
Europene L 157 din 30 aprilie 2004, iar reglementarea criticată
reprezintă implementarea în dreptul intern a dispozițiilor
referitoare la măsurile provizorii și asiguratorii prevăzute în
cuprinsul art. 9 al directivei mai sus menționate.
În final, Curtea reține că Ordonanța de urgență a Guvernului
nr. 100/2005 a fost emisă în scopul combaterii fenomenului de
contrafacere a obiectelor de proprietate industrială și în interesul
titularilor drepturilor de proprietate industrială.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 9 din Ordonanța de urgență a Guvernului nr. 100/2005 privind
asigurarea respectării drepturilor de proprietate industrială, excepție ridicată de Societatea Comercială ăCoffee Management” —
S.R.L. din București în Dosarul nr. 27.059/3/2009 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 742/5.XI.2010

9

CURTEA CONSTITUȚIONALĂ

D E C I Z I A Nr. 1.145
din 28 septembrie 2010

referitoare la excepția de neconstituționalitate a prevederilor art. 6 alin. (1)
din Ordonanța de urgență a Guvernului nr. 148/2005 privind susținerea familiei
în vederea creșterii copilului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 6 alin. (1) din Ordonanța de urgență a
Guvernului nr. 148/2005 privind susținerea familiei în vederea
creșterii copilului, excepție ridicată de Elena Nica în Dosarul
nr. 41.936/3/2008 al Curții de Apel București — Secția a VIII-a
contencios administrativ și fiscal.
La apelul nominal răspunde, pentru autorul excepției,
avocatul Silviu-Costel Șerban, cu împuternicire avocațială
depusă la dosar. Lipsește partea Agenția Teritorială pentru
Prestații Sociale a Municipiului București, față de care procedura
de citare este legal îndeplinită.
Magistratul-asistent referă asupra cauzei și arată că partea
Agenția Teritorială pentru Prestații Sociale a Municipiului
București a depus la dosar note scrise prin care învederează
faptul că această instituție nu are calitate procesuală pasivă în
prezenta cauză. În acest context, solicită introducerea în cauză
a tuturor celor care au semnat și contrasemnat Ordonanța de
urgență a Guvernului nr. 148/2005, și anume Guvernul
României, Ministerul Muncii, Familiei și Protecției Sociale,
Ministerul Finanțelor Publice, Ministerul Administrației și
Internelor, Ministerul Apărării Naționale și Ministerul Justiției.
Așa fiind, solicită instanței de contencios constituțional să
constate lipsa calității sale procesuale pasive și judecarea
cauzei în lipsă.
Față de acest aspect, reprezentantul Ministerului Public
apreciază că nu există niciun inconvenient care să impieteze
soluționarea excepției de neconstituționalitate, precizând că
Agenția Teritorială pentru Prestații Sociale a Municipiului
București a fost citată, în calitate de parte, și în dosarul instanței
de fond.
Curtea respinge cererea formulată de Agenția Teritorială
pentru Prestații Sociale a Municipiului București, referitoare la
constatarea lipsei calității procesuale pasive a acesteia.

Cauza fiind în stare de judecată, președintele acordă
cuvântul avocatului autorului excepției de neconstituționalitate,
care solicită admiterea acesteia. În acest sens, susține că
prevederile legale criticate sunt neconstituționale, întrucât
instituie o situație discriminatorie între persoanele care adoptă
copii și cei care îi nasc.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
În acest sens, invocă jurisprudența în materie a Curții
Constituționale, și anume Decizia nr. 937/2006.
C U R T E A,

având în vedere actele și lucrările dosarului, constată
următoarele:
Prin Încheierea din 5 octombrie 2009, pronunțată în Dosarul
nr. 41.936/3/2008, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 6 alin. (1) din Ordonanța de urgență a
Guvernului nr. 148/2005 privind susținerea familiei în
vederea creșterii copilului, excepție ridicată de Elena Nica
într-o cauză având ca obiect anulare act administrativ.
În motivarea excepției de neconstituționalitate autorul
acesteia susține că prin reglementarea criticată se încalcă
principiul constituțional al egalității în drepturi, întrucât legiuitorul
a instaurat o situație discriminatorie între părinții care adoptă doi
copii deodată și cei care, în urma nașterii, au mai mulți copii, în
speță, gemeni; astfel, în primul caz, fiecare copil primește
individual aceeași alocație, în timp ce în cazul gemenilor se
primește o singură alocație pentru ambii copii.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată. În acest sens, instanța
arată că textul de lege criticat nu contravine normei
constituționale care consacră principiul egalității în drepturi,
deoarece ăindemnizația prevăzută de art. 6 alin. (1) din
Ordonanța de urgență a Guvernului nr. 148/2005 este stabilită în
favoarea părintelui și nu în favoarea copiilor.”
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt neconstituționale, întrucât acestea instituie o
discriminare între părinții care au mai mulți copii dintr-o singură
naștere și părinții care au adoptat, în același timp, mai mulți

10

MONITORUL OFICIAL AL ROMÂNIEI, PARTEA I, Nr. 742/5.XI.2010

copii. Astfel, consideră că apare nejustificată diferențierea făcută
în sprijinul părintelui adoptator al mai multor copii, în vederea
creșterii acestora — care beneficiază, pentru fiecare dintre primii
3 copii adoptați, de concediu pentru creșterea copilului, precum
și o indemnizație lunară în cuantum de 600 de lei, sau opțional,
în cuantum de 85% din media veniturilor realizate pe ultimele
12 luni, dar nu mai mult de 4.000 lei, — și sprijinul acordat
părintelui natural al mai multor copii dintr-o singură naștere, care
este mult mai mic.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, notele scrise depuse la dosar,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 6 alin. (1) din Ordonanța de urgență a
Guvernului nr. 148/2005 privind susținerea familiei în vederea
creșterii copilului, publicată în Monitorul Oficial al României,
Partea I, nr. 1.008 din 14 noiembrie 2005, astfel cum au fost
modificate prin art. I pct. 4 din Legea nr. 7/2007 pentru
aprobarea Ordonanței de urgență a Guvernului nr. 148/2005,
potrivit cărora:
ăArt. 6. — (1) Concediul și indemnizația lunară prevăzute la
art. 1, respectiv la art. 2, precum și stimulentul prevăzut la art. 3
se cuvin pentru fiecare dintre primele 3 nașteri sau, după caz,

pentru primii 3 copii ai persoanelor aflate în una dintre situațiile
prevăzute la art. 5 alin. (2), după data de 1 ianuarie 2006.”
Autorul excepției susține că prevederile legale criticate
contravin dispozițiilor constituționale ale art. 16 alin. (1) privind
egalitatea în drepturi.
Examinând excepția de neconstituționalitate, Curtea
constată că reglementarea criticată a mai fost supusă controlului
de constituționalitate, prin raportare la aceleași norme din Legea
fundamentală.
În acest sens este Decizia nr. 937/2006, publicată în
Monitorul Oficial al României, Partea I, nr. 64 din 26 ianuarie
2007, prin care Curtea a statuat că art. 6 alin. (1) din Ordonanța
de urgență a Guvernului nr. 148/2005 nu contravine prevederilor
referitoare la egalitatea în drepturi a cetățenilor, statuând că
ăapare ca firească acordarea unei singure indemnizații lunare,
indiferent de numărul de copii rezultați în urma unei nașteri,
întrucât aceasta este aferentă concediului pentru creșterea
copilului, de care persoana îndreptățită beneficiază în condițiile
prezentei ordonanțe de urgență.” Prin aceeași decizie, Curtea a
constatat că ăpotrivit Legii nr. 61/1993, copiii beneficiază, fără
discriminare, de o alocație lunară, ca formă de ocrotire din
partea statului.”
De altfel, Curtea reține că prin articolul unic din Legea
nr. 239/2009 pentru modificarea art. 2 din Ordonanța de urgență
a Guvernului nr. 148/2005 privind susținerea familiei în vederea
creșterii copilului, ăcuantumul indemnizației prevăzute la art. 1
alin. (1) se majorează cu 600 lei pentru fiecare copil născut dintr-o
sarcină gemelară, de tripleți sau multipleți, începând cu al doilea
copil provenit dintr-o astfel de naștere.”
Astfel, Curtea constată că Ordonanța de urgență a
Guvernului nr. 148/2005 instituie o formă de protecție socială
destinată familiilor cu copii în vârstă de până la 2 ani, respectiv
3 ani în cazul copiilor cu handicap, din necesitatea îmbunătățirii
echilibrului social-economic al familiei, prin susținerea acesteia
în vederea creșterii copilului, în scopul stimulării creșterii
natalității și diminuării fenomenului de abandon al copiilor.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 6 alin. (1) din Ordonanța de urgență a Guvernului nr. 148/2005
privind susținerea familiei în vederea creșterii copilului, excepție ridicată de Elena Nica în Dosarul nr. 41.936/3/2008 al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

11

MONITORUL OFICIAL AL ROMÂNIEI, PARTEA I, Nr. 742/5.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind modificarea anexelor nr. 6A și 7 la Hotărârea Guvernului nr. 98/2004
pentru aprobarea indicatorilor tehnico-economici ai obiectivului de investiții ăFluidizarea traficului
pe DN 1 între km 8+100 și km 17+100 și Centura rutieră în zona de nord a municipiului București”
În temeiul art. 108 din Constituția României, republicată, și al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. I. — Anexele nr. 6A și 7 la Hotărârea Guvernului
nr. 98/2004 pentru aprobarea indicatorilor tehnico-economici ai
obiectivului de investiții ăFluidizarea traficului pe DN 1 între
km 8+100 și km 17+100 și Centura rutieră în zona de nord a
municipiului București”, publicată în Monitorul Oficial al
României, Partea I, nr. 119 din 10 februarie 2004, cu modificările
și completările ulterioare, se modifică și se înlocuiesc cu anexele
nr. 1 și 2, care fac parte integrantă din prezenta hotărâre.

Art. II. — Finanțarea obiectivului de investiții ai cărui
indicatori tehnico-economici se modifică potrivit art. I se face de
la bugetul de stat, prin bugetul Ministerului Transporturilor și
Infrastructurii, în limita sumelor aprobate anual cu această
destinație și/sau alte surse legal constituite, conform
programelor de investiții publice aprobate potrivit legii.
Art. III. — Ministerul Transporturilor și Infrastructurii răspunde
de modul de utilizare a sumelor prevăzute în anexe, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu
București, 3 noiembrie 2010.
Nr. 1.089.
ANEXA Nr. 1
(Anexa nr. 6A la Hotărârea Guvernului nr. 98/2004)

Caracteristicile principale și indicatorii tehnico-economici ai obiectivului de investiții
ăFluidizarea traficului pe DN 1 între km 8+100 și km 17+100 și Centura rutieră în zona de nord a municipiului București”
Obiect 5A — Reabilitarea și extinderea la 4 benzi a centurii rutiere a municipiului București pe sectorul cuprins
între DN 1A și DN 1
Titular: Ministerul Transporturilor și Infrastructurii
Beneficiar: Compania Națională de Autostrăzi și Drumuri Naționale din România — S.A.
Amplasament: zona de nord a municipiului București
Indicatori tehnico-economici:
— Valoarea totală a investiției inclusiv TVA:
(în prețuri la 30 iunie 2010, 1 euro = 4,3688 lei)
din care
• construcții-montaj:
— Eșalonarea investiției:
Anul I
Anul II
Anul III
— Capacități:
— Lungime traseu
— Lățime platformă
din care: parte carosabilă
— intersecții la nivel
— Durata de realizare a investiției:
*) Valoarea se va actualiza potrivit evoluției ulterioare a prețurilor.

mii lei

106.970*)

mii lei

74.418

mii lei
mii lei
mii lei
mii lei
mii lei
mii lei

21.394
14.884
53.485
37.209
32.091
22.325

km
m
m
buc.
luni

4,605
17,90
2 x 7,00
2
30

12

MONITORUL OFICIAL AL ROMÂNIEI, PARTEA I, Nr. 742/5.XI.2010

Factori de risc:
La proiectarea și dimensionarea obiectivului de investiții se va avea în vedere încărcarea seismică corespunzătoare zonei
seismice de tip ăC” (pentru municipiul București) de zonare a teritoriului și o perioadă de colt Tc = 1,5 sec., în conformitate cu
Normativul P100/2006.
Finanțarea investiției:
Finanțarea obiectivului de investiții se face de la bugetul de stat, prin bugetul Ministerului Transporturilor și Infrastructurii,
în limita sumelor aprobate anual cu această destinație și/sau alte surse legal constituite, conform programelor de investiții publice
aprobate potrivit legii.

ANEXA Nr. 2
(Anexa nr. 7 la Hotărârea Guvernului nr. 98/2004)

Caracteristicile principale și indicatorii tehnico-economici ai obiectivului de investiții
ăFluidizarea traficului pe DN 1 între km 8+100 și km 17+100 și Centura rutieră de nord a municipiului București”
Obiect 1C — Pasaj inferior pe DN 1 la intersecția cu Bd. Aerogării și bd. Ion Ionescu de la Brad
Titular: Ministerul Transporturilor și Infrastructurii
Beneficiar: Compania Națională de Autostrăzi și Drumuri Naționale din România — S.A.
Amplasament: Pe DN 1 București — Ploiești, între podul Băneasa km 7+226 și Aeroportul Băneasa km 8+485
Indicatori tehnico-economici:
— Valoarea totală a investiției:
mii lei
73.365*)
(în prețuri la 31 martie 2010, 1 euro = 4,0958 lei)
din care
• construcții-montaj:

mii lei

60.935

mii lei

54.198

mii lei

44.903

mii lei

19.167

mii lei

16.032

— Lungime totală lucrare

km

1,259

— Lungime totală pasaj inferior

km

0,626

km

0,554

km

0,072

— Lățime parte carosabilă pasaj inferior

m

14,00

— Lățime parte carosabilă bretele

m

2 x 7,00

luni

12

— Eșalonarea investiției:
Anul I
Anul II
— Capacități:

din care — rampe pasaj inferior
— pasaj inferior

— Durata de realizare a investiției:

Factori de risc:
La proiectarea și dimensionarea obiectivului de investiții se va avea în vedere încărcarea seismică corespunzătoare zonei
seismice de tip C (pentru municipiul București) de zonare a teritoriului și o perioadă de colt TC = 1,5 sec., în conformitate cu
Normativul P100/2006.
Finanțarea investiției:
Finanțarea obiectivului de investiții se face de la bugetul de stat, prin bugetul Ministerului Transporturilor și Infrastructurii,
în limita sumelor aprobate anual cu această destinație și/sau alte surse legal constituite, conform programelor de investiții publice
aprobate potrivit legii.

*) Valoarea se va actualiza potrivit evoluției ulterioare a prețurilor.

13

MONITORUL OFICIAL AL ROMÂNIEI, PARTEA I, Nr. 742/5.XI.2010
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 504/2006 pentru aprobarea indicatorilor
tehnico-economici ai obiectivului de investiții ăFluidizarea traficului pe DN 1 între km 8+100
și km 17+100 și centura rutieră în zona de nord a municipiului București — Obiectul 6:
Continuizarea centurii rutiere existente a municipiului București cu pasaj superior
peste calea ferată la Otopeni”
În temeiul art. 108 din Constituția României, republicată, și al art. 42 alin. (1) lit. a) din Legea nr. 500/2002 privind finanțele
publice, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 504/2006 pentru
aprobarea indicatorilor tehnico-economici ai obiectivului de
investiții ăFluidizarea traficului pe DN 1 între km 8+100 și
km 17+100 și centura rutieră în zona de nord a municipiului
București — Obiectul 6: Continuizarea centurii rutiere existente
a municipiului București cu pasaj superior peste calea ferată la
Otopeni”, publicată în Monitorul Oficial al României, Partea I,
nr. 360 din 21 aprilie 2006, cu modificările ulterioare, se modifică
după cum urmează:

1. Articolul 2 se modifică și va avea următorul cuprins:
ăArt. 2. — Finanțarea obiectivului de investiții prevăzut la
art. 1 se face de la bugetul de stat, prin bugetul Ministerului
Transporturilor și Infrastructurii, în limita sumelor aprobate anual
cu această destinație și/sau alte surse legal constituite, conform
programelor de investiții publice aprobate potrivit legii.”
2. Anexa se modifică și se înlocuiește cu anexa care face
parte integrantă din prezenta hotărâre.
Art. II. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu
București, 3 noiembrie 2010.
Nr. 1.090.
ANEXĂ
(Anexa la Hotărârea Guvernului nr. 504/2006)

Caracteristicile principale și indicatorii tehnico-economici ai obiectivului de investiție
ăFluidizarea traficului pe DN 1 între km 8+100 și km 17+100 și centura rutieră în zona de nord
a municipiului București — Obiectul 6: Continuizarea centurii rutiere existente a municipiului București
cu pasaj superior peste calea ferată la Otopeni”
Titular: Ministerul Transporturilor și Infrastructurii
Beneficiar: Compania Națională de Autostrăzi și Drumuri Naționale din România — S.A.
Amplasament: zona de nord a municipiului București
Valoarea totală a investiției inclusiv TVA:
(1 euro = 4,3688 din 30 iunie 2010)
din care C+M:
Eșalonarea investiției:
Anul I
Anul II
Anul III
Durata de realizare a investiției:
Capacități (în unități fizice):
— Lungime traseu
— Lățime platformă
din care: parte carosabilă
— Pasaj rutier nou
— Intersecții la nivel
*) Valoarea se va actualiza potrivit evoluției ulterioare a prețurilor.

mii lei
mii lei
INV
C+M
INV
C+M
INV
C+M

139.677*)
103.473

mii lei
mii lei
mii lei
mii lei
mii lei
mii lei
luni

27.935
20.695
69.839
51.736
41.903
31.042
36

km
m
m
buc.
buc.

2,600
17,90
2 x 7,00
1
2

14

MONITORUL OFICIAL AL ROMÂNIEI, PARTEA I, Nr. 742/5.XI.2010

Factori de risc:
La proiectarea și dimensionarea obiectivului de investiții se va avea în vedere încărcarea seismică corespunzătoare zonei
seismice de tip ăC” (pentru municipiul București) de zonare a teritoriului și o perioadă de colț TC = 1,5 sec., în conformitate cu
Normativul P100/2006.
Finanțarea investiției
Finanțarea obiectivului de investiții se face de la bugetul de stat, prin bugetul Ministerului Transporturilor și Infrastructurii,
în limita sumelor aprobate anual cu această destinație și/sau alte surse legal constituite, conform programelor de investiții publice
aprobate potrivit legii.

A C T E A L E Î N A LT E I C U R Ț I D E C A S A Ț I E Ș I J U S T I Ț I E
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. 34
din 14 decembrie 2009
Dosar nr. 21/2009
Sub președinția doamnei judecător Lidia Bărbulescu, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursurile în interesul legii declarate de
procurorul general al Parchetului de pe lângă Înalta Curte de Casație și Justiție și sesizările Colegiului de conducere al Parchetului
de pe lângă Curtea de Apel București (nr. 924/III-5/2009 și nr. 566/III-5/2009) cu privire la stabilirea instanței competente să
soluționeze procedura de schimbare a condamnării, procedură care are loc după transferarea persoanei condamnate, conform
art. 146 alin. (3) din Legea nr. 302/2004 privind cooperarea judiciară internațională în materie penală, cu modificările și completările
ulterioare, precum și în legătură cu stabilirea instanței competente să soluționeze cererile de contopire a pedepselor aplicate de
către instanțele naționale cu pedepse aplicate de către instanțe străine prin hotărâri recunoscute de Curtea de Apel București în
cadrul procedurii de transfer al persoanei condamnate, conform art. 149 alin. (4) și art. 150 din Legea nr. 302/2004, cu modificările
și completările ulterioare.
Secțiile Unite au fost constituite cu respectarea dispozițiilor art. 34 din Legea nr. 304/2004, republicată, fiind prezenți
67 de judecători din 103 aflați în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procuror Gabriela Scutea —
adjunct al procurorului general.
Prin Încheierea de ședință de la 16 noiembrie 2009 s-a dispus amânarea recursului în interesul legii privind stabilirea
instanței competente să soluționeze procedura de schimbare a condamnării, procedură care are loc după transferarea persoanei
condamnate, conform art. 146 alin. (3) din Legea nr. 302/2004, cu modificările și completările ulterioare, problemă formând obiectul
sesizării Colegiului de conducere al Parchetului de pe lângă Curtea de Apel București nr. 566/III-5/2009, pentru ca procurorul
general al Parchetului de pe lângă Înalta Curte de Casație și Justiție să își exprime punctul de vedere și cu privire la instanța
competentă să soluționeze cererile de contopire a pedepselor aplicate de către instanțele naționale cu pedepse aplicate de către
instanțe străine prin hotărâri recunoscute de Curtea de Apel București în cadrul procedurii de transfer al persoanei condamnate,
conform art. 149 alin. (4) și art. 150 din Legea nr. 302/2004, cu modificările și completările ulterioare, chestiune de drept pusă în
discuție prin sesizarea Colegiului de conducere al Parchetului de pe lângă Curtea de Apel București nr. 924/III-5/2009.
Cum procurorul general al Parchetului de pe lângă Înalta Curte de Casație și Justiție a formulat un recurs în interesul legii
având ca obiect problema de drept asupra căreia se solicitase un punct de vedere, Secțiile Unite ale Înaltei Curți de Casație și
Justiție au hotărât conexarea celor două recursuri în interesul legii, având în vedere că chestiunile de drept în legătură cu care s-a
solicitat pronunțarea unei decizii prin care să se stabilească modul unitar de interpretare și aplicare a dispozițiilor legale sunt
subsecvente.
Reprezentanta procurorului general al Parchetului de pe lângă Înalta Curte de Casație și Justiție a susținut recursurile în
interesul legii, punând concluzii pentru admiterea acestora, în sensul de a se stabili că instanța competentă să soluționeze
procedura de schimbare a condamnării, care are loc după transferarea persoanei condamnate, este Curtea de Apel București. În
ceea ce privește cererea de contopire a pedepselor aplicate de instanțele naționale cu pedepse aplicate de instanțe străine, prin
hotărâri recunoscute de Curtea de Apel București în cadrul procedurii de transfer al persoanei condamnate, a solicitat a se stabili
că este competentă să soluționeze o atare cerere instanța corespunzătoare instanței de executare în a cărei circumscripție se află
locul de deținere.
S E C Ț I I L E U N I T E,

deliberând asupra recursurilor în interesul legii și sesizărilor
Colegiului de conducere al Parchetului de pe lângă Curtea de
Apel București, constată următoarele:
În aplicarea dispozițiilor art. 146 alin. (3) din Legea
nr. 302/2004, cu modificările și completările ulterioare, s-a
constatat că în practica judiciară nu există un punct de vedere
unitar referitor la instanța căreia îi revine competența de
examinare a procedurii de schimbare a condamnării, după
transferarea în țară a persoanei condamnate în străinătate,
precum și în legătură cu instanța competentă să soluționeze
cererea de contopire a pedepselor aplicate de instanțele din
România cu pedepse aplicate de instanțe din alte state, prin
hotărâri recunoscute de Curtea de Apel București în
conformitate cu prevederile art. 149 alin. (4) și art. 150 din
aceeași lege.

1. Astfel, în timp ce unele instanțe au considerat că, după
transferarea în România a persoanei condamnate în străinătate,
Curtea de Apel București rămâne competentă să judece în
cadrul procedurii de schimbare a condamnării în condițiile
reglementate de art. 146 alin. (3) din Legea nr. 302/2004, alte
instanțe, dimpotrivă, au apreciat că această competență revine
curții de apel în a cărei circumscripție teritorială se află locul de
deținere a persoanei condamnate în străinătate.
2. Pe de altă parte, unele instanțe, invocând dispozițiile
art. 144 și 150 din Legea nr. 302/2004, cu modificările și
completările ulterioare, au apreciat că soluționarea cererilor ce
privesc conversiunea pedepsei, formulate ulterior pronunțării
hotărârii Curții de Apel București, prin care s-au recunoscut
hotărârea instanței dintr-un stat străin și transferarea persoanei
condamnate, în vederea executării pedepsei în România, ar
reveni tot acestei curți, iar alte instanțe au decis că instanța

MONITORUL OFICIAL AL ROMÂNIEI, PARTEA I, Nr. 742/5.XI.2010
competentă să soluționeze cererea de contopire a pedepselor
aplicate de instanțele din România cu pedepsele aplicate de
instanțele străine, prin hotărâri recunoscute de Curtea de Apel
București, este cea corespunzătoare instanței de executare a
ultimei hotărâri, în a cărei circumscripție teritorială se află locul
de deținere a persoanei condamnate.
În fine, ivindu-se și situații când ultima hotărâre definitivă
aparține unei instanțe străine, unele instanțe s-au pronunțat în
sensul că, în astfel de situații, competența de a judeca o cerere
de modificare a pedepsei, ca efect al contopirii, ar reveni Curții
de Apel București, ca autoritate judiciară cu atribuția de a realiza
procedurile la care se referă art. 149 din Legea nr. 302/2004, cu
modificările și completările ulterioare, în timp ce alte instanțe au
hotărât că este competentă să soluționeze cererea de contopire
a pedepselor instanța abilitată de lege să judece în primă
instanță în a cărei circumscripție teritorială se află locul de
deținere a persoanei condamnate.
Examinarea acestor puncte de vedere contradictorii din
practica instanțelor de judecată, în legătură cu aplicarea
reglementărilor specifice din Legea nr. 302/2004, cu modificările
și completările ulterioare, impune următoarele aprecieri și
concluzii de interpretare:
În combaterea fenomenului de creștere a criminalității,
determinat și de neîntrerupta sporire a numărului de persoane
care se stabilesc pentru anumite perioade de timp în alte țări ori
le tranzitează, s-a conturat și grija firească de a fi luate măsuri
adecvate pentru evitarea dublei condamnări, de către state
diferite, a aceleiași conduite antisociale a unei persoane.
În acest cadru de preocupare, adoptarea Legii nr. 302/2004
privind cooperarea judiciară internațională în materie penală a
oferit prilejul reglementării instituției ătransferarea persoanelor
condamnate”, având ca finalitate asigurarea unei mai eficiente
și rapide reeducări și reintegrări sociale a persoanei
condamnate în țara de origine, precum și accesul acesteia la
toate regimurile de executare a pedepselor privative de libertate
specifice acelei țări.
În aducerea la îndeplinire a obligațiilor pe care și le-a asumat
prin ratificarea Convenției europene asupra persoanelor
condamnate și a Protocolului adițional adoptat la 18 decembrie
1997, prin dispozițiile cuprinse în titlul VI din Legea nr. 302/2004,
cu modificările și completările ulterioare, s-a reglementat
procedura privind transferarea persoanelor condamnate, în
vederea executării pedepselor, în ipoteza în care statul român
este stat de executare.
Din analiza prevederilor art. 127—152, cuprinse în titlul
menționat din Legea nr. 302/2004, cu modificările și completările
ulterioare, reiese că resortisantul român condamnat într-un alt
stat se poate adresa autorităților române cu cerere de transfer,
în vederea exercitării pedepsei închisorii în România, fie direct,
fie prin intermediul autorităților competente ale statului în care a
fost condamnat.
Ministerul Justiției, desemnat ca singura autoritate a statului
român pentru primirea cererilor și transmiterea răspunsurilor,
după obținerea informațiilor, înscrisurilor necesare și a
consimțământului autorității competente a statului străin în care
a fost pronunțată condamnarea, examinează regularitatea
acestor acte și le transmite, însoțite de traduceri, procurorului
general al parchetului de pe lângă curtea de apel competentă,
care sesizează, la rândul său, curtea de apel, pentru ca aceasta
să recunoască hotărârea străină și să o pună în executare,
conform prevederilor art. 145 sau art. 146 din Legea
nr. 302/2004, cu modificările și completările ulterioare.
Este adevărat că prin art. 281 pct. 5 din Codul de procedură
penală, introdus prin Legea nr. 281/2003, este prevăzută o
normă generală de competență, potrivit căreia curtea de apel
ăsoluționează cererile prin care s-a solicitat extrădarea sau
transferul persoanelor condamnate în străinătate”, precum și că,
potrivit art. 138 alin. (3) și art. 139 alin. (3) din Legea
nr. 302/2004, cu modificările și completările ulterioare, cererea
de transfer formulată de un resortisant străin condamnat de o
instanță din România se soluționează de curtea de apel în a

15

cărei circumscripție se află locul de deținere a condamnatului
ori domiciliul acestuia, în cazul în care nu a început executarea.
Dar este de observat că, prin derogare de la aceste dispoziții,
în art. 150 din Legea nr. 302/2004, cu modificările și completările
ulterioare, se prevede că ăautoritățile judiciare competente în
procedurile la care se referă art. 149 sunt Curtea de Apel
București și parchetul de pe lângă aceasta”.
Ca urmare, numai Curtea de Apel București este abilitată prin
legea specială menționată ca, pronunțându-se asupra cererii de
transfer a condamnatului prin hotărâre a unei instanțe dintr-un
stat străin, să recunoască acea hotărâre și să dispună fie
continuarea executării pedepsei aplicate, fie schimbarea
condamnării prin adaptarea ei la o pedeapsă prevăzută de legea
română pentru fapta reținută, în conformitate cu art. 145 sau
art. 146 din Legea nr. 302/2004, cu modificările și completările
ulterioare.
În acest sens, instanța română trebuie să specifice în ce
măsură natura juridică și durata pedepsei stabilite în hotărârea
judecătorească străină sunt compatibile cu legislația română, în
raport cu minimul general, precum și cu maximul special
prevăzut pentru infracțiunea ce a făcut obiectul condamnării în
străinătate.
Numai în aceste condiții Curtea de Apel București, odată cu
admiterea transferului și recunoașterea hotărârii de condamnare
în străinătate, poate decide fie continuarea executării pedepsei
aplicate prin acea hotărâre, fie conversiunea ei în limitele
specifice legislației naționale, fără să aibă însă posibilitatea
legală de a examina sau modifica ori reforma vreo altă dispoziție
a hotărârii penale străine.
Doar conformându-se acestei proceduri Curtea de Apel
București, prin sentință penală definitivă, dă autoritate de lucru
judecat hotărârii pronunțate în străinătate, căreia îi conferă
putere să producă efectele juridice recunoscute de legea
noastră națională.
Potrivit reglementării de ansamblu a art. 122 din Legea
nr. 302/2004, cu modificările și completările ulterioare, hotărârea
penală străină își păstrează și după recunoașterea sa de către
autoritatea judiciară competentă caracterul de extraneitate,
neputând fi convertită în hotărâre a unei instanțe judecătorești
din România.
Acest caracter de extraneitate rezultă nu numai din
dispozițiile înscrise în alin. 3 din articolul menționat, potrivit
cărora ăstatul străin care solicită executarea este singurul
competent să decidă asupra unei căi extraordinare de atac
împotriva hotărârii de executat”, ci și din prevederea de la
alin. (4) al aceluiași articol, prin care este afirmată menținerea
prerogativei statului străin de a acorda amnistia și grațierea, ca
și statul român, care preia acest atribut după recunoașterea
hotărârii instanței străine.
Mai mult, prin art. 122 alin. (6) din Legea nr. 302/2004, cu
modificările și completările ulterioare, s-a reglementat că
începerea executării pedepsei în România are ca efect doar
renunțarea statului străin la executarea ei pe teritoriul său,
precum și că în cazul sustragerii condamnatului de la
executarea pedepsei statul străin redobândește dreptul la
executarea hotărârii.
De altfel, potrivit art. 144 alin. (2) din aceeași lege, încă
înainte de transferarea persoanei condamnate, autoritățile
statului român sunt obligate să indice statului de condamnare, la
cererea acestuia, dacă acea persoană va continua executarea
pedepsei imediat sau în baza unei hotărâri judecătorești ori
urmează să i se schimbe condamnarea, prin hotărâre
judecătorească, în sensul înlocuirii pedepsei aplicate de instanța
străină cu o pedeapsă corespunzătoare prevăzută în legislația
română pentru aceeași infracțiune.
Or, pentru ultima ipoteză a fost reglementată, prin art. 146
din aceeași lege, procedura conversiunii condamnării,
stabilindu-se, în alin. (3), că, atunci ăcând procedura de
schimbare a condamnării are loc după transferarea persoanei
condamnate, statul român va menține acea persoană în detenție
sau va lua alte măsuri în scopul de a asigura prezența ei pe
teritoriul statului român până la finalizarea acestei proceduri”.

16

MONITORUL OFICIAL AL ROMÂNIEI, PARTEA I, Nr. 742/5.XI.2010

Curtea de Apel București, singura instanță competentă,
potrivit art. 150 din Legea nr. 302/2004, cu modificările și
completările ulterioare, în derularea procedurilor la care se
referă art. 149 din aceeași lege, emite, în temeiul alin. (6) al
acestui articol, mandat de executare a pedepsei, care este
transmis autorității centrale competente din statul de
condamnare, în vederea transferării persoanei condamnate.
Prin derogare de la principiul instituit în art. 418 din Codul de
procedură penală rezultă deci că singura instanță învestită cu
competență teritorială și materială de soluționare a procedurii
de schimbare a condamnării după transferarea în România a
persoanei condamnate, prevăzută în art. 149 cu referire la
art. 146 alin. (3) din Legea nr. 302/2004, cu modificările și
completările ulterioare, este Curtea de Apel București.
Dar această competență, reglementată în dispozițiile
menționate, prin derogare de la regulile generale referitoare la
executarea hotărârilor penale, nu poate opera, în lipsa unei
prevederi legale exprese, în alte segmente ale executării, între
care cele privind schimbările în executarea unor hotărâri,
amânarea sau întreruperea executării pedepsei, înlăturarea ori
modificarea pedepsei, pentru ele fiind aplicabile dispozițiile
referitoare la competență existente în art. 449 alin. 2 din Codul
de procedură penală.
Așadar, pentru toate situațiile în care se formulează cereri
de contopire a pedepselor aplicate de instanțele din România
cu pedepse pronunțate de instanțe străine, prin hotărâri
recunoscute de Curtea de Apel București, în cadrul procedurii
transferării persoanei condamnate în străinătate, instanța
competentă să soluționeze astfel de cereri nu poate fi decât cea
corespunzătoare instanței de executare a ultimei hotărâri, în a
cărei circumscripție se află locul de deținere a persoanei
condamnate.

Ca urmare, și în ipoteza în care ultima hotărâre definitivă a
fost pronunțată de o instanță străină se impune, pentru identitate
de rațiune, să revină competența de judecată a cererii de
modificare a pedepsei tot instanței corespunzătoare celei care,
potrivit legii române, ar fi trebuit să judece cauza în primă
instanță, evident, cu respectarea condiției ca locul de deținere a
persoanei condamnate să se afle în circumscripția teritorială a
acelei instanțe.
În consecință, în temeiul dispozițiilor art. 25 lit. a) din Legea
nr. 304/2004, republicată, și ale art. 4142 din Codul de procedură
penală, urmează a se admite recursul în interesul legii și a se
stabili că, după transferarea persoanei condamnate, în condițiile
art. 146 alin. (3) din Legea nr. 302/2004, cu modificările și
completările ulterioare, Curtea de Apel București este instanța
competentă exclusiv, teritorial și material, să efectueze
procedura de schimbare a condamnării, precum și că instanța
competentă să soluționeze cererea de contopire a pedepselor
aplicate de instanțele naționale cu pedepsele pronunțate de
instanțele străine, prin hotărâri recunoscute de Curtea de Apel
București în cadrul procedurii transferării persoanei
condamnate, este instanța corespunzătoare celei de executare
a ultimei hotărâri, în a cărei circumscripție se află locul de
deținere a persoanei condamnate.
În fine, în legătură cu acest al doilea aspect, se impune a se
stabili că, în cazul în care ultima hotărâre definitivă a fost
pronunțată de o instanță străină, competența de a judeca
cererea de modificare a pedepsei revine instanței
corespunzătoare celei care, potrivit legii române, ar fi trebuit să
judece cauza în primă instanță și este îndeplinită și condiția ca
locul de deținere a persoanei condamnate să se afle în
circumscripția sa.

PENTRU ACESTE MOTIVE

În numele legii
D E C I D:

Admit recursurile în interesul legii declarate de procurorul general al Parchetului de pe lângă Înalta Curte de Casație și
Justiție și sesizările Colegiului de conducere al Parchetului de pe lângă Curtea de Apel București.
Se stabilește că:
1. Curtea de Apel București este instanța competentă exclusiv, teritorial și material, să soluționeze procedura de schimbare
a condamnării, procedură care are loc după transferarea persoanei condamnate, în condițiile art. 146 alin. 3 din Legea nr. 302/2004.
2. Instanța competentă să soluționeze cererea de contopire a pedepselor aplicate de instanțele naționale cu pedepsele
aplicate de instanțele străine, prin hotărâri recunoscute de Curtea de Apel București, în cadrul procedurii transferării persoanei
condamnate este instanța corespunzătoare instanței de executare a ultimei hotărâri, în a cărei circumscripție se află locul de
deținere a persoanei condamnate.
În cazul în care ultima hotărâre definitivă a fost pronunțată de o instanță străină, competența de a judeca cererea de
modificare a pedepsei revine instanței corespunzătoare celei care, potrivit legii române, ar fi judecat cauza în primă instanță și în
a cărei circumscripție se află locul de deținere a persoanei condamnate.
Obligatorie, potrivit art. 4142 alin. 3 din Codul de procedură penală.
Pronunțată în ședință publică astăzi, 14 decembrie 2009.
PREȘEDINTELE ÎNALTEI CURȚI DE CASAȚIE ȘI JUSTIȚIE,

Lidia Bărbulescu
Prim-magistrat-asistent,
Adriana Daniela White

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 742/5.XI.2010 conține 16 pagini.

Prețul: 3,20 lei

&JUYDGY|447288]
ISSN 1453—4495

