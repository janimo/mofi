Anul 178 (XXII) — Nr. 841

PARTEA I

LEGI, DECRETE, HOTĂRÂRI ȘI ALTE ACTE

Miercuri, 15 decembrie 2010

SUMAR

Nr.

Pagina
LEGI ȘI DECRETE

232. — Lege privind regimul de import al mostrelor de
îngrășăminte și al îngrășămintelor ............................

2–5

1.179. — Decret pentru promulgarea Legii privind regimul de
import al mostrelor de îngrășăminte și al
îngrășămintelor ..........................................................

5

DECIZII ALE CURȚII CONSTITUȚIONALE
Decizia nr. 1.177 din 30 septembrie 2010 referitoare la
excepția de neconstituționalitate a dispozițiilor art. 1 și
art. 2 din Ordonanța de urgență a Guvernului
nr. 71/2004 privind acordarea unor facilități familiilor de
pensionari, precum și ale art. 14 alin. (1) și (4) din
Regulamentul privind transportul pe căile ferate din
România, aprobat prin Ordonanța Guvernului
nr. 7/2005 ..................................................................
Decizia nr. 1.206 din 5 octombrie 2010 referitoare la excepția
de neconstituționalitate a dispozițiilor art. 36 alin. (1)
lit. c) din Ordonanța de urgență a Guvernului
nr. 152/2005 privind prevenirea și controlul integrat al
poluării și ale art. 96 alin. (2) și (3) din Ordonanța de
urgență a Guvernului nr. 195/2005 privind protecția
mediului ......................................................................
Decizia nr. 1.365 din 26 octombrie 2010 referitoare la excepția
de neconstituționalitate a dispozițiilor Ordonanței de
urgență a Guvernului nr. 7/2005 pentru modificarea și
completarea Legii nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de

6–7

Nr.

Pagina
Criminalitate Organizată și Terorism, precum și a Legii
nr. 162/2005 privind aprobarea Ordonanței de urgență
a Guvernului nr. 7/2005 pentru modificarea și
completarea Legii nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ..........................

9–11

Decizia nr. 1.384 din 26 octombrie 2010 referitoare la excepția
de neconstituționalitate a prevederilor art. 2 din
Ordonanța Guvernului nr. 22/2002 privind executarea
obligațiilor de plată ale instituțiilor publice, stabilite prin
titluri executorii, și ale art. 577 din Codul de procedură
civilă ..........................................................................

11–13

HOTĂRÂRI ALE GUVERNULUI ROMÂNIEI

8–9

1.209. — Hotărâre privind aprobarea bugetului de venituri și
cheltuieli rectificat pe anul 2010 al Societății Naționale
de Transport Feroviar de Marfă ăC.F.R. — Marfă” —
S.A., aflată sub autoritatea Ministerului Transporturilor
și Infrastructurii ..........................................................

13–15

1.221. — Hotărâre pentru modificarea anexei nr. 28 la
Hotărârea Guvernului nr. 1.347/2001 privind atestarea
domeniului public al județului Bacău, precum și al
municipiilor, orașelor și comunelor din județul Bacău....

16

2

MONITORUL OFICIAL AL ROMÂNIEI, PARTEA I, Nr. 841/15.XII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind regimul de import al mostrelor de îngrășăminte și al îngrășămintelor
Parlamentul României adoptă prezenta lege.
CAPITOLUL I
Importul mostrelor de îngrășăminte
Art. 1. — Importul mostrelor de îngrășăminte clasificate la
pozițiile tarifare 31.01—31.05 prevăzute în anexa la
Regulamentul (CEE) nr. 2.658/87 al Consiliului din 23 iulie 1987
privind Nomenclatura tarifară și statistică și Tariful Vamal
Comun, cu modificările și completările ulterioare, se efectuează
pe baza certificatului de abilitare pentru importul mostrelor de
îngrășăminte.
Art. 2. — Certificatul de abilitare pentru importul mostrelor de
îngrășăminte se emite de Institutul Național de CercetareDezvoltare pentru Pedologie, Agrochimie și Protecția Mediului —
I.C.P.A. București, conform modelului prezentat în anexa nr. 1.
Art. 3. — În sensul prezentei legi, expresiile de mai jos au
următoarele semnificații:
a) îngrășământ — materialul a cărui funcție principală este
aportul de substanțe nutritive adus plantelor;
b) certificat de abilitare pentru importul mostrelor de
îngrășăminte — document eliberat de autoritatea emitentă
prevăzută la art. 2, în baza căruia este permis importul mostrelor
de îngrășăminte din țări din afara Uniunii Europene, conform
modelului prevăzut în anexa nr. 1;
c) certificat de abilitare — document eliberat de autoritatea
emitentă prevăzută la art. 13, în baza căruia este permis
importul îngrășămintelor din țări din afara Uniunii Europene,
conform modelului prevăzut în anexa nr. 2.
Art. 4. — (1) Mostrele de îngrășăminte sunt importate în baza
certificatului de abilitare pentru importul mostrelor și sunt utilizate
în activitatea de cercetare-testare, în vederea autorizării
îngrășământului cu mențiunea RO-ÎNGRĂȘĂMÂNT, pentru:
a) teste de eficacitate biologică;
b) analize fizico-chimice.
(2) În urma testărilor se eliberează autorizația
RO-ÎNGRĂȘĂMÂNT conform Ordinului ministrului agriculturii,
pădurilor, apelor și mediului și al ministrului sănătății
nr. 6/22/2004 pentru aprobarea Regulamentului privind
organizarea și funcționarea Comisiei interministeriale pentru
autorizarea îngrășămintelor în vederea înscrierii în lista
îngrășămintelor autorizate cu mențiunea RO-ÎNGRĂȘĂMÂNT,
pentru utilizarea și comercializarea în România, cu modificările
și completările ulterioare.
Art. 5. — Pentru obținerea certificatului de abilitare pentru
importul mostrelor de îngrășăminte, solicitantul autorizării
transmite autorității emitente prevăzute la art. 2 următoarele
documente:
a) solicitare în scris, din care să rezulte: numele sau
denumirea importatorului și sediul social al firmei, lista codurilor
tarifare, lista denumirilor produselor/grupelor de produse, lista
denumirilor comerciale/tehnice ale produselor pentru care
solicită abilitarea;
b) declarație privind scopul importului de mostre de
îngrășăminte;
c) copie a certificatului de înregistrare la registrul comerțului.

Art. 6. — (1) Cantitățile de mostre necesare efectuării
analizelor fizico-chimice și testelor în vederea autorizării unui
îngrășământ sunt:
a) pentru teste de eficacitate biologică, cantitatea de mostre
este stabilită de către Institutul Național de Cercetare-Dezvoltare
pentru Pedologie, Agrochimie și Protecția Mediului — I.C.P.A.
București, în termen de 5 zile lucrătoare de la înregistrarea
solicitării, în funcție de doza recomandată de producător;
b) pentru analize fizico-chimice, în doza recomandată de
laboratoarele autorizate să execute astfel de tipuri de analize.
(2) Certificatul de abilitare pentru importul mostrelor de
îngrășăminte se eliberează o singură dată pentru cantitatea de
mostră prevăzută la alin. (1), separat pentru fiecare tip de
analize sau teste.
Art. 7. — Certificatul de abilitare pentru importul mostrelor de
îngrășăminte se eliberează în termen de 15 zile lucrătoare de la
data depunerii documentației complete.
Art. 8. — Certificatul de abilitare pentru importul mostrelor de
îngrășăminte este valabil pentru un singur transport și pentru o
singură operațiune vamală.
Art. 9. — (1) Autoritatea vamală permite importul mostrelor
de îngrășăminte în baza documentului prevăzut la art. 1, care se
prezintă în original la biroul vamal.
(2) Biroul vamal la care se realizează operațiunea de
vămuire a produselor la import, la definitivarea operațiunii de
vămuire, vizează și păstrează o copie a certificatului de abilitare
pentru importul mostrelor de îngrășăminte, pe care o anexează
la declarația vamală de import.
Art. 10. — Importatorul de mostre de îngrășăminte are
următoarele obligații:
a) să anunțe autoritatea emitentă cu privire la orice
modificare intervenită în documentația depusă pentru obținerea
certificatului de abilitare pentru importul mostrelor de
îngrășăminte, în termen de maximum 15 zile de la producerea
modificării;
b) să utilizeze certificatul de abilitare pentru importul
mostrelor de îngrășăminte numai în condițiile și în scopul pentru
care a fost emis.
Art. 11. — Birourile vamale solicită, prin convocare scrisă,
transmisă prin fax sau e-mail, după caz, potrivit modelului
prevăzut în anexa nr. 3, participarea la controlul vamal a
reprezentanților direcțiilor pentru agricultură județene, respectiv
a municipiului București din cadrul Ministerului Agriculturii și
Dezvoltării Rurale. Aceștia confirmă prin fax sau e-mail, în cel
mai scurt timp, participarea la controlul vamal și nominalizează
persoana împuternicită.
CAPITOLUL II
Importul îngrășămintelor
Art. 12. — Importul îngrășămintelor, clasificate la pozițiile
tarifare 31.01—31.05 prevăzute în anexa la Regulamentul
(CEE) nr. 2.658/87 al Consiliului din 23 iulie 1987, cu modificările
și completările ulterioare, se efectuează pe baza certificatului
de abilitare, al cărui model este prevăzut în anexa nr. 2.

MONITORUL OFICIAL AL ROMÂNIEI, PARTEA I, Nr. 841/15.XII.2010
Art. 13. — Certificatele de abilitare se emit de direcțiile pentru
agricultură județene, respectiv a municipiului București, din
subordinea Ministerului Agriculturii și Dezvoltării Rurale.
Art. 14. — (1) În scopul obținerii certificatelor de abilitare,
importatorii prezintă autorității emitente prevăzute la art. 13
următoarele documente:
a) solicitare în scris, din care să rezulte: numele sau
denumirea importatorului și sediul social al firmei, lista codurilor
tarifare, lista denumirilor produselor/grupelor de produse, lista
denumirilor comerciale/tehnice ale produselor pentru care
solicită abilitarea;
b) copie a certificatului de înregistrare la registrul comerțului;
c) copie a autorizației RO-ÎNGRĂȘĂMÂNT și a buletinului de
analiză pentru atestarea conformității îngrășământului cu datele
înscrise în autorizație, emis de Institutul Național de CercetareDezvoltare pentru Pedologie, Agrochimie și Protecția Mediului —
I.C.P.A. București, conform art. 4 alin. (2);
d) copie a etichetei produsului care este introdus în țară sau
a documentelor de însoțire a mărfii în cazul îngrășămintelor în
vrac, în două exemplare, din care un exemplar însoțește
certificatul de abilitare.
(2) În cazul importurilor de azotat de amoniu, în conformitate
cu prevederile Deciziei nr. 1.348/2008/CE a Parlamentului
European și a Consiliului din 16 decembrie 2008 de modificare
a Directivei 76/769/CEE a Consiliului referitoare la restricțiile
privind introducerea pe piață și utilizarea de 2-(2-metoxietoxi)
etanol, 2-(2-butoxietoxi)etanol, metilen-difenil diizocianat,
ciclohexan și azotat de amoniu, aceștia trebuie să respecte
toate cerințele de siguranță impuse de anexa III la Regulamentul
(CE) nr. 2.003/2003 al Parlamentului European și al Consiliului
din 13 octombrie 2003 privind îngrășămintele, cu modificările și
completările ulterioare.
(3) Copia etichetei ce se anexează certificatului de abilitare
este vizată de autoritatea emitentă și va avea inscripționat
numărul certificatului de abilitare.
Art. 15. — Certificatele de abilitare se eliberează în termen
de 15 zile lucrătoare de la depunerea documentației complete.
Art. 16. — Certificatul de abilitare este valabil o perioadă de
12 luni de la data emiterii.
Art. 17. — (1) Autoritatea vamală permite importul
îngrășămintelor în baza documentului prevăzut la art. 12, care
se prezintă în original la biroul vamal.
(2) Biroul vamal la care se realizează operațiunea de
vămuire a produselor de import, pe versoul certificatului de
abilitare, ține evidența cantitativă a îngrășămintelor importate
până la epuizarea cantității înscrise în certificat, vizând și
înscriind data pentru fiecare mențiune. O copie a certificatului
de abilitare astfel completat se anexează la declarația vamală,
originalul acestuia fiind păstrat de importator.
(3) Personalul vamal din cadrul biroului vamal la care se
realizează operațiunea de vămuire a produselor la import, pe
versoul certificatului de abilitare, ține evidența cantitativă a
îngrășămintelor importate până la epuizarea cantității înscrise
în certificat, vizând și înscriind data pentru fiecare mențiune. O
copie a certificatului de abilitare astfel completat se anexează
de personalul vamal la declarația vamală, originalul acestuia
fiind păstrat de importator.
Art. 18. — Importatorul are următoarele obligații:
a) să depună documentația completă în vederea obținerii
certificatului de abilitare;
b) să anunțe autoritatea emitentă cu privire la orice
modificare intervenită în documentația depusă pentru obținerea
certificatului de abilitare, în termen de maximum 15 zile de la
producerea modificării;
c) să utilizeze certificatul de abilitare numai în condițiile și în
scopul pentru care a fost emis și pentru perioada de valabilitate
respectivă.

3

Art. 19. — Certificatul de abilitare se anulează de către
autoritatea emitentă în următoarele situații:
a) când se constată că documentele însoțitoare nu sunt
autentice, la controalele prevăzute la art. 11;
b) când se constată, ulterior vămuirii, de către organele de
control ale autorității emitente prevăzute la art. 13
neconformitatea produselor cu documentele în baza cărora a
fost emis certificatul de abilitare;
c) la solicitarea importatorului.
Art. 20. — Decizia privind anularea certificatului de abilitare,
precum și motivul acesteia, împreună cu măsurile dispuse
privind produsele în cauză, se comunică în scris de către
autoritatea emitentă Autorității Naționale a Vămilor, în termen de
48 de ore de la data și ora anulării acestuia. În situația în care,
în intervalul de la luarea deciziei de anulare până la
încunoștințarea efectivă a biroului vamal asupra instituirii
deciziei de anulare, produsele înscrise pe un certificat de
abilitare anulat au fost vămuite la import, biroul vamal comunică
aceasta Autorității Naționale a Vămilor, în vederea informării
autorității emitente, care ia măsurile ce se impun.
CAPITOLUL III
Contravenții și sancțiuni
Art. 21. — (1) Nerespectarea prevederilor art. 10, 11, art. 19
lit. b) și c) constituie contravenție și se sancționează cu amendă
de la 5.000 lei la 10.000 lei.
(2) Constatarea contravențiilor și aplicarea sancțiunilor
prevăzute la alin. (1) se fac de către personalul împuternicit din
cadrul direcțiilor de agricultură și dezvoltare rurală județene și,
respectiv, a municipiului București.
(3) Contravenientul poate achita, pe loc sau în termen de
48 de ore de la data încheierii procesului-verbal ori, după caz,
de la data comunicării acestuia, jumătate din minimul amenzii.
Art. 22. — Prevederile art. 21 referitoare la contravenții se
completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
CAPITOLUL IV
Dispoziții finale
Art. 23. — Autoritatea emitentă prevăzută la art. 13 are
obligația de a face publică lista importatorilor abilitați pe site-ul
Ministerului Agriculturii și Dezvoltării Rurale, în a cărui subordine
își desfășoară activitatea, și de a menține și actualiza evidențele
importatorilor cărora li s-au eliberat sau li s-au anulat certificatele
de abilitare.
Art. 24. — Anexele nr. 1—3 fac parte integrantă din prezenta
lege.
Art. 25. — Prevederile prezentei legi nu se aplică mostrelor
de îngrășăminte și îngrășămintelor marcate ÎNGRĂȘĂMÂNT CE,
conform Regulamentului (CE) nr. 2.003/2003 al Parlamentului
European și al Consiliului din 13 octombrie 2003, cu modificările
și completările ulterioare, care circulă liber în comunitate.
Art. 26. — Importurile de îngrășăminte trebuie să se
efectueze cu respectarea prevederilor Regulamentului (CE)
nr. 1.907/2006 al Parlamentului European și al Consiliului din
18 decembrie 2006 privind înregistrarea, evaluarea, autorizarea
și restricționarea substanțelor chimice (REACH), de înființare a
Agenției Europene pentru Produse Chimice, de modificare a
Directivei 1999/45/CE și de abrogare a Regulamentului (CEE)
nr. 793/93 al Consiliului și a Regulamentului (CE) nr. 1.488/94 al
Comisiei, precum și a Directivei 76/769/CEE a Consiliului și a
directivelor 91/155/CEE, 93/67/CEE, 93/105/CE și 2000/21/CE

4

MONITORUL OFICIAL AL ROMÂNIEI, PARTEA I, Nr. 841/15.XII.2010

ale Comisiei, publicată în Jurnalul Oficial al Uniunii Europene
nr. L 396 din 29 mai 2007.
Art. 27. — Prezenta lege transpune Directiva 98/34/CE a
Parlamentului European și a Consiliului din 22 iunie 1998 de

stabilire a unei proceduri pentru furnizarea de informații în
domeniul standardelor și reglementărilor tehnice, publicată în
Jurnalul Oficial al Comunităților Europene (JOCE) nr. L 204 din
21 iulie 1998.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 7 decembrie 2010.
Nr. 232.
ANEXA Nr. 1

INSTITUTUL NAȚIONAL DE CERCETARE-DEZVOLTARE
PENTRU PEDOLOGIE, AGROCHIMIE ȘI PROTECȚIA MEDIULUI—

I.C.P.A. BUCUREȘTI
Nr. de înregistrare .................... din ..............

C E R T I F I C AT D E A B I L I TA R E P E N T R U I M P O R T U L M O S T R E L O R D E Î N G R Ă Ș Ă M I N T E

— model —
Se abilitează importatorul

..............................................................................................................

........

..

(denumire, sediu, certificat de înregistrare la registrul comerțului)

pentru importul, testarea și analiza următoarelor produse:
Codul tarifar:

Denumirea produselor/grupei de produse:
(denumirea comercială/tehnică a produselor)

Cantitatea:
Numărul de mostre pentru fiecare produs:
Scopul:
Prezentul certificat este valabil pentru un singur transport și pentru o singură operațiune vamală.
Mostrele nu se comercializează.
Director general,
.........................
Viza biroului vamal
ANEXA Nr. 2

DIRECȚIA PENTRU AGRICULTURĂ A JUDEȚULUI .............................

CUI ..................................
Nr. de înregistrare ................................ din .................................
C E R T I F I C AT D E A B I L I TA R E

— model —
Se abilitează importatorul

......................................................................................................................

.

(denumirea, sediul, certificatul de înregistrare la registrul comerțului)

pentru importul următoarelor produse:
Tipul de îngrășământ

Cantitatea netă pentru care s-a eliberat
certificatul de abilitare

Prezentul certificat este valabil până la data de ..................... și nu exonerează operatorul economic de răspunderile ce îi
revin pentru import potrivit legii.

Director coordonator,
................................

MONITORUL OFICIAL AL ROMÂNIEI, PARTEA I, Nr. 841/15.XII.2010

5

Text pentru versoul certificatului
Nr.
crt.

Cod nomenclatură

Cantitate netă
atribuită/disponibilă

Cantitate netă
importată

Sold disponibil

Document vamal
(tip și nr.)

Data, semnătura
și ștampila autorității
vamale

ANEXA Nr. 3

AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

Biroul vamal ............................
Nr. ..................../...................
CONVOCARE

— model —
Către
Autoritatea emitentă ..............................
În conformitate cu prevederile Legii nr. ......./.............. privind regimul de import al mostrelor de îngrășăminte și al
îngrășămintelor, vă solicităm să participați la controlul vamal la importul de ................................., efectuat de ............., încărcat pe
mijlocul de transport ..........................., la sediul nostru situat în .................... .
Solicităm nominalizarea persoanei împuternicite și confirmarea participării.

Șeful biroului vamal,
...............................

PREȘEDINTELE ROMÂNIEI

DECRET
pentru promulgarea Legii privind regimul de import
al mostrelor de îngrășăminte și al îngrășămintelor
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind regimul de import al mostrelor de
îngrășăminte și al îngrășămintelor și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.179.

6

MONITORUL OFICIAL AL ROMÂNIEI, PARTEA I, Nr. 841/15.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.177
din 30 septembrie 2010

referitoare la excepția de neconstituționalitate a dispozițiilor art. 1 și art. 2 din Ordonanța
de urgență a Guvernului nr. 71/2004 privind acordarea unor facilități familiilor de pensionari,
precum și ale art. 14 alin. (1) și (4) din Regulamentul privind transportul pe căile ferate
din România, aprobat prin Ordonanța Guvernului nr. 7/2005

C U R T E A,

Ordonanța Guvernului nr. 7/2005. Excepția a fost ridicată de
Florin Constantin Eugen Ioan Tampa cu prilejul soluționării
recursului formulat împotriva Sentinței civile nr. 829 din
20 ianuarie 2009, pronunțată de Judecătoria Sectorului 1
București în Dosarul nr. 17.665/299/2008, având ca obiect
anularea procesului-verbal de constatare a unei contravenții.
În motivarea excepției de neconstituționalitate autorul
acesteia susține, în esență, că textele de lege criticate sunt
neconstituționale, întrucât restrâng dreptul de dispoziție asupra
ăbunului” reprezentat de beneficiul călătoriei cu cost redus,
titularul acestui ăbun” având dreptul să dispună de el cum
dorește. În acest sens, arată că prevederile art. 4 din Ordonanța
de urgență a Guvernului nr. 71/2004 instituie un beneficiu în
favoarea pensionarilor, beneficiu ce trebuie interpretat în sensul
în care aceștia pot dispune oricum de talonul special care le dă
dreptul la reduceri la transportul pe cale ferate, înstrăinându-l
sau transmițându-l altei persoane. Or, art. 26 alin. (2) din
Hotărârea Guvernului nr. 2.403/2004 privind aprobarea
Normelor metodologice pentru aplicarea Legii nr. 147/2000
privind reducerile acordate pensionarilor pentru transportul
intern, cu modificările ulterioare, și a Ordonanței de urgență a
Guvernului nr. 71/2004 privind acordarea unor facilități familiilor
de pensionari restrânge acest drept, întrucât limitează dreptul
de a beneficia de facilitatea reducerii biletului de transport doar
la soțul sau soția titularului. Totodată, arată că prevederile art. 14
alin. (1) și (4) din Regulamentul privind transportul pe căile ferate
din România, aprobat prin Ordonanța Guvernului nr. 7/2005 sunt
neconstituționale și abuzive, întrucât exclud dreptul călătorilor
la justificare, apărare, pretenții pentru daune și o judecată
dreaptă. Astfel, se aduce o gravă atingere dreptului la viață și
integritate fizică și psihică.
Tribunalul București — Secția a IX-a contencios
administrativ și fiscal consideră că dispozițiile de lege criticate
sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textele de lege criticate
sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.

având în vedere actele și lucrările dosarului, constată
următoarele:
Prin Încheierea din 1 octombrie 2009, pronunțată în Dosarul
nr. 17.665/299/CV/2008, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului nr. 71/2004
privind acordarea unor facilități familiilor de pensionari,
precum și ale art. 14 alin. (1) și (4) din Regulamentul privind
transportul pe căile ferate din România, aprobat prin

examinând încheierea de sesizare, punctul de vedere al
Avocatului Poporului, notele scrise depuse la dosar, susținerile
părții prezente, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 71/2004
privind acordarea unor facilități familiilor de pensionari, precum
și ale art. 14 alin. (1) și (4) din Regulamentul privind transportul
pe căile ferate din România, aprobat prin Ordonanța Guvernului
nr. 7/2005, excepție ridicată de Florin Constantin Eugen Ioan
Tampa în Dosarul nr. 17.665/299/CV/2008 al Tribunalului
București — Secția a IX-a contencios administrativ și fiscal.
La apelul nominal se prezintă autorul excepției personal și
asistat de Irina-Oana Enășoae. Lipsește partea S.N.T.F.C.
Călători S.A. — Regionala de Transport Feroviar Călători
București, față de care procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea excepției de neconstituționalitate. În acest sens, arată
că beneficiul unor călătorii gratuite acordat persoanelor cu
handicap reprezintă un drept patrimonial al acestora, care se
bucură de toate atributele dreptului de proprietate, inclusiv
prerogativa dispoziției. Astfel, acest beneficiu poate fi transmis
de titular altor persoane. Întrucât prevederile de lege criticate
restrâng acest drept, consideră că se încalcă art. 44 din
Constituție, dar și art. 16, art. 22, art. 34, art. 50 și art. 53 din
aceeași Lege fundamentală. Mai arată că, dacă dispozițiile de
lege criticate ar fi fost clare, acestea nu ar fi dat naștere unor
abuzuri din partea autorităților.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că textele de lege criticate nu contravin dispozițiilor din
Constituție invocate.

C U R T E A,

MONITORUL OFICIAL AL ROMÂNIEI, PARTEA I, Nr. 841/15.XII.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 71/2004
privind acordarea unor facilități familiilor de pensionari, publicată
în Monitorul Oficial al României, Partea I, nr. 897 din 1 octombrie
2004. Deși nu sunt indicate textele din acest act normativ,
pretinse a fi neconstituționale, Curtea, ținând cont de conținutul
motivării excepției de neconstituționalitate, reține că sunt avute
în vedere dispozițiile art. 1 și art. 2, potrivit cărora:
— Art. 1: ăPensionarii din sistemul public de pensii,
pensionarii din celelalte sisteme proprii de asigurări sociale,
precum și alte categorii de pensionari care beneficiază de 6
călătorii simple la transportul pe calea ferată, potrivit legii, pot
utiliza pentru efectuarea transportului atât trenuri personale,
trenuri accelerate, cât și trenuri rapide.”;
— Art. 2: ăDe facilitățile de transport pe calea ferată
prevăzute la art. 1 beneficiază și soțul sau soția, după caz, cu
încadrare în numărul total de călătorii la care are dreptul
titularul.”
De asemenea, autorul excepției critică și dispozițiile art. 14
alin. (1) și (4) din Regulamentul privind transportul pe căile ferate
din România, aprobat prin Ordonanța Guvernului nr. 7/2005,
republicată în Monitorul Oficial al României, Partea I, nr. 838 din
11 octombrie 2006, dispoziții potrivit cărora ă(1) Călătorul trebuie
să posede o legitimație de călătorie valabilă la data, trenul, clasa
și serviciul utilizate, obținută conform reglementărilor în vigoare.
Celor care contravin acestei prevederi operatorul de transport
feroviar nu le recunoaște niciun drept și nu răspunde de
eventualele daune suferite de aceștia.[...]
(4) Călătorul care nu prezintă în tren o legitimație de călătorie
valabilă este obligat să plătească tariful de taxare în tren. În
cazul în care refuză plata tarifului de taxare în tren, este
considerat contravenient și tratat potrivit legii.”
Autorul excepției consideră că aceste texte de lege sunt
contrare următoarelor prevederi din Constituție: art. 44 referitor
la dreptul de proprietate privată, art. 16 referitor la egalitatea în
drepturi, art. 53 privind restrângerea exercițiului unor drepturi
sau libertăți, art. 34 privind dreptul la ocrotirea sănătății, art. 22
privind dreptul la viață și integritate fizică și psihică și art. 50
referitor la protecția persoanelor cu handicap.
Examinând excepția de neconstituționalitate, Curtea
constată că art. 1 alin. (1) din Legea nr. 147/2000 privind
reducerile acordate pensionarilor pentru transportul intern,
publicată în Monitorul Oficial al României, Partea I, nr. 354 din
28 iulie 2000, cu modificările ulterioare, acordă beneficiul anual
la 6 călătorii simple cu reducere de 50% din tariful stabilit pentru
călătoriile pe calea ferată, cu mijloace auto sau cu navele de
călători, la transportul intern în comun, între localități.

7

Prevederile art. 2 din Ordonanța de urgență a Guvernului
nr. 71/2004 extind acest beneficiu și la soțul sau soția titularului.
Autorul excepției, considerând că beneficiul acordat de lege
reprezintă un ăbun”, arată că acesta îi dă titularului toate
prerogativele dreptului de proprietate, astfel că limitarea
dreptului său de dispoziție, în sensul cedării unei alte persoane,
alta decât soțul sau soția, aduce atingere dispozițiilor art. 44 din
Constituție.
Față de acestea, Curtea reține că beneficiul reducerii costului
unor călătorii pe calea ferată sau cu alte mijloace de transport în
comun, între localități, nu este un drept fundamental. Astfel,
legiuitorul este liber să decidă asupra acordării sale, a condițiilor
de acordare și a persoanelor beneficiare, fără ca aceasta să
aibă semnificația încălcării vreunui drept fundamental. Singura
condiție este aceea a respectării unui tratament egal pentru
situații egale.
În cazul de față, Curtea constată că ceea ce a determinat
legiuitorul să acorde acest beneficiu, ca o măsură socială, în
spiritul art. 1 alin. (3) din Constituție, a fost dorința de a veni în
sprijinul unei categorii sociale aparte, respectiv a pensionarilor,
extinzând acest beneficiu și la soțul sau soția titularului, pentru
a permite utilizarea în întregime a facilităților de transport pe
calea ferată, de către familiile de pensionari, așa cum se arată
în preambulul Ordonanței de urgență a Guvernului nr. 71/2004.
Neacordarea acestui beneficiu și altor categorii de persoane,
care nu se încadrează în criteriile amintite, nu are semnificația
încălcării principiului egalității în drepturi. Astfel, așa cum s-a
arătat în mod constant în jurisprudența Curții Constituționale, în
acord cu cea a Curții Europene a Drepturilor Omului, principiul
egalității nu presupune omogenitate, astfel că situații diferite
justifică impunerea unui tratament juridic diferit.
În ceea ce privește argumentele invocate în sprijinul
neconstituționalității dispozițiilor art. 14 alin. (1) și (4) din
Regulamentul privind transportul pe căile ferate din România
aprobat prin Ordonanța Guvernului nr. 7/2005, Curtea constată
că acest text de lege nu prevede decât obligațiile ce revin
persoanei care călătorește cu trenul și sancțiunile aplicabile în
situația nerespectării lor. Prevederea potrivit căreia, în cazul
neprezentării legitimației de călătorie, călătorului nu i se
recunosc niciun fel de drepturi are, desigur, doar semnificația
nerecunoașterii drepturilor ce decurg din posesia unei astfel de
legitimații, iar nu a altor drepturi. Această dispoziție nu îl
împiedică pe cel interesat să aducă în sprijinul său toate
argumentele legale de care dispune pentru a justifica situația sa
și nici să se adreseze ulterior instanțelor de judecată pentru
apărarea drepturilor sale. Așa fiind, orice argument privind
încălcarea vreunui drept fundamental apare ca evident
neîntemeiat.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 71/2004
privind acordarea unor facilități familiilor de pensionari, precum și ale art. 14 alin. (1) și (4) din Regulamentul privind transportul pe
căile ferate din România, aprobat prin Ordonanța Guvernului nr. 7/2005, excepție ridicată de Florin Constantin Eugen Ioan Tampa
în Dosarul nr. 17.665/299/CV/2008 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

8

MONITORUL OFICIAL AL ROMÂNIEI, PARTEA I, Nr. 841/15.XII.2010
CURTEA CONSTITUȚIONALĂ

D E C I Z I A Nr. 1.206
din 5 octombrie 2010

referitoare la excepția de neconstituționalitate a dispozițiilor art. 36 alin. (1) lit. c) din Ordonanța
de urgență a Guvernului nr. 152/2005 privind prevenirea și controlul integrat al poluării și ale art. 96
alin. (2) și (3) din Ordonanța de urgență a Guvernului nr. 195/2005 privind protecția mediului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 36 alin. (1) lit. c) din Ordonanța de urgență a
Guvernului nr. 152/2005 privind prevenirea și controlul integrat
al poluării și ale art. 96 alin. (2) și (3) din Ordonanța de urgență
a Guvernului nr. 195/2005 privind protecția mediului, excepție
ridicată de Societatea Comercială ăComplexul de porci” — S.A.
din Brăila în Dosarul nr. 1.029/196/2009 al Judecătoriei Brăila.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că dispozițiile de lege criticate nu contravin prevederilor
textelor constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2009, pronunțată în Dosarul
nr. 1.029/196/2009, Judecătoria Brăila a sesizat Curtea
Constituțională cu excepția de neconstituționalitate a
dispozițiilor art. 36 alin. (1) lit. c) din Ordonanța de urgență
a Guvernului nr. 152/2005 privind prevenirea și controlul
integrat al poluării și ale art. 96 alin. (2) și (3) din Ordonanța
de urgență a Guvernului nr. 195/2005 privind protecția
mediului. Excepția a fost ridicată de Societatea Comercială
ăComplexul de porci” — S.A. din Brăila cu prilejul soluționării
unei cauze în contencios administrativ și fiscal, având ca obiect
cererea de anulare a unui proces-verbal de contravenție.
În motivarea excepției de neconstituționalitate autorul
acesteia susține, în esență, că dispozițiile art. 36 alin. (1) lit. c)
din Ordonanța de urgență a Guvernului nr. 152/2005, care
prevăd obligația operatorului de a respecta oricare dintre
condițiile prevăzute în autorizația integrată de mediu, dau
posibilitatea organului constatator ăsă interpreteze condițiile
autorizației pe care tot el o eliberează”. Aceasta face practic
imposibil accesul celui sancționat la justiție și împiedică instanța
de a cenzura sancțiunea, fapt ce contravine dispozițiilor art. 21
și art. 24 din Constituție. În ceea ce privește art. 96 din
Ordonanța de urgență a Guvernului nr. 195/2005, arată că
aceasta sancționează diferit aceeași faptă săvârșită de o
persoană juridică în raport cu cea săvârșită de o persoană fizică,
încălcându-se astfel principiul egalității în drepturi, precum și
principiul protejării în mod egal a proprietății private.
Judecătoria Brăila consideră că dispozițiile de lege criticate
sunt constituționale. Astfel, arată că acestea nu îngrădesc
accesul liber la justiție, întrucât partea interesată are posibilitatea
de a se adresa instanței de contencios administrativ pe calea
plângerii contravenționale, instanța având posibilitatea de a

înlocui sancțiunea amenzii administrative cu cea a
avertismentului. De asemenea, consideră că diferența de
tratament instituită sub aspect sancționator între persoanele
fizice și cele juridice nu contravine dispozițiilor constituționale
invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 36 alin. (1) lit. c) din Ordonanța de urgență a
Guvernului nr. 152/2005 privind prevenirea și controlul integrat
al poluării, publicată în Monitorul Oficial al României, Partea I,
nr. 1.078 din 30 noiembrie 2005, aprobată cu modificări și
completări prin Legea nr. 84/2006, publicată în Monitorul Oficial
al României, Partea I, nr. 327 din 11 aprilie 2006, dispoziții care
au următoarea redactare: ăConstituie contravenții și se
sancționează cu amendă de la 50.000 lei (RON) la 100.000 lei
(RON): [...]
c) obligația operatorului de a respecta oricare dintre condițiile
prevăzute în autorizația integrată de mediu;”.
De asemenea, constituie obiect al excepției de
neconstituționalitate și dispozițiile art. 96 alin. (2) și (3) din
Ordonanța de urgență a Guvernului nr. 195/2005 privind
protecția mediului, publicată în Monitorul Oficial al României,
Partea I, nr. 1.196 din 30 decembrie 2005, și aprobată cu
modificări și completări prin Legea nr. 265/2006, publicată în
Monitorul Oficial al României, Partea I, nr. 586 din 6 iulie 2006.
Aceste texte de lege reglementează, diferențiat pentru persoane
fizice față de persoanele juridice, sancțiunile administrative
aplicabile în cazul contravențiilor enumerate în aceste texte.
Autorul excepției consideră că aceste texte de lege sunt
contrare următoarelor prevederi din Constituție: art. 16 referitor
la egalitatea în drepturi, art. 21 privind accesul liber la justiție,
art. 24 referitor la dreptul la apărare, art. 44 privind dreptul de
proprietate privată și art. 135 privind economia.
Examinând excepția de neconstituționalitate referitoare la
dispozițiile art. 36 alin. (1) lit. c) din Ordonanța de urgență a
Guvernului nr. 152/2005, Curtea constată că acestea prevăd
sancționarea ăobligației operatorului de a respecta oricare dintre
condițiile prevăzute în autorizația integrată de mediu”. Evident,
textul este eliptic, intenția legiuitorului fiind aceea de a sancționa
nerespectarea acestei obligații, iar nu obligația în sine.

MONITORUL OFICIAL AL ROMÂNIEI, PARTEA I, Nr. 841/15.XII.2010
În pofida acestei redactări defectuoase, textul de lege criticat
nu împiedică persoanele interesate de a se adresa justiției și de
a-și exercita dreptul la apărare în fața instanței de judecată.
Astfel, dispozițiile art. 37 din Ordonanța de urgență a Guvernului
nr. 152/2005 fac trimitere la prevederile Ordonanței Guvernului
nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, care consacră
calea plângerii contravenționale prin care cel interesat își poate
exercita dreptul la apărare.
Cât privește critica de neconstituționalitate a dispozițiilor
art. 96 alin. (2) și (3) din Ordonanța de urgență a Guvernului
nr. 195/2005, Curtea constată că aceste texte de lege au mai
constituit obiect al controlului de constituționalitate în raport cu
aceleași critici și aceleași texte din Legea fundamentală ca cele
invocate în prezenta cauză. Astfel, prin Decizia nr. 143 din
20 februarie 2007, publicată în Monitorul Oficial al României,
Partea I, nr. 248 din 13 aprilie 2007, Curtea a statuat că
dispozițiile criticate din Ordonanța de urgență a Guvernului
nr. 195/2005 sunt constituționale, reținând, în esență, că art. 16
și art. 4 alin. (2) din Constituție ăprivesc doar cetățenii, iar nu și
persoanele juridice. Prin urmare, textul constituțional ar fi
aplicabil persoanelor juridice, față de care s-a promovat un

9

tratament diferențiat, numai în cazul în care regimul juridic diferit
s-ar răsfrânge asupra cetățenilor, implicând inegalitatea lor în
fața legii și a autorităților publice.”
De asemenea, prin aceeași decizie s-a arătat că art. 44
alin. (2) din Constituție nu este incident, întrucât cauza are ca
obiect ăcontestația formulată de autorul excepției împotriva unui
proces-verbal de contravenție întocmit pentru nerespectarea de
către acesta a obligațiilor referitoare la solicitarea și obținerea
autorizației de mediu, conform prevederilor legii criticate.”
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
considerentele și soluția deciziei amintite își păstrează
valabilitatea și în prezenta cauză.
În final, în ceea ce privește critica raportată la art. 135
alin. (1) și (2) lit. a) din Constituție, Curtea consideră că acest
text constituțional trebuie corelat cu cel al art. 45 din Legea
fundamentală care consacră libertatea economică. Astfel, așa
cum reiese din aceste texte, acest drept se exercită doar în
condițiile stabilite de lege, consacrarea sa la rang constituțional
neputând justifica nerespectarea prevederilor legale care
reglementează cadrul desfășurării activității economice.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 36 alin. (1) lit. c) din Ordonanța de urgență
a Guvernului nr. 152/2005 privind prevenirea și controlul integrat al poluării și ale art. 96 alin. (2) și (3) din Ordonanța de urgență
a Guvernului nr. 195/2005 privind protecția mediului, excepție ridicată de Societatea Comercială ăComplexul de porci” — S.A. din
Brăila în Dosarul nr. 1.029/196/2009 al Judecătoriei Brăila.
Definitivă și general obligatorie.
Pronunțată în ședința publică din data de 5 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.365
din 26 octombrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 7/2005 pentru modificarea și completarea Legii nr. 508/2004 privind înființarea, organizarea
și funcționarea în cadrul Ministerului Public a Direcției de Investigare a Infracțiunilor
de Criminalitate Organizată și Terorism, precum și a Legii nr. 162/2005 privind aprobarea
Ordonanței de urgență a Guvernului nr. 7/2005 pentru modificarea și completarea Legii nr. 508/2004
privind înființarea, organizarea și funcționarea în cadrul Ministerului Public a Direcției
de Investigare a Infracțiunilor de Criminalitate Organizată și Terorism
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Afrodita Laura Tutunaru

— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 7/2005
pentru modificarea și completarea Legii nr. 508/2004 privind

10

MONITORUL OFICIAL AL ROMÂNIEI, PARTEA I, Nr. 841/15.XII.2010

înființarea, organizarea și funcționarea în cadrul Ministerului
Public a Direcției de Investigare a Infracțiunilor de Criminalitate
Organizată și Terorism, precum și a Legii nr. 162/2005 privind
aprobarea Ordonanței de urgență a Guvernului nr. 7/2005,
excepție ridicată de Vasile Ion, Simona Ion, Laura Florentina
Milu, Ana Moczas, Irina Dogar și Andreas John Constantin în
Dosarul nr. 245/45/2009 al Curții de Apel Iași — Secția penală
și pentru cauze cu minori.
La apelul nominal se prezintă domnul avocat Maricel
Munteanu din cadrul Baroului Iași, pentru Vasile Chiper,
Gheorghe Chiriac și alte 59 de părți, potrivit delegației depuse la
dosar, și se constată lipsa celorlalte părți, față de care procedura
de citare a fost legal îndeplinită.
Cauza fiind în stare de judecată, președintele acordă
cuvântul domnului avocat Maricel Munteanu care pune concluzii
de respingere a excepției de neconstituționalitate ca
neîntemeiată.
Reprezentantul Ministerului Public pune concluzii de
respingere a excepției ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 14 ianuarie 2010, pronunțată în Dosarul
nr. 245/45/2009, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor Ordonanței
de urgență a Guvernului nr. 7/2005 pentru modificarea și
completarea Legii nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism, precum și a Legii nr. 162/2005
privind aprobarea Ordonanței de urgență a Guvernului
nr. 7/2005, excepție ridicată de Vasile Ion, Simona Ion, Laura
Florentina Milu, Ana Moczas, Irina Dogar și Andreas John
Constantin.
În motivarea excepției de neconstituționalitate autorii
acesteia susțin că prevederile legale menționate încalcă
dispozițiile constituționale ale art. 1 alin. (4) și (5) referitoare la
principiul separației și echilibrului puterilor în stat și la
obligativitatea respectării Constituției și a legilor, art. 61 alin. (1)
referitoare la Parlament ca unică autoritate legiuitoare a țării,
art. 73 alin. (3) lit. l) privind domeniile ce se adoptă prin lege
organică și art. 115 alin. (4) referitoare la procedura de adoptare
a ordonanțelor de urgență, deoarece în sfera finelor de
neprimire pentru ordonanțele de urgență se înscriu atât legile
constituționale, cât și legile organice. Or, potrivit art. 73 alin. (3)
lit. l) din Legea fundamentală, organizarea Ministerului Public
se poate face numai prin lege organică, nefiind permisă
delegarea legislativă. În plus, Ordonanța de urgență a
Guvernului nr. 7/2005 nu respectă nici exigențele art. 115
alin. (4) din Constituție, prin aceea că motivarea emiterii sale nu
relevă în ce constă situația extraordinară care nu putea fi
amânată.
Curtea de Apel Iași — Secția penală și pentru cauze cu
minori opinează că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile Ordonanței de
urgență a Guvernului nr. 7/2005 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 7/2005
pentru modificarea și completarea Legii nr. 508/2004 privind
înființarea, organizarea și funcționarea în cadrul Ministerului
Public a Direcției de Investigare a Infracțiunilor de Criminalitate
Organizată și Terorism, publicată în Monitorul Oficial al
României, Partea I, nr. 177 din 1 martie 2005, precum și a Legii
nr. 162/2005 privind aprobarea Ordonanței de urgență a
Guvernului nr. 7/2005 pentru modificarea și completarea Legii
nr. 508/2004 privind înființarea, organizarea și funcționarea în
cadrul Ministerului Public a Direcției de Investigare a
Infracțiunilor de Criminalitate Organizată și Terorism, publicată în
Monitorul Oficial al României, Partea I, nr. 470 din 2 iunie 2005.
Examinând excepția de neconstituționalitate, Curtea
constată următoarele:
Delegarea legislativă este o instituție specifică dreptului
constituțional și presupune transferul de atribuții de la Parlament
către executiv în anumite condiții prevăzute de legea de abilitare
ori de Constituție. Este, prin urmare, o limitare a monopolului
parlamentar în materia legiferării, care însă își găsește o
justificare unanim acceptată, ce izvorăște din principiul
separației și al colaborării puterilor în stat.
Astfel, cât privește Ordonanța de urgență a Guvernului
nr. 7/2005, Curtea constată că aceasta a fost adoptată în
temeiul art. 115 alin. (4)—(6) din Constituție care, spre deosebire
de delegarea legislativă în materia ordonanțelor simple, permite
legiferarea pe calea ordonanțelor de urgență și în materia legilor
organice. Prin urmare, această critică nu poate fi primită.
De asemenea, ținând seama de rațiunea edictării actului
normativ, așa cum a fost arătată în preambulul său, Curtea
constată că nu sunt încălcate dispozițiile constituționale ale
art. 115 alin. (4) din Constituție, legiuitorul delegat fiind pe deplin
legitimat în acest sens. Astfel, în vederea necesității
ăintensificării luptei împotriva fenomenului criminalității
organizate și terorismului, precum și a adaptării mijloacelor și
căilor de acțiune la evoluțiile structurale produse în modalitățile
de manifestare a principalilor vectori ce acționează în cadrul
criminalității organizate și terorismului”, s-a impus instituirea
unor măsuri imediate pentru întărirea capacității Direcției de
Investigare a Infracțiunilor de Criminalitate Organizată și
Terorism. În acest sens, s-a reconfigurat competența Direcției
de Investigare a Infracțiunilor de Criminalitate Organizată și
Terorism și a fost sporit numărul total de posturi cu care aceasta
funcționează. Prin urmare, acestea sunt argumente solide care
să justifice emiterea ordonanței de urgență. În plus, după cum se
poate constata, măsurile dispuse vizează modificări care nu sunt
menite a fi convertite în aspecte structurale ce ar fi putut
fundamenta critica referitoare la art. 73 alin. (3) lit. l), în sensul
că s-a dispus cu privire la organizarea și funcționarea
Ministerului Public. Dimpotrivă Direcția de Investigare a
Infracțiunilor de Criminalitate Organizată și Terorism a fost
înființată prin Legea nr. 508/2004, aceasta fiind o lege organică,
adoptată în acord cu art. 76 alin. (1) din Constituție.
În sfârșit, Curtea constată că, de vreme ce Ordonanța de
urgență a Guvernului nr. 7/2005 a fost adoptată cu respectarea
exigențelor constituționale, și Legea nr. 508/2004 de aprobare a
acesteia este, în absența altor critici, în acord cu normele din
Legea fundamentală pretins afectate.

MONITORUL OFICIAL AL ROMÂNIEI, PARTEA I, Nr. 841/15.XII.2010

11

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 7/2005
pentru modificarea și completarea Legii nr. 508/2004 privind înființarea, organizarea și funcționarea în cadrul Ministerului Public a
Direcției de Investigare a Infracțiunilor de Criminalitate Organizată și Terorism, precum și a Legii nr. 162/2005 privind aprobarea
Ordonanței de urgență a Guvernului nr. 7/2005 pentru modificarea și completarea Legii nr. 508/2004 privind înființarea, organizarea
și funcționarea în cadrul Ministerului Public a Direcției de Investigare a Infracțiunilor de Criminalitate Organizată și Terorism,
excepție ridicată de Vasile Ion, Simona Ion, Laura Florentina Milu, Ana Moczas, Irina Dogar și Andreas John Constantin în Dosarul
nr. 245/45/2009 al Curții de Apel Iași — Secția penală și pentru cauze cu minori.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.384
din 26 octombrie 2010

referitoare la excepția de neconstituționalitate a prevederilor art. 2 din Ordonanța Guvernului
nr. 22/2002 privind executarea obligațiilor de plată ale instituțiilor publice, stabilite prin titluri
executorii, și ale art. 577 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 2 din Ordonanța Guvernului nr. 22/2002
privind executarea obligațiilor de plată ale instituțiilor publice,
stabilite prin titluri executorii, și ale art. 577 din Codul de
procedură civilă, excepție ridicată de Societatea Comercială
ăBartolo Prod Com” — S.R.L. din comuna Girov în Dosarul
nr. 3.508/110/2009 al Tribunalului Bacău — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:

Prin Încheierea din 9 decembrie 2009, pronunțată în Dosarul
nr. 3.508/110/2009, Tribunalul Bacău — Secția civilă a sesizat
Curtea Constituțională cu excepția de neconstituționalitate
a prevederilor art. 2 din Ordonanța Guvernului nr. 22/2002
privind executarea obligațiilor de plată ale instituțiilor
publice, stabilite prin titluri executorii. Excepția de
neconstituționalitate a fost ridicată de recurenta Societatea
Comercială ăBartolo Prod Com” — S.R.L. din comuna Girov în
cadrul soluționării unei contestații la executare.
În motivarea excepției de neconstituționalitate autorul
acesteia susține că prevederile criticate din Ordonanța
Guvernului nr. 22/2002 contravin dispozițiilor constituționale ale
art. 16 privind egalitatea în fața legii, ale art. 20 referitoare la
tratatele internaționale privind drepturile omului, ale art. 21
privind accesul liber la justiție și ale art. 24 privind dreptul la
apărare, deoarece în cazul persoanelor fizice sau juridice
executarea se face imediat, însă, în cazul în care cel executat
este statul, acesta ăbeneficiază de un termen de 6 luni pentru a
face demersurile necesare pentru a-și îndeplini obligațiile de
plată”.
În ceea ce privește dispozițiile art. 577 din Codul de
procedură civilă, autorul excepției de neconstituționalitate
consideră că acestea contravin și prevederilor art. 124 privind
înfăptuirea justiției din Legea fundamentală, deoarece actele
efectuate de către executorul judecătoresc nu pot avea putere
de lege. Invocă și Decizia Curții Constituționale nr. 51/2008.
Tribunalul Bacău — Secția civilă consideră că excepția de
neconstituționalitate a dispozițiilor art. 2 din Ordonanța
Guvernului nr. 22/2002 este neîntemeiată.

12

MONITORUL OFICIAL AL ROMÂNIEI, PARTEA I, Nr. 841/15.XII.2010

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie prevederile art. 2 din
Ordonanța Guvernului nr. 22/2002 privind executarea obligațiilor
de plată ale instituțiilor publice, stabilite prin titluri executorii,
publicată în Monitorul Oficial al României, Partea I, nr. 81 din
1 februarie 2002, aprobată cu completări prin Legea
nr. 288/2002, publicată în Monitorul Oficial al României, Partea I,
nr. 344 din 23 mai 2002, cu modificările și completările
ulterioare, care au următorul conținut:
— Art. 2: ăDacă executarea creanței stabilite prin titluri
executorii nu începe sau continuă din cauza lipsei de fonduri,
instituția debitoare este obligată ca, în termen de 6 luni, să facă
demersurile necesare pentru a-și îndeplini obligația de plată.
Acest termen curge de la data la care debitorul a primit somația
de plată comunicată de organul competent de executare, la
cererea creditorului.”
Din notele scrise prin care se invocă excepția de
neconstituționalitate reiese că autorul acesteia a ridicat și
excepția de neconstituționalitate a prevederilor art. 577 din
Codul de procedură civilă, care au următorul cuprins:
— Art. 577: ăExecutorul judecătoresc va încheia, în condițiile
art. 388, un proces-verbal despre îndeplinirea executării,
stabilind totodată cheltuielile de executare pe care urmează să
le plătească debitorul. Procesul-verbal constituie titlu executoriu
în privința cheltuielilor de executare stabilite în sarcina
debitorului.”
Autorul excepției consideră că dispozițiile de lege menționate
încalcă dispozițiile constituționale ale art. 16 privind egalitatea în
fața legii, ale art. 20 referitoare la tratatele internaționale privind
drepturile omului, ale art. 21 privind accesul liber la justiție, ale
art. 24 privind dreptul la apărare și ale art. 124 privind înfăptuirea
justiției.
Examinând excepția de neconstituționalitate, Curtea
constată următoarele:
I. Cu privire la dispozițiile art. 2 din Ordonanța Guvernului
nr. 22/2002, Curtea s-a pronunțat asupra constituționalității
acestora, sub aspectul unor critici asemănătoare celor formulate
în prezenta cauză, prin Decizia nr. 127 din 19 februarie 2008,
publicată în Monitorul Oficial al României, Partea I, nr. 298 din
16 aprilie 2008, respingând excepția de neconstituționalitate.
Cu acel prilej, Curtea a reținut că ordonanța a cărei
constituționalitate este contestată are o evidentă finalitate de
protecție a patrimoniului instituțiilor publice, ca o premisă
indispensabilă a desfășurării activității lor în condiții optime și,

prin aceasta, a îndeplinirii atribuțiilor ce le revin ca parte
integrantă a mecanismului statului.
Totodată, Curtea a constatat că este neîntemeiată și
susținerea potrivit căreia actul normativ criticat contravine
dispozițiilor art. 6 paragraful 1 din Convenția pentru apărarea
drepturilor omului și a libertăților fundamentale, deoarece
permite statului să împiedice, să anuleze sau să întârzie în mod
excesiv executarea unei hotărâri judecătorești pronunțate
împotriva sa. Astfel, este adevărat că prin instituirea unui termen
de 6 luni în care instituția debitoare este obligată să facă
demersurile necesare pentru a-și îndeplini obligația de plată
(dacă executarea creanței stabilite prin titluri executorii nu
începe sau nu continuă din cauza lipsei de fonduri) se
prelungește durata procedurii de executare a titlului. Însă,
Curtea a observat că în jurisprudența Curții Europene a
Drepturilor Omului, de exemplu, în Cauza Burdov contra Rusiei
(Hotărârea din 7 mai 2002) s-a statuat că, deși o autoritate
statală nu ar putea să invoce lipsa de lichidități pentru a justifica
refuzul de a executa o condamnare, în mod excepțional, se
admite că o întârziere în executare ar putea fi justificată de
circumstanțe speciale, chiar dacă regula este aceea a executării
într-un termen rezonabil. Această întârziere nu trebuie să se
eternizeze, astfel încât să aducă atingere substanței înseși a
dreptului protejat de art. 6 paragraful 1 din Convenția pentru
apărarea drepturilor omului și a libertăților fundamentale.
În final, Curtea a reținut că procedura de executare a
obligațiilor de plată aparținând instituțiilor publice, așa cum e
reglementată prin Ordonanța Guvernului nr. 22/2002, cu
modificările și completările aduse prin Legea nr. 110/2007, se
desfășoară într-un termen rezonabil.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.
II. Referitor la prevederile art. 577 din Codul de procedură
civilă, Curtea observă că acestea reprezintă norme de
procedură potrivit cărora executorul judecătoresc va încheia un
proces-verbal despre îndeplinirea executării, stabilind și
cheltuielile de executare pe care urmează să le plătească
debitorul, proces-verbal ce constituie titlu executoriu în privința
cheltuielilor de executare stabilite în sarcina acestuia. Astfel,
faptul că acest proces-verbal constituie titlu executoriu, în
temeiul legii, nu poate conduce la concluzia că dispoziția de lege
prin care este calificat ca atare ar fi neconstituțională, întrucât
legiuitorul este liber să instituie și alte titluri executorii în afară de
hotărârile judecătorești. Exemple în acest sens ar fi contractul de
asistență juridică, legal încheiat, prevăzut de dispozițiile art. 30
alin. (3) din Legea nr. 51/1995 pentru organizarea și exercitarea
profesiei de avocat, republicată în Monitorul Oficial al României,
Partea I, nr. 113 din 6 martie 2001, cu modificările și completările
ulterioare, și procesul-verbal de constatare a contravenției și de
aplicare a sancțiunii, prevăzut de art. 31 din Ordonanța
Guvernului nr. 2/2001 privind regimul juridic al contravențiilor,
publicată în Monitorul Oficial al României, Partea I, nr. 410 din
25 iulie 2001, aprobată cu modificări și completări prin Legea
nr. 180/2002, cu modificările și completările ulterioare.
Prin urmare, nu există nicio contrarietate între dispozițiile
legale criticate și cele ale art. 124 din Legea fundamentală,
potrivit cărora justiția este unică, imparțială și egală pentru toți.

MONITORUL OFICIAL AL ROMÂNIEI, PARTEA I, Nr. 841/15.XII.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 2 din Ordonanța Guvernului nr. 22/2002
privind executarea obligațiilor de plată ale instituțiilor publice, stabilite prin titluri executorii, și ale art. 577 din Codul de procedură
civilă, excepție ridicată de Societatea Comercială ăBartolo Prod Com” — S.R.L. din comuna Girov în Dosarul nr. 3.508/110/2009
al Tribunalului Bacău — Secția civilă.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli rectificat pe anul 2010 al Societății Naționale
de Transport Feroviar de Marfă ăC.F.R. — Marfă” — S.A., aflată sub autoritatea
Ministerului Transporturilor și Infrastructurii
În temeiul art. 108 din Constituția României, republicată, și al Ordonanței de urgență a Guvernului nr. 55/2010 privind
unele măsuri de reducere a cheltuielilor publice, cu modificările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli rectificat
pe anul 2010 al Societății Naționale de Transport Feroviar de
Marfă ăC.F.R. — Marfă” — S.A., aflată sub autoritatea
Ministerului Transporturilor și Infrastructurii, prevăzut în anexa
care face parte integrantă din prezenta hotărâre.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli reprezintă limite
maxime, care nu pot fi depășite decât în cazuri justificate și
numai cu aprobarea Guvernului, la propunerea Ministerului
Transporturilor și Infrastructurii.
(2) În cazul în care în execuție se înregistrează depășiri sau
nerealizări ale veniturilor totale aprobate, operatorul economic

poate efectua cheltuieli totale proporțional cu gradul de realizare
a veniturilor totale.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei la
5.000 lei.
(2) Contravenția se constată de către organele de control
financiar ale statului, împuternicite conform legii, iar amenda se
aplică persoanelor vinovate de nerespectarea prevederilor
prezentei hotărâri.
(3) Contravenției prevăzute la alin. (1) i se aplică dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul muncii, familiei și protecției sociale,
Ioan Nelu Botiș
Ministrul finanțelor publice,
Gheorghe Ialomițianu
București, 2 decembrie 2010.
Nr. 1.209.

14

MONITORUL OFICIAL AL ROMÂNIEI, PARTEA I, Nr. 841/15.XII.2010
ANEXĂ*

MINISTERUL TRANSPORTURILOR ȘI INFRASTRUCTURII
SOCIETATEA NAȚIONALĂ DE TRANSPORT FEROVIAR DE MARFĂ ăC.F.R. — Marfă” — S.A.
Bd. Dinicu Golescu nr. 38, sectorul 1, București
CIF:RO11054537
B U G E T U L D E V E N I T U R I Ș I C H E LT U I E L I R E C T I F I C AT
PE ANUL 2010

*Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 841/15.XII.2010

15

16

MONITORUL OFICIAL AL ROMÂNIEI, PARTEA I, Nr. 841/15.XII.2010
GUVERNUL ROMÂNIEI

HOTĂRÂRE
pentru modificarea anexei nr. 28 la Hotărârea Guvernului
nr. 1.347/2001 privind atestarea domeniului public
al județului Bacău, precum și al municipiilor, orașelor
și comunelor din județul Bacău
În temeiul art. 108 din Constituția României, republicată, și al art. 21 alin. (3)
din Legea nr. 213/1998 privind proprietatea publică și regimul juridic al acesteia,
cu modificările și completările ulterioare,
Guvernul României adoptă prezenta hotărâre.
Articol unic. — În anexa nr. 28 ăInventarul bunurilor care aparțin domeniului
public al comunei Dămienești” la Hotărârea Guvernului nr. 1.347/2001 privind
atestarea domeniului public al județului Bacău, precum și al municipiilor, orașelor și
comunelor din județul Bacău, publicată în Monitorul Oficial al României, Partea I,
nr. 305 și 305 bis din 9 mai 2002, cu modificările și completările ulterioare, la
poziția 72, coloana 3 se modifică și va avea următorul cuprins: ăSuprafața = 13.748 m2,
vecini: N — Achim Mircea; S — Achim Gheorghe; V — șoseaua comunală;
E — Bostan Vasile, Vlad Ion”, iar coloana 5 se modifică și va avea următorul
cuprins: ă4.950”.
PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 2 decembrie 2010.
Nr. 1.221.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 841/15.XII.2010 conține 16 pagini.

Prețul: 3,20 lei

&JUYDGY|448278]
ISSN 1453—4495

