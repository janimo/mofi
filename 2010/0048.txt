Anul 178 (XXII) — Nr. 48

PARTEA I

Joi, 21 ianuarie 2010

LEGI, DECRETE, HOTĂRÂRI ȘI ALTE ACTE

SUMAR
Pagina
DECIZII ALE CURȚII CONSTITUȚIONALE
Decizia nr. 1.488 din 10 noiembrie 2009 referitoare la excepția
de neconstituționalitate a dispozițiilor art. 10 alin. (1)
din Legea nr. 188/2000 privind executorii judecătorești ....

2–3

Decizia nr. 1.541 din 17 noiembrie 2009 referitoare la excepția
de neconstituționalitate a dispozițiilor art. 401 alin. 11
din Codul de procedură civilă ....................................

3–4

Decizia nr. 1.548 din 17 noiembrie 2009 referitoare la excepția
de neconstituționalitate a dispozițiilor art. 3 pct. 1 lit. a)
și pct. 6 din Legea nr. 85/2006 privind procedura
insolvenței ..................................................................

4–6

Decizia nr. 1.630 din 3 decembrie 2009 referitoare la excepția
de neconstituționalitate a dispozițiilor art. 18 din Legea
nr. 104/2003 privind manipularea cadavrelor umane și
prelevarea organelor și țesuturilor de la cadavre în
vederea transplantului ................................................

6–7

Decizia nr. 1.640 din 10 decembrie 2009 referitoare la
excepția de neconstituționalitate a dispozițiilor art. VII
alin. (12), (16) și (17) din Ordonanța de urgență a
Guvernului nr. 3/2009 pentru modificarea și
completarea unor acte normative referitoare la
organizarea și funcționarea unor structuri din cadrul
aparatului de lucru al Guvernului................................

7–9

Decizia nr. 1.643 din 10 decembrie 2009 referitoare la
excepția de neconstituționalitate a dispozițiilor art. 149
alin. (1) din Ordonanța Guvernului nr. 92/2003 privind
Codul de procedură fiscală, art. 304 pct. 9 și art. 3041
din Codul de procedură civilă ....................................

9–11

Decizia nr. 1.647 din 15 decembrie 2009 referitoare la
excepția de neconstituționalitate a dispozițiilor art. 194
alin. 2 teza întâi din Codul penal ................................

11–12

Decizia nr. 1.649 din 15 decembrie 2009 referitoare la
excepția de neconstituționalitate a dispozițiilor
art. 1451 alin. 2 din Codul de procedură penală ........

12–13

Decizia nr. 1.656 din 15 decembrie 2009 referitoare la
excepția de neconstituționalitate a prevederilor art. 298
alin. (2) ultima liniuță din Legea nr. 53/2003 — Codul
muncii ........................................................................

14–16

2

MONITORUL OFICIAL AL ROMÂNIEI, PARTEA I, Nr. 48/21.I.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.488
din 10 noiembrie 2009

referitoare la excepția de neconstituționalitate a dispozițiilor art. 10 alin. (1)
din Legea nr. 188/2000 privind executorii judecătorești
Acsinte Gaspar
— președinte
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 188/2000 privind
executorii judecătorești, excepție ridicată de Carla Monica
Avram în Dosarul nr. 10.137/299/2009 al Judecătoriei Sectorului 1
București — Secția civilă și în Dosarul nr. 6.000/302/2009 al
Judecătoriei Sectorului 5 București — Secția a II-a civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 4.387D/2009 și
nr. 4.962D/2009, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea Dosarului nr. 4.962D/2009 la
Dosarul nr. 4.387D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
fiind neîntemeiată.
C U R T E A,

având în vedere actele și lucrările dosarelor, reține următoarele:
Prin Încheierea din 4 iunie 2009, pronunțată în Dosarul
nr. 10.137/299/2009 de Judecătoria Sectorului 1 București —
Secția civilă, și prin Încheierea din 5 iulie 2009, pronunțată în
Dosarul nr. 6.000/302/2009 de Judecătoria Sectorului 5
București — Secția a II-a civilă, Curtea Constituțională a fost
sesizată cu excepția de neconstituționalitate a prevederilor
art. 10 alin. (1) din Legea nr. 188/2000 privind executorii
judecătorești, excepție ridicată de Carla Monica Avram.
În motivarea excepției de neconstituționalitate autorii
susțin că limitarea operată de dispozițiile art. 10 alin. (1) din
Legea nr. 188/2000 înfrânge în mod evident dispozițiile
constituționale referitoare la liberul acces la justiție. Prin
îngrădirea posibilității de recuzare a executorului judecătoresc la
motivele enumerate de norma procedurală se restrânge dreptul
persoanei interesate de a obține recuzarea unui executor care
a dovedit atitudine partizană și lipsă de profesionalism.
Totodată, autorii excepției de neconstituționalitate apreciază
că prin prevederile criticate se reglementează și o inegalitate
între poziția părților în procedura de executare, creditorul având
posibilitatea de a alege executorul care să instrumenteze
procedura executării titlului executoriu, în timp ce debitorului i
se răpește această posibilitate.

Îngrădirea posibilității de recuzare prevăzute de legea
criticată încalcă și prevederile art. 53 din Constituție, care
reglementează limitativ cazurile în care legea poate opera
restrângeri ale exercițiului unor drepturi.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare. Dispozițiile criticate ca fiind
neconstituționale au următorul cuprins: ăExecutorii judecătorești
pot fi recuzați în cazul în care se află în una dintre situațiile
prevăzute la art. 27 pct. 1, 2, 3, 5, 6, 8 și 9 din Codul de
procedură civilă.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind accesul liber la justiție și dreptul la un
proces echitabil și art. 53 privitor la restrângerea exercițiului unor
drepturi sau al unor libertăți.
Examinând excepția, Curtea Constituțională constată că
asupra prevederilor legale criticate s-a pronunțat prin mai multe
decizii, de exemplu, prin Decizia nr. 40 din 27 ianuarie 2005,
publicată în Monitorul Oficial al României, Partea I, nr. 165 din
24 februarie 2005, respingând excepția de neconstituționalitate.
Cu acel prilej, Curtea a reținut că enumerarea limitativă a
cazurilor în care executorul judecătoresc poate fi recuzat se
circumscrie cazurilor de recuzare prevăzute de Codul de
procedură civilă, cu excepția unor situații care sunt specifice
activității judecătorilor. Pe cale de consecință, nici textul art. 10
alin. (1) din Legea nr. 188/2000 nu încalcă principiile statuate
de art. 21 și 53 din Constituție.
Curtea a constatat că, în conformitate cu dispozițiile art. 126
alin. (2) din Constituție, potrivit cărora procedura de judecată
este prevăzută de lege, stabilirea cazurilor de recuzare este de

MONITORUL OFICIAL AL ROMÂNIEI, PARTEA I, Nr. 48/21.I.2010
competența legiuitorului, iar Curtea Constituțională, potrivit art. 2
alin. (3) din Legea nr. 47/1992, nu poate să modifice sau să
completeze prevederile legale supuse controlului de
constituționalitate.
În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul care să
instrumenteze procedura executării titlului executoriu, Curtea
constată că această critică este nefondată, întrucât, în
conformitate cu prevederile art. 21 alin. (3) din Constituție, în
cadrul procedurii de executare silită, ambele părți beneficiază

3

de anumite garanții procesuale, printre care posibilitatea de a
formula contestație împotriva executării înseși, împotriva oricărui
act de executare etc. De asemenea, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a adus la îndeplinire obligația
ce îi revine.
Întrucât nu au intervenit elemente noi, de natură să
determine schimbarea jurisprudenței Curții Constituționale,
soluția și considerentele cuprinse în decizia menționată își
mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 188/2000 privind executorii
judecătorești, excepție ridicată de Carla Monica Avram în Dosarul nr. 10.137/299/2009 al Judecătoriei Sectorului 1 București —
Secția civilă și în Dosarul nr. 6.000/302/2009 al Judecătoriei Sectorului 5 București — Secția a II-a civilă.
Definitivă și general obligatorie.
Pronunțată în ședința publică din data de 10 noiembrie 2009.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.541
din 17 noiembrie 2009

referitoare la excepția de neconstituționalitate a dispozițiilor art. 401 alin. 11
din Codul de procedură civilă
Ioan Vida
— președinte
Acsinte Gaspar
— judecător
Nicolae Cochinescu
— judecător
Aspazia Cojocaru
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Ioana Marilena Chiorean
— magistrat-asistent
Pe rol se află soluționarea excepției de neconstituționalitate
a dispozițiilor art. 401 alin. 11 din Codul de procedură civilă,
excepție ridicată de Societatea Comercială ăKrylio Comimpex” —
S.R.L. din Piatra-Neamț în Dosarul nr. 1.593/103/2009 al
Tribunalului Neamț — Secția comercială și de contencios
administrativ.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 11 iunie 2009, pronunțată în Dosarul
nr. 1.593/103/2009, Tribunalul Neamț — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. I pct. 70 din Legea nr. 219/2005 privind
aprobarea Ordonanței de urgență a Guvernului nr. 138/2000
pentru modificarea și completarea Codului de procedură
civilă, excepție ridicată de Societatea Comercială ăKrylio
Comimpex” — S.R.L. din Piatra-Neamț într-o cauză având ca
obiect soluționarea unei contestații la executare.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, întrucât stabilesc un termen excesiv de mare
pentru prescripția dreptului de a cere executarea silită, de natură
să genereze prelungirea duratei executării silite și perturbarea
stabilității și a securității raporturilor juridice civile.
Tribunalul Neamț — Secția comercială și de contencios
administrativ și-a exprimat opinia în sensul că dispozițiile de
lege criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

4

MONITORUL OFICIAL AL ROMÂNIEI, PARTEA I, Nr. 48/21.I.2010

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 401 alin. 11 din Codul de procedură civilă,
introduse prin art. I pct. 70 din Legea nr. 219/2005 privind
aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă,
publicată în Monitorul Oficial al României, Partea I, nr. 609 din
14 iulie 2005, cu următorul cuprins: ăContestația privind
lămurirea înțelesului, întinderii sau aplicării titlului executoriu se
poate face oricând înăuntrul termenului de prescripție a dreptului
de a cere executarea silită.”

Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 21 privind accesul liber la justiție.
Examinând excepția de neconstituționalitate, Curtea reține
următoarele:
Împotriva executării silite, precum și împotriva oricărui act de
executare se poate face contestație de către cei interesați sau
vătămați prin executare în termen de 15 zile, însă, potrivit
dispozițiilor art. 401 alin. 11 din Codul de procedură civilă,
contestația privind lămurirea înțelesului, întinderii sau aplicării
titlului executoriu se poate face oricând înăuntrul termenului de
prescripție a dreptului de a cere executarea silită.
Faptul că legiuitorul a prevăzut un termen mai mare în care
să se poată formula contestația la titlu, spre deosebire de
termenul în care se poate formula contestația la executare, nu
este de natură să contravină principiului liberului acces la justiție
și nici să încalce dreptul la un proces echitabil, deoarece, așa
cum Curtea a statuat în mod constant, reglementarea de către
legiuitor, în limitele competenței ce i-a fost conferită prin
Constituție, a condițiilor de exercitare a unui drept — subiectiv
sau procesual —, inclusiv prin instituirea unor termene, nu
constituie o restrângere a exercițiului acestuia.
Pe de altă parte, Curtea constată că reglementarea criticată
este justificată de împrejurarea că oricând în cadrul termenului
de prescripție a dreptului de a cere executarea silită poate
apărea necesitatea lămuririi înțelesului, întinderii sau aplicării
titlului executoriu.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 401 alin. 11 din Codul de procedură civilă, excepție ridicată
de Societatea Comercială ăKrylio Comimpex” — S.R.L. din Piatra-Neamț în Dosarul nr. 1.593/103/2009 al Tribunalului Neamț —
Secția comercială și de contencios administrativ.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.548
din 17 noiembrie 2009

referitoare la excepția de neconstituționalitate a dispozițiilor art. 3 pct. 1 lit. a) și pct. 6
din Legea nr. 85/2006 privind procedura insolvenței
Ioan Vida
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Augustin Zegrean
Carmen-Cătălina Gliga
Ioana Marilena Chiorean

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 3 pct. 1 lit. a) și pct. 6 din Legea nr. 85/2006
privind procedura insolvenței, excepție ridicată de Societatea
Comercială ăLaryfarm” — S.R.L. din comuna Leu, județul Dolj,

MONITORUL OFICIAL AL ROMÂNIEI, PARTEA I, Nr. 48/21.I.2010
în Dosarul nr. 16.896/63/2008 al Tribunalului Dolj — Secția
comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2009, pronunțată în Dosarul
nr. 16.896/63/2008, Tribunalul Dolj — Secția comercială a
sesizat Curtea Constituțională cu excepția de
neconstituționalitate a dispozițiilor art. 3 pct.1 lit. a) și pct. 6
din Legea nr. 85/2006 privind procedura insolvenței,
excepție ridicată de Societatea Comercială ăLaryfarm” — S.R.L.
din comuna Leu, județul Dolj, într-o cauză având ca obiect
deschiderea procedurii insolvenței.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, întrucât instituie o prezumție de insolvență a
debitorului, de natură să-i creeze acestuia o situație de
inferioritate față de creditor, și îl privează de posibilitatea de a
desfășura o activitate economică normală.
Tribunalul Dolj — Secția comercială și-a exprimat opinia în
sensul că dispozițiile de lege criticate sunt constituționale.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3 pct. 1 lit. a) și pct. 6 din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, cu modificările și
completările ulterioare, având următorul cuprins:
ăÎn înțelesul prezentei legi, termenii și expresiile de mai jos au
următoarele semnificații:
1. insolvență este acea stare a patrimoniului debitorului care
se caracterizează prin insuficiența fondurilor bănești disponibile
pentru plata datoriilor certe, lichide și exigibile: a) insolvență este
prezumată ca fiind vădită atunci când debitorul, după 30 de zile
de la scadență, nu a plătit datoria sa față de unul sau mai mulți
creditori;
[...]
6. prin creditor îndreptățit să solicite deschiderea procedurii
insolvenței se înțelege creditorul a cărui creanță împotriva

5

patrimoniului debitorului este certă, lichidă și exigibilă de mai
mult de 30 de zile.”
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 16 privind egalitatea în fața legii, art. 21 privind
accesul liber la justiție, art. 44 privind dreptul de proprietate
privată și art. 45 privind libertatea economică.
Examinând excepția de neconstituționalitate, Curtea
constată că s-a mai pronunțat asupra dispozițiilor de lege
criticate prin Decizia nr. 1.138 din 4 decembrie 2007, publicată
în Monitorul Oficial al României, Partea I, nr. 31 din 15 ianuarie
2008, respingând excepția de neconstituționalitate a acestora.
Cu acel prilej, s-a reținut că acestea instituie, într-adevăr, o
prezumție de insolvență pentru comerciantul debitor care nu
stinge o datorie exigibilă după 30 de zile de la scadență.
Instituirea acestei prezumții, cu consecința răsturnării probei în
sarcina debitorului, este justificată însă de necesitatea asigurării
celerității în desfășurarea procedurii insolvenței, principiu
recunoscut atât pentru desfășurarea raporturilor de drept
comercial, cât și de nevoia de a se evita obligația creditorului de
a dovedi starea de insolvență, fapt ce ar fi imposibil în condițiile
în care acesta nu are acces la documentele debitorului și la
datele privind disponibilitățile bănești ale acestuia.
În ceea ce privește critica art. 3 pct. 6 din Legea nr. 85/2006,
Curtea a reținut că aceasta se întemeiază, de fapt, pe
nemulțumirea autorului excepției cu privire la reglementarea
procedurii insolvenței în măsura în care creditorii au la dispoziție
și alte mijloace procedurale pentru satisfacerea drepturilor lor,
inclusiv cele de drept comun.
În acest sens, Curtea a observat că, potrivit art. 126 alin. (2)
din Constituție, legiuitorul se bucură de atributul exclusiv de a
stabili normele privind procedura de judecată, putând institui
prevederi speciale în vederea reglementării unor situații
deosebite. O situație deosebită o reprezintă și starea de
insolvență cauzată de culpa debitorului constând în neplata unei
creanțe certe, lichide și exigibile, având un anumit cuantum, într-un
termen de 30 de zile și care, sub imperiul celerității specifice
soluționării raporturilor comerciale, a impus adoptarea unei
proceduri speciale ce are drept scop protejarea patrimoniului
debitorului și reîntregirea acestuia, în cazurile în care a fost
diminuat prin acte juridice frauduloase, urmărind, în același timp,
valorificarea cu eficiență sporită a activelor debitorului, în
vederea satisfacerii într-o măsură cât mai mare a creanțelor
creditorilor.
Acest mod de reglementare este în perfect acord cu principiul
constituțional al egalității în drepturi, care, după cum s-a statuat
în numeroase rânduri în jurisprudența Curții Constituționale, nu
presupune omogenitate, astfel încât situații diferite justifică
instituirea unui tratament juridic diferențiat.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată de Curte prin decizia menționată, cât și
considerentele care au fundamentat-o sunt valabile și în
prezenta cauză.

6

MONITORUL OFICIAL AL ROMÂNIEI, PARTEA I, Nr. 48/21.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 pct. 1 lit. a) și pct. 6 din Legea nr. 85/2006 privind procedura
insolvenței, excepție ridicată de Societatea Comercială ăLaryfarm” — S.R.L. din comuna Leu, județul Dolj în Dosarul
nr. 16.896/63/2008 al Tribunalului Dolj — Secția comercială.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.630
din 3 decembrie 2009

referitoare la excepția de neconstituționalitate a dispozițiilor art. 18 din Legea nr. 104/2003
privind manipularea cadavrelor umane și prelevarea organelor și țesuturilor de la cadavre
în vederea transplantului
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 18 din Legea nr. 104/2003 privind manipularea
cadavrelor umane și prelevarea organelor și țesuturilor de la
cadavre în vederea transplantului, excepție ridicată de
Universitatea de Medicină și Farmacie ăVictor Babeș” din
Timișoara în dosarele nr. 1.912.1/30/2008, nr. 1.925.1/30/2008,
nr. 1.945.1/30/2008, nr. 1.910.1/30/2008 și nr. 1.916.1/30/2008
ale Tribunalului Timiș — Secția civilă.
Dezbaterile au avut loc în ședința publică din 26 noiembrie
2009, în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 3 decembrie 2009.
C U R T E A,

având în vedere actele și lucrările dosarelor, constată
următoarele:
Prin încheierile din 4 februarie 2009 și 19 februarie 2009,
pronunțate în dosarele nr. 1.912.1/30/2008, nr. 1.925.1/30/2008,
nr. 1.945.1/30/2008, nr. 1.910.1/30/2008 și nr. 1.916.1/30/2008,
Tribunalul Timiș — Secția civilă a sesizat Curtea
Constituțională cu excepția de neconstituționalitate a

dispozițiilor art. 18 din Legea nr. 104/2003 privind
manipularea cadavrelor umane și prelevarea organelor și
țesuturilor de la cadavre în vederea transplantului, excepție
ridicată de Universitatea de Medicină și Farmacie ăVictor Babeș”
din Timișoara în cauze având ca obiect pretenții bănești.
În motivarea excepției de neconstituționalitate se arată
că dispozițiile legale criticate încalcă egalitatea în drepturi a
cadrelor didactice, stabilind sporuri în favoarea personalului
catedrelor de anatomie, de histologie, de anatomie patologică și
al catedrei de biologie celulară. Mai mult, se arată că legea nu
avea ca obiect măriri salariale cu privire la personalul catedrelor
menționate, ci vizează numai serviciile de exploatare a
cadavrelor.
Tribunalul Timiș — Secția civilă consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
formulată este inadmisibilă.
Avocatul Poporului apreciază că excepția de
neconstituționalitate a dispozițiilor art. 18 alin. (2) din Legea
nr. 104/2003 este inadmisibilă, textul legal criticat nemaifiind în
vigoare. Cu privire la dispozițiile art. 18 alin. (1) din Legea
nr. 104/2003, se consideră că acestea sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale

MONITORUL OFICIAL AL ROMÂNIEI, PARTEA I, Nr. 48/21.I.2010
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 18 din Legea nr. 104/2003 privind manipularea
cadavrelor umane și prelevarea organelor și țesuturilor de la
cadavre în vederea transplantului, publicată în Monitorul Oficial
al României, Partea I, nr. 222 din 3 aprilie 2003, care au
următorul cuprins:
ă(1) Personalul care își desfășoară activitatea în serviciile de
anatomie patologică și prosecturi ale spitalelor, precum și
personalul catedrelor de anatomie, de histologie, de anatomie
patologică și al catedrei de biologie celulară se încadrează în
categoria locurilor de muncă în condiții deosebite de muncă.
(2) Salariile de bază ale personalului prevăzut la alin. (1) sunt
cu 100% mai mari față de salariile de bază prevăzute de lege
pentru aceleași categorii de personal, la care se adaugă
sporurile legale”.
În susținerea excepției de neconstituționalitate se invocă
prevederile constituționale ale art. 16 privind egalitatea în
drepturi.

7

Examinând excepția de neconstituționalitate ridicată, Curtea
constată următoarele:
I. Prin Decizia nr. 453 din 31 martie 2009, publicată în
Monitorul Oficial al României, Partea I, nr. 328 din 18 mai 2009,
Curtea a statuat, în raport cu o critică identică de
neconstituționalitate formulată chiar de autorul prezentei
excepții, că ăaspectele invocate de autorul acesteia privesc fie
modul de aplicare a textelor de lege, fie completarea sau
modificarea acestora. În consecință, având în vedere dispozițiile
art. 29 alin. (1) din Legea nr. 47/1992 privind organizarea și
funcționarea Curții Constituționale, potrivit cărora Curtea decide
asupra excepțiilor ridicate în fața instanțelor judecătorești privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare, rezultă că excepția
de neconstituționalitate este inadmisibilă”.
II. Dispozițiile art. 18 alin. (2) din Legea nr. 104/2003 au fost
abrogate expres prin Ordonanța de urgență a Guvernului
nr. 115/2004 privind salarizarea și alte drepturi ale personalului
contractual din unitățile sanitare publice din sectorul sanitar,
publicată în Monitorul Oficial al României, Partea I, nr. 1.138 din
2 decembrie 2004. În consecință, excepția de
neconstituționalitate care privește prevederile art. 18 alin. (2) din
Legea nr. 104/2003 urmează să fie respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 18 din Legea nr. 104/2003 privind manipularea
cadavrelor umane și prelevarea organelor și țesuturilor de la cadavre în vederea transplantului, excepție ridicată de Universitatea
de Medicină și Farmacie ăVictor Babeș” din Timișoara în dosarele nr. 1.912.1/30/2008, nr. 1.925.1/30/2008, nr. 1.945.1/30/2008,
nr. 1.910.1/30/2008 și nr. 1.916.1/30/2008 ale Tribunalului Timiș — Secția civilă.
Definitivă și general obligatorie.
Pronunțată în ședința publică din data de 3 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.640
din 10 decembrie 2009

referitoare la excepția de neconstituționalitate a dispozițiilor art. VII alin. (12), (16) și (17)
din Ordonanța de urgență a Guvernului nr. 3/2009 pentru modificarea și completarea unor acte
normative referitoare la organizarea și funcționarea unor structuri din cadrul aparatului de lucru
al Guvernului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Antonia Constantin
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. VII alin. (12), (16) și (17) din Ordonanța de
urgență a Guvernului nr. 3/2009 pentru modificarea și
completarea unor acte normative referitoare la organizarea și
funcționarea unor structuri din cadrul aparatului de lucru al
Guvernului, excepție ridicată de Roxana Chivoiu în Dosarul
nr. 1.084/120/2009 al Tribunalului Dâmbovița — Secția civilă.

8

MONITORUL OFICIAL AL ROMÂNIEI, PARTEA I, Nr. 48/21.I.2010

La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției ridicate ca devenită inadmisibilă, întrucât Curtea a
constatat neconstituționalitatea textelor criticate prin Decizia
nr. 1.039 din 9 iulie 2009, publicată în Monitorul Oficial al
României, Partea I, nr. 582 din 21 august 2009.
C U R T E A,

având în vedere actele și lucrările dosarului, constată
următoarele:
Prin Încheierea din 20 mai 2009, pronunțată în Dosarul
nr. 1.084/120/2009, Tribunalul Dâmbovița — Secția civilă a
sesizat Curtea Constituțională cu excepția de
neconstituționalitate a dispozițiilor art. VII alin. (12), (16) și
(17) din Ordonanța de urgență a Guvernului nr. 3/2009
pentru modificarea și completarea unor acte normative
referitoare la organizarea și funcționarea unor structuri din
cadrul aparatului de lucru al Guvernului, excepție ridicată de
Roxana Chivoiu într-o cauză având ca obiect soluționarea unui
litigiu de muncă.
În motivarea excepției de neconstituționalitate autorul
acesteia susține că textele criticate care condiționează
preluarea sau angajarea personalului de obținerea încrederii
primului-ministru încalcă egalitatea în drepturi, precum și dreptul
la muncă. Se mai susține că textul criticat se constituie într-o
veritabilă derogare de la dispozițiile Codului muncii, astfel încât
o atare reglementare este discriminatorie prin natura sa. În fine,
se apreciază că reglementarea raporturilor de muncă nu se
poate face prin ordonanțe de urgență și că textul criticat încalcă
și art. 115 alin. (6) din Constituție, din moment ce afectează
dreptul constituțional la muncă.
Tribunalul Dâmbovița — Secția civilă apreciază că
excepția de neconstituționalitate ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate este
inadmisibilă, întrucât, prin Decizia nr. 1.039 din 9 iulie 2009,
publicată în Monitorul Oficial al României, Partea I, nr. 582 din
21 august 2009, Curtea Constituțională a statuat că Ordonanța
de urgență a Guvernului nr. 3/2009 este neconstituțională.
Avocatul Poporului apreciază că excepția de
neconstituționalitate este inadmisibilă, în temeiul art. 29 alin. (3)
din Legea nr. 47/1992, întrucât, prin Decizia nr. 1.039 din 9 iulie
2009, Curtea Constituțională a statuat că Ordonanța de urgență
a Guvernului nr. 3/2009 este neconstituțională.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. VII alin. (12), (16) și (17) din Ordonanța de
urgență a Guvernului nr. 3/2009 pentru modificarea și
completarea unor acte normative referitoare la organizarea și

funcționarea unor structuri din cadrul aparatului de lucru al
Guvernului, publicată în Monitorul Oficial al României, Partea I,
nr. 84 din 11 februarie 2009, texte care au următorul cuprins:
ă(12) Personalul Corpului de control al primului-ministru este
încadrat numai pe baza încrederii acordate de primul-ministru
și cu condiția semnării unui angajament de loialitate. Retragerea
încrederii are ca efect revocarea încadrării, precum și eliberarea
sau destituirea din funcție ori desfacerea contractului de muncă,
după caz. Numirea, modificarea, suspendarea, încetarea
raporturilor de muncă sau, după caz, de serviciu, precum și
sancționarea disciplinară a personalului Corpului de control al
primului-ministru se realizează prin ordonatorul principal de
credite al Secretariatului General al Guvernului [...].
(16) Personalul fostului Departament de Control al
Guvernului se preia în limitele numărului de posturi alocat prin
decizie a primului-ministru, pe baza îndeplinirii condițiilor
prevăzute de lege, a bunului său renume și a încrederii acordate
de primul-ministru, cu condiția semnării unui angajament de
loialitate, cu păstrarea drepturilor salariale aferente funcției de
execuție.
(17) Persoanele care nu se vor încadra în prevederile
alin. (16) vor fi concediate în condițiile legii”.
Autorul excepției susține că textele legale criticate încalcă
prevederile constituționale ale art. 16 alin. (1) privind egalitatea
în drepturi, ale art. 41 alin. (1) privind dreptul la muncă, ale
art. 73 alin. (3) lit. p) privind categoriile de legi și ale art. 115
alin. (6) privind delegarea legislativă.
Examinând excepția de neconstituționalitate ridicată, Curtea
observă că, prin Decizia nr. 1.039 din 9 iulie 2009, publicată în
Monitorul Oficial al României, Partea I, nr. 582 din 21 august
2009, pronunțată în cadrul controlului a priori de
constituționalitate, a constatat neconstituționalitatea Legii de
aprobare a Ordonanței de urgență a Guvernului nr. 3/2009. Cu
acel prilej, Curtea a subliniat faptul că ădeclararea ca
neconstituțională a unei legi de aprobare a unei ordonanțe a
Guvernului include și ordonanța la care se referă, aceasta
încetând să mai producă efecte juridice, în condițiile prevăzute
de dispozițiile art. 147 alin. (1) din Constituție”. Motivul principal
care a dus la neconstituționalitatea Ordonanței de urgență a
Guvernului nr. 3/2009 a fost chiar încălcarea art. 41 din
Constituție, printre altele, de textele legale criticate în prezenta
cauză.
În consecință, Curtea reține că Decizia nr. 1.039 din 9 iulie
2009 consacră o interferență între controlul a priori și cel a
posteriori de constituționalitate, în sensul că, în cadrul controlului
a priori de constituționalitate, s-a declarat ca fiind
neconstituțională o soluție legislativă cuprinsă într-un act
normativ în vigoare. O atare soluție este justificată de imperativul
ca în dreptul pozitiv să nu existe sau să nu rămână în vigoare
acte juridice vădit neconstituționale, Curtea neputând rămâne
în pasivitate până când Parlamentul în mod ipotetic ar fi respins
ordonanța de urgență în cauză. În această situație, în temeiul și
în condițiile art. 1 alin. (5), art. 147 alin. (1) și (4) din Constituție,
respectiv art. 3 alin. (2) și art. 29 alin. (3) din Legea nr. 47/1992,
Ordonanța de urgență a Guvernului nr. 3/2009 și-a încetat
efectele, soluția legislativă criticată fiind cea care, de altfel, a
atras această soluție din partea Curții Constituționale.
Având în vedere cele de mai sus, în temeiul art. 29 alin. (1)
și (3) din Legea nr. 47/1992, excepția de neconstituționalitate
urmează să fie respinsă ca devenită inadmisibilă.

MONITORUL OFICIAL AL ROMÂNIEI, PARTEA I, Nr. 48/21.I.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. VII alin. (12), (16) și (17) din
Ordonanța de urgență a Guvernului nr. 3/2009 pentru modificarea și completarea unor acte normative referitoare la organizarea
și funcționarea unor structuri din cadrul aparatului de lucru al Guvernului, excepție ridicată de Roxana Chivoiu în Dosarul
nr. 1.084/120/2009 al Tribunalului Dâmbovița — Secția civilă.
Definitivă și general obligatorie.
Pronunțată în ședința publică din data de 10 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.643
din 10 decembrie 2009

referitoare la excepția de neconstituționalitate a dispozițiilor art. 149 alin. (1)
din Ordonanța Guvernului nr. 92/2003 privind Codul de procedură fiscală, art. 304 pct. 9 și art. 3041
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 149 alin. (1) din Ordonanța Guvernului
nr. 92/2003 privind Codul de procedură fiscală și art. 304 pct. 9
din Codul de procedură civilă, excepție ridicată de Societatea
Comercială FMP Făget Moebel Produktion — S.R.L. din Făget
în Dosarul nr. 624/832/2008 al Tribunalului Timiș — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției ridicate și menținerea jurisprudenței în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 5 mai 2009, pronunțată în Dosarul
nr. 624/832/2008, Tribunalul Timiș — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 149

alin. (1) din Ordonanța Guvernului nr. 92/2003 privind Codul
de procedură fiscală și art. 304 pct. 9 din Codul de
procedură civilă, excepție ridicată de Societatea Comercială
FMP Făget Moebel Produktion — S.R.L. din Făget într-o cauză
având ca obiect soluționarea recursului formulat împotriva unei
sentințe prin care a fost menținută poprirea înființată de organul
de executare.
În motivarea excepției de neconstituționalitate se
apreciază în esență că prin posibilitatea acordată de către
legiuitor autorităților fiscale de a executa silit prin poprire orice
sume urmăribile reprezentând venituri și disponibilități bănești
în lei și în valută deținute și/sau datorate, cu orice titlu,
debitorului de către terțe persoane, se încalcă principiile libertății
economice și comerciale. Executarea silită a creanțelor unui
agent economic în cazul în care acesta nu și-a achitat datoriile
față de debitor reprezintă o restrângere a libertății sale
economice.
Totodată, se mai arată că dispozițiile art. 304 pct. 9 din Codul
de procedură civilă sunt neconstituționale, întrucât, prin
aplicarea lor, se ajunge la o prelungire nejustificată a procesului.
În final, se consideră că art. 3041 din Codul de procedură civilă
încalcă art. 16 și art. 24 din Constituție, întrucât instituie în
sarcina instanțelor judecătorești facultatea, și nu obligația, de a
cerceta pricina sub aspectul temeiniciei.
Tribunalul Timiș — Secția comercială și de contencios
administrativ apreciază că excepția de neconstituționalitate
ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

10

MONITORUL OFICIAL AL ROMÂNIEI, PARTEA I, Nr. 48/21.I.2010

Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, potrivit încheierii
instanței de judecată, îl constituie dispozițiile art. 149 alin. (1)
din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al României,
Partea I, nr. 513 din 31 iulie 2007, și art. 304 pct. 9 din Codul de
procedură civilă. În realitate, astfel cum rezultă din motivarea
excepției de neconstituționalitate, autorul acesteia critică numai
alin. (1) al art. 149 din Ordonanța Guvernului nr. 92/2003 privind
Codul de procedură fiscală, precum și dispozițiile art. 304 pct. 9
și art. 3041 din Codul de procedură civilă. Prin urmare, Curtea,
potrivit jurisprudenței sale, se va pronunța asupra acestor din
urmă texte, care au următorul cuprins:
— Art. 149 alin. (1) din Ordonanța Guvernului nr. 92/2003:
ă(1) Sunt supuse executării silite prin poprire orice sume
urmăribile reprezentând venituri și disponibilități bănești în lei și
în valută, titluri de valoare sau alte bunuri mobile necorporale,
deținute și/sau datorate, cu orice titlu, debitorului de către terțe
persoane sau pe care aceștia le vor datora și/sau deține în viitor
în temeiul unor raporturi juridice existente”.
— Art. 304 pct. 9 din Codul de procedură civilă: ăModificarea
sau casarea unor hotărâri se poate cere în următoarele situații,
numai pentru motive de nelegalitate: [...]
9. când hotărârea pronunțată este lipsită de temei legal ori a
fost dată cu încălcarea sau aplicarea greșită a legii.”
— Art. 3041 din Codul de procedură civilă: ăRecursul
declarat împotriva unei hotărâri care, potrivit legii, nu poate fi
atacată cu apel, nu este limitat la motivele de casare prevăzute
de art. 304, instanța putând să examineze cauza sub toate
aspectele.”
Autorul excepției susține că textele legale criticate încalcă
prevederile constituționale ale art. 16 alin. (1) privind egalitatea
în drepturi, ale art. 21 alin. (3) privind dreptul la un proces
echitabil, ale art. 24 alin. (1) privind dreptul la apărare și ale
art. 45 privind libertatea economică.
Examinând excepția de neconstituționalitate ridicată, Curtea
reține următoarele:
I. Dispozițiile art. 149 alin. (1) din Codul de procedură fiscală
au mai fost supuse controlului de constituționalitate. Astfel, prin
Decizia nr. 875 din 10 iulie 2008, publicată în Monitorul Oficial al
României, Partea I, nr. 575 din 30 iulie 2008, Curtea, în raport
cu o critică similară de neconstituționalitate, a statuat că ăart. 45
din Constituție consacră libertatea economică în sensul
posibilității persoanelor de a accede la o activitate economică,
de a-și manifesta libera inițiativă și de a exercita liber aceste
drepturi în condițiile legii.
Astfel, dispozițiile constituționale fixează prin însuși
conținutul lor cadrul libertății economice, care nu poate fi

concepută în afara respectării dispozițiilor legale și a obligațiilor
ce izvorăsc din acestea.
Așa fiind, executarea silită a creanțelor unui agent economic
în cazul în care acesta nu și-a achitat datoriile față de debitor
nu poate fi privită ca o restrângere a libertății sale economice.
În cazul particular al textelor de lege criticate, se are în
vedere situația specială a executării prin poprire a bunurilor ce
se cuvin persoanelor care nu au achitat obligațiile fiscale. Așa
cum deja s-a arătat, această măsură nu poate fi privită ca o
restrângere a libertății economice, în măsura în care ea este
generată nu doar de nerespectarea obligațiilor legale, dar și a
celor constituționale, care, în art. 56 alin. (1), consacră în mod
expres obligația fiecărui cetățean de a contribui prin impozite și
taxe la cheltuielile publice. În același timp, obligația statului de
a proteja interesele naționale în activitatea financiară, conform
art. 135 alin. (2) lit. b) din Constituție, justifică necesitatea
asigurării certitudinii în constituirea ritmică a resurselor
financiare ale statului. Este în afară de orice îndoială că
încasarea impozitelor și taxelor constituie sursa principală de
venituri a statului, fiind una dintre expresiile cele mai evidente
ale apărării intereselor naționale pe plan financiar. Numai dacă
dispune de aceste resurse bugetare, statul va fi în măsură să își
îndeplinească obligațiile sale față de cetățeni și agenții
economici, care au fost stabilite în art. 135 alin. (2) lit. a) și b) din
Constituție.
Pentru aceste motive, apar ca perfect justificate și
constituționale măsurile speciale adoptate, inclusiv prin textele
de lege care constituie obiect al controlului de constituționalitate,
în vederea recuperării creanțelor fiscale”.
II. Cu privire la art. 304 pct. 9 din Codul de procedură civilă,
Curtea s-a mai pronunțat în raport cu critici similare de
neconstituționalitate. Astfel, prin Decizia nr. 909 din 18 octombrie
2007, publicată în Monitorul Oficial al României, Partea I, nr. 790
din 21 noiembrie 2007, Curtea a stabilit că dispozițiile criticate
ăconstituie norme de procedură ce au fost adoptate de legiuitor
în cadrul competenței sale constituționale, astfel cum este
consacrată prin art. 126 alin. (2) din Constituție, potrivit cărora
«Competența instanțelor judecătorești și procedura de judecată
sunt prevăzute numai prin lege».
Soluția legislativă adoptată de legiuitor nu relevă niciun fine
de neconstituționalitate, reglementarea criticată constituind
tocmai temeiul de drept al controlului judiciar exercitat pe calea
recursului, fără a se încălca prevederile constituționale invocate
de autorul excepției”.
III. De asemenea, Curtea, prin mai multe decizii, a analizat
constituționalitatea dispozițiilor art. 3041 din Codul de procedură
civilă. Spre exemplu, prin Decizia nr. 1.004 din 7 octombrie
2008, publicată în Monitorul Oficial al României, Partea I, nr. 753
din 7 noiembrie 2008, Curtea, constatând constituționalitatea
textului supus controlului său, a statuat că ărecursul constituie în
această ipoteză o cale de atac cu caracter devolutiv, în care, ca
și în cazul apelului, instanța de recurs judecă însăși cauza, atât
sub aspectul legalității, cât și sub acela al temeiniciei,
nelimitându-se să examineze doar hotărârea pronunțată de
prima instanță, exclusiv pentru motivele de casare prevăzute în
art. 304 din Codul de procedură civilă, ceea ce este în deplină
concordanță cu prevederile Constituției”.
Întrucât nu au intervenit elemente noi de natură a
reconsidera jurisprudența Curții Constituționale, soluțiile și
considerentele deciziilor menționate își mențin valabilitatea și în
prezenta cauză.

MONITORUL OFICIAL AL ROMÂNIEI, PARTEA I, Nr. 48/21.I.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 149 alin. (1) din Ordonanța Guvernului
nr. 92/2003 privind Codul de procedură fiscală, art. 304 pct. 9 și art. 3041 din Codul de procedură civilă, excepție ridicată de
Societatea Comercială FMP Făget Moebel Produktion — S.R.L. din Făget în Dosarul nr. 624/832/2008 al Tribunalului Timiș —
Secția comercială și de contencios administrativ.
Definitivă și general obligatorie.
Pronunțată în ședința publică din data de 10 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.647
din 15 decembrie 2009

referitoare la excepția de neconstituționalitate a dispozițiilor art. 194 alin. 2 teza întâi
din Codul penal
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 194 alin. 2 teza întâi din Codul penal, excepție
invocată de Emurla Sunan și Ciprian Turcan în Dosarul
nr. 17.599/212/2007 al Judecătoriei Constanța.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 17 noiembrie 2008, pronunțată în Dosarul
nr. 17.599/212/2007, Judecătoria Constanța a sesizat Curtea
Constituțională cu excepția de neconstituționalitate a
dispozițiilor art. 194 alin. 2 teza întâi din Codul penal,
excepție invocată de Emurla Sunan și Ciprian Turcan.
În motivarea excepției de neconstituționalitate, se
susține, în esență, că legea penală sancționează cu închisoarea
fapta de a amenința o persoană cu darea în vileag a unei fapte
reale, compromițătoare pentru persoana amenințată, pentru
soțul acesteia sau pentru o rudă apropiată, în timp ce
prevederile art. 29 și 30 din Constituție garantează libertatea
gândirii și a opiniilor, nimeni neputând să fie constrâns să adopte
o opinie. Se apreciază că sancționarea cu pedeapsa închisorii

a faptului de a exprima o situație sau o stare adevărată, reală,
dar neplăcută pentru o altă persoană, reprezintă o încălcare
gravă a libertății de exprimare.
Judecătoria Constanța apreciază că excepția de
neconstituționalitate este neîntemeiată, referindu-se și la
jurisprudența Curții Constituționale în materie.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, invocând și considerentele care au fundamentat
Decizia Curții Constituționale nr. 62/2007.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 194 alin. 2 teza întâi din Codul penal.
Art. 194 alin. 2 din Codul penal are următorul cuprins: ăCând
constrângerea constă în amenințarea cu darea în vileag a unei
fapte reale sau imaginare, compromițătoare pentru persoana
amenințată, pentru soțul acesteia sau pentru o rudă apropiată,
pedeapsa este închisoarea de la 2 la 7 ani.”

12

MONITORUL OFICIAL AL ROMÂNIEI, PARTEA I, Nr. 48/21.I.2010

Se susține că prin dispozițiile legale criticate sunt încălcate
prevederile constituționale ale art. 29 — Libertatea conștiinței și
art. 30 — Libertatea de exprimare. Se invocă, totodată,
dispozițiile art. 10 din Convenția pentru apărarea drepturilor
omului și a libertăților fundamentale, privind libertatea de
exprimare.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată și
urmează să fie respinsă.
Astfel, contrar celor susținute de autorii excepției, în cazul
infracțiunii de șantaj nu este vorba despre simpla incriminare a
ăfaptului de a exprima o situație sau o stare adevărată, reală,
dar neplăcută pentru o altă persoană”. Elementul material al
șantajului în varianta tipică constă într-o acțiune de constrângere
a unei persoane fizice, prin violență sau amenințare, să dea, să
facă, să nu facă sau să sufere ceva. Actele de constrângere

exercitate asupra victimei trebuie să aibă aptitudinea de a o
determina să satisfacă pretențiile nelegale ale făptuitorului,
vizând așadar silirea acesteia să dea, să facă, să nu facă sau să
sufere ceva, urmarea imediată a infracțiunii constând într-o
restrângere a libertății morale a victimei, care este pusă în
situația de alege între a suporta o consecință și îndeplinirea unor
pretenții cerute de făptuitor.
Astfel fiind, nu poate fi reținută pretinsa încălcare, prin
normele criticate, a dispozițiilor art. 30 din Constituție, care,
stabilind în alin. (1) că ăLibertatea de exprimare a gândurilor, a
opiniilor sau a credințelor și libertatea creațiilor de orice fel, prin
viu grai, prin scris, prin imagini, prin sunete sau prin alte mijloace
de comunicare în public, sunt inviolabile”, prevede, în alin. (6),
faptul că ăLibertatea de exprimare nu poate prejudicia
demnitatea, onoarea, viața particulară a persoanei și nici dreptul
la propria imagine”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 194 alin. 2 teza întâi din Codul penal, excepție invocată de
Emurla Sunan și Ciprian Turcan în Dosarul nr. 17.599/212/2007 al Judecătoriei Constanța.
Definitivă și general obligatorie.
Pronunțată în ședința publică din data de 15 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.649
din 15 decembrie 2009

referitoare la excepția de neconstituționalitate a dispozițiilor art. 1451 alin. 2
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Iuliana Nedelcu
— procuror
Marieta Safta
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 1451 alin. 2 din Codul de procedură penală,
excepție invocată de Florentin Scalețchi în Dosarul
nr. 1.421/1/2009 al Înaltei Curți de Casație și Justiție — Secția
penală.
La apelul nominal este prezent autorul excepției, asistat de
domnul avocat Daniel Caraman, lipsind celelalte părți, față de
care procedura de citare este legal îndeplinită.

Având cuvântul, avocatul autorului excepției solicită
admiterea excepției de neconstituționalitate. Arată că textul de
lege criticat reglementează o limitare a libertății individuale
incompatibilă cu dispozițiile Convenției pentru apărarea
drepturilor omului și a libertăților fundamentale, în sensul că nu
se stabilește în niciun mod o durată efectivă în timp a măsurii de
restrângere a libertății de circulație. Se solicită să se constate că
este neconstituțională interpretarea dată de instanțe atunci când
nu stabilesc durata măsurii preventive.
Autorul excepției, având cuvântul, arată că situația sa este
aceeași de 3 ani, fiind împiedicat să participe la conferințe
internaționale în condițiile în care statutul său presupune
participarea. Arată că, din punctul de vedere supus analizei,
învinuitul și inculpatul ar trebui să fie tratați la fel, adică să fie
stabilită durata măsurii dispusă de instanță.
Reprezentantul Ministerului Public, având cuvântul,
precizează mai întâi că, în susținerile orale, se insistă asupra
carenței textului legal, solicitându-se Curții Constituționale fie o
decizie interpretativă, fie neutralizantă, în sensul că textul de
lege este constituțional în măsura în care din interpretarea
acestuia nu se înțelege că măsura pe care o consacră

MONITORUL OFICIAL AL ROMÂNIEI, PARTEA I, Nr. 48/21.I.2010
nu durează sine die. Apreciază că această chestiune privește
însă interpretarea și aplicarea legii. Se mai arată că asupra
constituționalității aceluiași text de lege Curtea Constituțională s-a
mai pronunțat, de exemplu prin deciziile nr. 442/2006 și
nr. 352/2004, ale căror considerente își mențin valabilitatea.
C U R T E A,

având în vedere actele și lucrările dosarului, reține următoarele:
Prin Decizia nr. 1.210 din 1 aprilie 2009, pronunțată în
Dosarul nr. 1.421/1/2009, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 1451 alin. 2 din
Codul de procedură penală, excepție invocată de Florentin
Scalețchi.
În motivarea excepției de neconstituționalitate se
susține, în esență, că în actuala reglementare obligațiile pe care
instanța le stabilește în sarcina inculpatului sunt
neconstituționale. Astfel, în cazul unei persoane față de care
s-a luat măsura obligării de a nu părăsi țara, instituirea acelorași
îndatoriri pe care le are și inculpatul obligat de a nu părăsi
localitatea încalcă dreptul la liberă circulație consfințit de art. 25
din Constituție și de art. 2 din Protocolul nr. 4 la Convenția pentru
apărarea drepturilor omului și a libertăților fundamentale,
precum și de art. 23 și art. 26 din Constituție, restrângând
nejustificat libertatea individuală și dreptul la viață intimă,
familială și privată, garantate de aceste articole. Se mai arată
că, pentru ca dreptul la liberă circulație să poată fi restrâns, este
obligatoriu ca norma care prevede aceasta să fie clară și
neinterpretabilă. Or, norma criticată încalcă principiile CEDO,
deoarece nu este precisă și suficient de clară, astfel încât este
inaccesibilă justițiabilului și, de multe ori, chiar juristului.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie. Arată că măsura preventivă a obligării
de a nu părăsi țara reprezintă o restrângere a exercițiului
dreptului la liberă circulație, în deplină concordanță cu
prevederile art. 53 din Constituție, și se impune pentru
desfășurarea în bune condiții a procesului penal.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textul de lege criticat este
constituțional, invocând și considerentele care au fundamentat
deciziile Curții Constituționale nr. 442/2006, nr. 713/2007 și
nr. 420/2009.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

13

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile autorului excepției, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1451 alin. 2 din Codul de procedură penală, care
au următorul cuprins: ăDispozițiile art. 145 se aplică în mod
corespunzător și în cazul obligării de a nu părăsi țara.”
Art. 145 din același cod reglementează măsura obligării de
a nu părăsi localitatea.
Se susține că prin dispozițiile legale criticate sunt încălcate
prevederile constituționale ale art. 23 — Libertatea individuală,
ale art. 25 — Libera circulație, ale art. 26 — Viața intimă,
familială și privată, ale art. 53 — Restrângerea exercițiului unor
drepturi sau al unor libertăți și ale art. 20 — Tratatele
internaționale privind drepturile omului, cu referire la art. 2 din
Protocolul nr. 4 la Convenția pentru apărarea drepturilor omului
și a libertăților fundamentale și la art. 18 din aceeași convenție.
Examinând excepția de neconstituționalitate astfel cum a fost
formulată, Curtea constată că motivarea autorului acesteia
vizează, în realitate, o problemă de interpretare a legii, respectiv
a modului în care instanțele de judecată interpretează și aplică
în mod corespunzător dispozițiile art. 145 din Codul de
procedură penală, în cazul ăobligării de a nu părăsi țara”,
solicitând, în cadrul unor critici care pun în discuție claritatea
reglementării, să se constate că este neconstituțională
interpretarea dată de instanțe atunci când nu stabilesc durata
acestei măsuri. Or, atât aspectele privind interpretarea și
aplicarea legii, cât și cele privind eventuala omisiune de
reglementare, în sensul că norma criticată nu prevede, în faza
judecății, o durată maximă a măsurii obligării de a nu părăsi țara,
nu intră în competența Curții Constituționale, care, potrivit art. 2
alin. (3) din Legea nr. 47/1992, se pronunță ănumai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”.
Interpretarea și aplicarea legii în cauzele deduse judecății intră
în competența Înaltei Curți de Casație și Justiție și a celorlalte
instanțe judecătorești stabilite de lege, prin intermediul cărora,
potrivit art. 126 alin. (1) din Constituție, se realizează justiția, iar
competența de legiferare revine Parlamentului, care, potrivit
art. 61 alin. (1) din Constituție, este ăunica autoritate legiuitoare
a țării”.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 1451 alin. 2 din Codul de procedură
penală, excepție invocată de Florentin Scalețchi în Dosarul nr. 1.421/1/2009 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 15 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

14

MONITORUL OFICIAL AL ROMÂNIEI, PARTEA I, Nr. 48/21.I.2010
CURTEA CONSTITUȚIONALĂ

D E C I Z I A Nr. 1.656
din 15 decembrie 2009

referitoare la excepția de neconstituționalitate a prevederilor art. 298 alin. (2) ultima liniuță
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în Dosarul
nr. 7.490/110/2008 al Tribunalului Bacău — Secția civilă, cauză
ce constituie obiectul Dosarului nr. 4.736D/2009 al Curții
Constituționale.
La apelul nominal se constată lipsa părților față de care
procedura de citare a fost legal îndeplinită.
Curtea dispune a se face apelul și în dosarele nr. 4.737—
4.785D/2009, nr. 4.851D/2009, nr. 4.855—4.857D/2009,
nr. 6.780D/2009 și nr. 6.803—6.804D/2009, având ca obiect
aceeași excepție de neconstituționalitate, ridicată de același
autor în dosarele nr. 515/110/2009, nr. 7.525/110/2008,
nr. 6.694/110/2008, nr. 4.791/110/2008, nr. 4.737/110/2008,
nr. 7.047/110/2008, nr. 6.057/110/2008, nr. 7.131/110/2008,
nr. 6.809/110/2008, nr. 6.804/110/2008, nr. 6.736/110/2008,
nr. 563/110/2009, nr. 984/110/2009, nr. 982/110/2009,
nr. 6.457/110/2008, nr. 7.102/110/2008, nr. 1.573/110/2009,
nr. 374/110/2009, nr. 1.574/110/2009, nr. 1.030/110/2009,
nr. 1.572/110/2009, nr. 510/110/2009, nr. 974/110/2009,
nr. 5.939/110/2008, nr. 7.452/110/2008, nr. 7.350/110/2008,
nr. 318/110/2009, nr. 512/110/2009, nr. 382/110/2009,
nr. 506/110/2009, nr. 501/110/2009, nr. 509/110/2009,
nr. 7.221/110/2008, nr. 1.223/110/2009, nr. 6.488/110/2008,
nr. 6.490/110/2008, nr. 6.701/110/2008, nr. 6.524/110/2008,
nr. 6.581/110/2008, nr. 7.454/110/2008, nr. 2.317/110/2008,
nr. 7.272/110/2008, nr. 7.193/110/2008, nr. 58/110/2009,
nr. 6.749/110/2008, nr. 6.460/110/2008, nr. 6.582/110/2008,
nr. 517/110/2009, nr. 7.507/110/2008, nr. 6.397/110/2008,
nr. 6.461/110/2008, nr. 1.211/110/2009 și nr. 514/110/2009 ale
Tribunalului Bacău — Secția civilă, în Dosarul
nr. 1.378/108/2009 al Tribunalului Arad — Secția de contencios
administrativ și fiscal, litigii de muncă și asigurări sociale,
respectiv în dosarele nr. 3.425/98/2008 (nr. în format vechi

3.032/2009) și nr. 3.478/98/2008 (nr. în format vechi 3.033/2009)
ale Curții de Apel București — Secția a VII-a civilă și pentru
cauze privind conflicte de muncă și asigurări sociale.
Se constată lipsa părților, față de care procedura de citare a
fost legal îndeplinită.
Curtea, din oficiu, văzând identitatea de obiect a acestor
cauze, pune în discuție problema conexării lor.
Reprezentantul Ministerului Public este de acord cu
admiterea excepției de conexitate a dosarelor menționate.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 6.803—
6.804D/2009, nr. 6.780D/2009, nr. 4.855—4.857D/2009,
nr. 4.851D/2009 și nr. 4.737—4.785D/2009 și la Dosarul
nr. 4.736D/2009, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
având în vedere că, față de aspectele examinate de Curtea
Constituțională prin Decizia nr. 1.005/2009, în prezentele cauze
nu au fost aduse elemente noi.
C U R T E A,

având în vedere actele și lucrările dosarelor, reține următoarele:
Prin încheierile din 1, 8, 10, 22 și 29 aprilie 2009, din 6 mai
2009 și din 4 iunie 2009, deciziile nr. 4.170R din 5 iunie și
nr. 4.830R din 26 iunie 2009, pronunțate în dosarele
nr. 7.490/110/2008, nr. 515/110/2009, nr. 7.525/110/2008,
nr. 6.694/110/2008, nr. 4.791/110/2008, nr. 4.737/110/2008,
nr. 7.047/110/2008, nr. 6.057/110/2008, nr. 7.131/110/2008,
nr. 6.809/110/2008, nr. 6.804/110/2008, nr. 6.736/110/2008,
nr. 563/110/2009, nr. 984/110/2009, nr. 982/110/2009,
nr. 6.457/110/2008, nr. 7.102/110/2008, nr. 1.573/110/2009,
nr. 374/110/2009, nr. 1.574/110/2009, nr. 1.030/110/2009,
nr. 1.572/110/2009, nr. 510/110/2009, nr. 974/110/2009,
nr. 5.939/110/2008, nr. 7.452/110/2008, nr. 7.350/110/2008,
nr. 318/110/2009, nr. 512/110/2009, nr. 382/110/2009,
nr. 506/110/2009, nr. 501/110/2009, nr. 509/110/2009,
nr. 7.221/110/2008, nr. 1.223/110/2009, nr. 6.488/110/2008,
nr. 6.490/110/2008, nr. 6.701/110/2008, nr. 6.524/110/2008,
nr. 6.581/110/2008, nr. 7.454/110/2008, nr. 2.317/110/2008,
nr. 7.272/110/2008, nr. 7.193/110/2008, nr. 58/110/2009,
nr. 6.749/110/2008, nr. 6.460/110/2008, nr. 6.582/110/2008,
nr. 517/110/2009, nr. 7.507/110/2008, nr. 6.397/110/2008,
nr. 6.461/110/2008, nr. 1.211/110/2009, nr. 514/110/2009,
nr. 1.378/108/2009, nr. 3.425/98/2008 (nr. în format
vechi 3.032/2009) și nr. 3.478/98/2008 (nr. în format vechi

MONITORUL OFICIAL AL ROMÂNIEI, PARTEA I, Nr. 48/21.I.2010
3.033/2009), Tribunalul Bacău — Secția civilă, Tribunalul
Arad — Secția de contencios administrativ și fiscal, litigii
de muncă și asigurări sociale și Curtea de Apel București —
Secția a VII-a civilă și pentru cauze privind conflicte de
muncă și asigurări sociale au sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Legea
nr. 53/2003 — Codul muncii.
Excepțiile au fost ridicate de Societatea Comercială
ăPetrom” — S.A. din București în cauze privind soluționarea unei
acțiuni civile având ca obiect drepturi bănești.
În motivarea excepției de neconstituționalitate, având un
conținut identic, se susține, în esență, că textul de lege criticat
a fost interpretat de către instanțele de judecată ca realizând o
abrogare implicită a prevederilor art. 72 din Legea nr. 168/1999
privind soluționarea conflictelor de muncă. Or, după intrarea în
vigoare a Legii nr. 24/2000 privind normele de tehnică
legislativă pentru elaborarea actelor normative, nu mai există
temei legal pentru a opera abrogarea implicită, dispozițiile art. 62
și 63 din Legea nr. 24/2000 reglementând în mod imperativ
abrogarea expresă directă, cu enumerarea datelor de
identificare a tuturor actelor normative vizate. Prin urmare,
prevederile art. 298 alin. (2) ultima liniuță din Legea nr. 53/2003 —
Codul muncii trebuie interpretate prin prisma regulilor de tehnică
legislativă reglementate de art. 1 alin. (2) și art. 15 din Legea
nr. 24/2000. În opinia autorului excepției, orice altă interpretare
este contrară jurisprudenței Curții Europene a Drepturilor
Omului, potrivit căreia legiuitorul are obligația elaborării unor
dispoziții legale eficiente din punctul de vedere al aplicabilității
acestora, în sensul că ele trebuie să fie coerente, să evite
paralelismul legislativ și să aibă vocația de a respecta drepturile
și libertățile fundamentale (cauzele Unedic împotriva Franței,
2008, Katz împotriva României, 2009, și Santo Pinto împotriva
Portugaliei, 2008). Se susține că prin pronunțarea unor hotărâri
judecătorești diferite asupra aceleiași probleme de drept este
încălcat art. 6 din Convenția pentru apărarea drepturilor omului
și a libertăților fundamentale.
Mai mult, în temeiul art. 1 alin. (5) din Constituție,
Parlamentul este obligat să respecte Constituția și celelalte legi,
respectiv poate să modifice prevederile legale în vigoare prin
abrogare expresă, dar nu implicită, fiindcă procedând în acest
mod ar contraveni principiului coerenței legislative.
Tribunalul Bacău — Secția civilă, exprimându-și opinia în
dosarele nr. 4.736—4.785D/2009, nr. 4.851D/2009 și
nr. 4.855—4.857D/2009, apreciază că motivarea excepției de
neconstituționalitate nu privește probleme de constituționalitate,
ci de interpretare și aplicare a legii, pe de o parte, precum și de
legiferare, pe de altă parte, iar aceste aspecte nu aparțin
competenței Curții Constituționale.
Tribunalul Arad — Secția de contencios administrativ și
fiscal, litigii de muncă și asigurări sociale, exprimându-și
opinia în Dosarul nr. 6.780D/2009, apreciază că excepția de
neconstituționalitate nu este întemeiată.

15

Curtea de Apel București — Secția a VII-a civilă și pentru
cauze privind conflicte de muncă și asigurări sociale,
soluționând recursurile formulate împotriva încheierilor prin care
Tribunalul Ialomița — Secția civilă a respins ca inadmisibile
excepțiile de neconstituționalitate invocate în dosarele
nr. 6.803—6.804D/2009, nu își exprimă opinia cu privire la
acestea.
Potrivit dispozițiilor art. 30 alin. (1) din Legea nr. 47/1992,
deciziile și încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au transmis punctele lor
de vedere cu privire la excepția de neconstituționalitate.
C U R T E A,

examinând deciziile și încheierile de sesizare, rapoartele
întocmite de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României,
Partea I, nr. 72 din 5 februarie 2003, dispoziții potrivit cărora
ă(2) Pe data intrării în vigoare a prezentului cod se abrogă: [...] —
orice alte dispoziții contrare”.
Autorul excepției consideră că textul de lege criticat este
contrar următoarelor texte din Constituție: art. 1 alin. (4) și (5)
care consacră principiul separației și echilibrului puterilor în stat
și obligația respectării Constituției, a supremației sale și a legilor,
art. 73 alin. (3) lit. p) prin care se stabilește că regimul general
privind raporturile de muncă, sindicatele, patronatele și protecția
socială se reglementează prin lege organică și art. 79 alin. (1)
referitor la atribuțiile Consiliului Legislativ. De asemenea,
consideră că este încălcat și art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil.
Analizând excepția de neconstituționalitate, Curtea
Constituțională constată că dispozițiile de lege criticate au mai
constituit obiect al controlului de constituționalitate, Curtea
pronunțând, în acest sens, Decizia nr. 1.005 din 7 iulie 2009,
publicată în Monitorul Oficial al României, Partea I, nr. 575 din
18 august 2009. Pentru argumentele acolo reținute, care își
mențin valabilitatea și în prezenta cauză, Curtea a respins, ca
inadmisibilă, excepția de neconstituționalitate a dispozițiilor
art. 298 alin. (2) ultima liniuță din Legea nr. 53/2003 — Codul
muncii.

16

MONITORUL OFICIAL AL ROMÂNIEI, PARTEA I, Nr. 48/21.I.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București în dosarele
nr. 7.490/110/2008, nr. 515/110/2009, nr. 7.525/110/2008, nr. 6.694/110/2008, nr. 4.791/110/2008, nr. 4.737/110/2008,
nr. 7.047/110/2008, nr. 6.057/110/2008, nr. 7.131/110/2008, nr. 6.809/110/2008, nr. 6.804/110/2008, nr. 6.736/110/2008,
nr. 563/110/2009, nr. 984/110/2009, nr. 982/110/2009, nr. 6.457/110/2008, nr. 7.102/110/2008, nr. 1.573/110/2009, nr. 374/110/2009,
nr. 1.574/110/2009, nr. 1.030/110/2009, nr. 1.572/110/2009, nr. 510/110/2009, nr. 974/110/2009, nr. 5.939/110/2008,
nr. 7.452/110/2008, nr. 7.350/110/2008, nr. 318/110/2009, nr. 512/110/2009, nr. 382/110/2009, nr. 506/110/2009, nr. 501/110/2009,
nr. 509/110/2009, nr. 7.221/110/2008, nr. 1.223/110/2009, nr. 6.488/110/2008, nr. 6.490/110/2008, nr. 6.701/110/2008,
nr. 6.524/110/2008, nr. 6.581/110/2008, nr. 7.454/110/2008, nr. 2.317/110/2008, nr. 7.272/110/2008, nr. 7.193/110/2008,
nr. 58/110/2009, nr. 6.749/110/2008, nr. 6.460/110/2008, nr. 6.582/110/2008, nr. 517/110/2009, nr. 7.507/110/2008,
nr. 6.397/110/2008, nr. 6.461/110/2008, nr. 1.211/110/2009 și nr. 514/110/2009 ale Tribunalului Bacău — Secția civilă, în Dosarul
nr. 1.378/108/2009 al Tribunalului Arad — Secția de contencios administrativ și fiscal, litigii de muncă și asigurări sociale, respectiv
în dosarele nr. 3.425/98/2008 (nr. în format vechi 3.032/2009) și nr. 3.478/98/2008 (nr. în format vechi 3.033/2009) ale Curții de
Apel București — Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 15 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 48/21.I.2010 conține 16 pagini.

Prețul: 3,20 lei

&JUYDGY|436978]
ISSN 1453—4495

