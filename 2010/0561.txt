Anul 178 (XXII) — Nr. 561

PARTEA I

LEGI, DECRETE, HOTĂRÂRI ȘI ALTE ACTE

Marți, 10 august 2010

SUMAR

Pagina
DECIZII ALE CURȚII CONSTITUȚIONALE
Decizia nr. 895 din 6 iulie 2010 referitoare la excepția de
neconstituționalitate a dispozițiilor art. 6 lit. d) din
Ordonanța de urgență a Guvernului nr. 51/2008 privind
ajutorul public judiciar în materie civilă ......................
Decizia nr. 897 din 6 iulie 2010 referitoare la excepția de
neconstituționalitate a dispozițiilor art. 23 alin. (2) și
art. 29 alin. (4) teza a doua din Ordonanța Guvernului
nr. 26/2000 cu privire la asociații și fundații................

2–3

Decizia nr. 943 din 6 iulie 2010 referitoare la excepția de
neconstituționalitate a dispozițiilor art. 91 alin. (3) din
Ordonanța Guvernului nr. 92/2003 privind Codul de
procedură fiscală ......................................................

10–12

3–4

Decizia nr. 958 din 6 iulie 2010 referitoare la excepția de
neconstituționalitate a prevederilor art. 16 alin. (3) din
Legea partidelor politice nr. 14/2003 ..........................

12–13

Decizia nr. 961 din 6 iulie 2010 referitoare la excepția de
neconstituționalitate a dispozițiilor art. 13 alin. (1) și (2)
din Ordonanța de urgență a Guvernului nr. 119/2007
privind măsurile pentru combaterea întârzierii
executării obligațiilor de plată rezultate din contracte
comerciale ..................................................................

13–14

Decizia nr. 973 din 6 iulie 2010 referitoare la excepția de
neconstituționalitate a prevederilor art. 7 alin. (1) din
Legea contenciosului administrativ nr. 554/2004 ......

15–16

Decizia nr. 909 din 6 iulie 2010 referitoare la excepția de
neconstituționalitate a dispozițiilor art. 46 teza a 7-a
din Codul comercial....................................................

5–6

Decizia nr. 935 din 6 iulie 2010 referitoare la excepția de
neconstituționalitate a dispozițiilor art. 39 și art. 40 din
Ordonanța Guvernului nr. 92/2003 privind Codul de
procedură fiscală ........................................................

6–8

Decizia nr. 939 din 6 iulie 2010 referitoare la excepția de
neconstituționalitate a prevederilor art. 1020 și 1021
din Codul civil, precum și a celor ale art. 1 pct. 1, art. 2
pct. 1, art. 3 pct. 1 și art. 4 pct. 1 din Codul de
procedură civilă ..........................................................

Pagina

8–10

2

MONITORUL OFICIAL AL ROMÂNIEI, PARTEA I, 561/10.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 895
din 6 iulie 2010

referitoare la excepția de neconstituționalitate a dispozițiilor art. 6 lit. d)
din Ordonanța de urgență a Guvernului nr. 51/2008
privind ajutorul public judiciar în materie civilă
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 lit. d) din Ordonanța de urgență a Guvernului
nr. 51/2008 privind ajutorul public judiciar în materie civilă,
excepție ridicată de Adriana Sopota în Dosarul
nr. 15.865/193/2009 al Judecătoriei Botoșani.
La apelul nominal răspunde, pentru autorul excepției, avocat
Paul Rusu, cu delegație la dosar, lipsind celelalte părți, față de
care procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului autorului excepției, care solicită
admiterea acesteia, întrucât lipsa ajutorului public judiciar în
materia cauțiunii, mai ales în cazul când aceasta are un
cuantum împovărător, aduce atingere accesului liber la justiție.
Reprezentantul Ministerului Public solicită respingerea ca
inadmisibilă a excepției de neconstituționalitate, întrucât autorul
acesteia solicită, în realitate, modificarea și completarea textului
legal criticat.
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2009, pronunțată în Dosarul
nr. 15.865/193/2009, Judecătoria Botoșani a sesizat Curtea
Constituțională cu excepția de neconstituționalitate a
dispozițiilor art. 6 lit. d) din Ordonanța de urgență a
Guvernului nr. 51/2008 privind ajutorul public judiciar în
materie civilă, excepție ridicată de Adriana Sopota într-o cauză
având ca obiect suspendarea provizorie a executării silite.
În motivarea excepției de neconstituționalitate se arată
că dispozițiile legale criticate restrâng accesul la justiție, întrucât
ajutorul public judiciar nu se poate acorda atunci când se pune
problema plății unei cauțiuni.
Judecătoria Botoșani apreciază că excepția de
neconstituționalitate este neîntemeiată, întrucât excluderea din
categoria ajutorului public judiciar a cauțiunii se datorează naturii

sale juridice, respectiv o garanție instituită pentru acoperirea
eventualelor pagube ce ar putea fi aduse părții potrivnice.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 6 lit. d) din Ordonanța de urgență a Guvernului
nr. 51/2008 privind ajutorul public judiciar în materie civilă,
publicată în Monitorul Oficial al României, Partea I, nr. 327 din
25 aprilie 2008, care au următorul cuprins:
ăArt. 6. — Ajutorul public judiciar se poate acorda în
următoarele forme: [...]
d) scutiri, reduceri, eșalonări sau amânări de la plata taxelor
judiciare prevăzute de lege, inclusiv a celor datorate în faza de
executare silită”.
Autorul excepției susține că dispozițiile legale criticate încalcă
prevederile constituționale ale art. 21 privind accesul liber la
justiție. Totodată, se consideră a fi încălcate și prevederile art. 6
paragraful 1 din Convenția pentru apărarea drepturilor omului și
a libertăților fundamentale privind dreptul la un proces echitabil.
Examinând excepția de neconstituționalitate, Curtea
constată următoarele:
Prin Decizia nr. 924 din 23 iunie 2009, publicată în Monitorul
Oficial al României, Partea I, nr. 531 din 31 iulie 2009, Curtea a
respins ca inadmisibilă o critică identică de neconstituționalitate,
reținând, în esență, că astfel de critici tind la modificarea și
completarea textului de lege supus controlului de
constituționalitate. În aceste condiții, Curtea constată că soluția
adoptată se justifică și în prezenta cauză.

MONITORUL OFICIAL AL ROMÂNIEI, PARTEA I, Nr. 561/10.VIII.2010

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 6 lit. d) din Ordonanța de urgență a Guvernului
nr. 51/2008 privind ajutorul public judiciar în materie civilă, excepție ridicată de Adriana Sopota în Dosarul nr. 15.865/193/2009 al
Judecătoriei Botoșani.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 897
din 6 iulie 2010

referitoare la excepția de neconstituționalitate a dispozițiilor art. 23 alin. (2) și art. 29 alin. (4)
teza a doua din Ordonanța Guvernului nr. 26/2000 cu privire la asociații și fundații
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 23 și art. 29 din Ordonanța Guvernului
nr. 26/2000 cu privire la asociații și fundații, excepție ridicată de
Asociația Vânătorilor și Pescarilor Sportivi Bihor în Dosarul
nr. 2.361/271/2008 al Judecătoriei Oradea.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 noiembrie 2009, pronunțată în Dosarul
nr. 2.361/271/2008, Judecătoria Oradea a sesizat Curtea
Constituțională cu excepția de neconstituționalitate a
dispozițiilor art. 23 și art. 29 din Ordonanța Guvernului
nr. 26/2000 cu privire la asociații și fundații, excepție ridicată

de Asociația Vânătorilor și Pescarilor Sportivi Bihor într-o cauză
având ca obiect anulare act.
În motivarea excepției de neconstituționalitate se arată
că dispozițiile legale criticate sunt neconstituționale, întrucât
permit controlul judecătoresc asupra hotărârilor organului de
conducere al unei asociații atât sub aspectul încălcării
prevederilor legale, cât și sub acela al încălcării dispozițiilor
statutare. Prin urmare, se arată că judecătorul realizează atât
un control de legalitate, cât și de temeinicie a hotărârii atacate,
ceea ce reprezintă o imixtiune a puterii judecătorești dincolo de
limitele în care aceasta a fost învestită prin Constituție.
Judecătoria Oradea apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse, concluziile procurorului, dispozițiile legale

4

MONITORUL OFICIAL AL ROMÂNIEI, PARTEA I, 561/10.VIII.2010

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 23 și art. 29 din Ordonanța
Guvernului nr. 26/2000 cu privire la asociații și fundații, publicată
în Monitorul Oficial al României, Partea I, nr. 39 din 31 ianuarie
2000. În realitate, Curtea observă că obiect al excepției sunt
dispozițiile art. 23 alin. (2) și art. 29 alin. (4) teza a doua din
Ordonanța Guvernului nr. 26/2000, care au următorul cuprins:
— Art. 23 alin. (2) din Ordonanța Guvernului nr. 26/2000:
ă(2) Hotărârile adunării generale, contrare legii, actului
constitutiv sau dispozițiilor cuprinse în statut, pot fi atacate în
justiție de către oricare dintre membrii asociați care nu au luat
parte la adunarea generală sau care au votat împotrivă și au
cerut să se insereze aceasta în procesul-verbal de ședință, în
termen de 15 zile de la data când au luat cunoștință despre
hotărâre sau de la data când a avut loc ședința, după caz.”;
— Art. 29 alin. (4) teza a doua din Ordonanța Guvernului
nr. 26/2000: ă[...]. Deciziile contrare legii, actului constitutiv sau
statutului fundației pot fi atacate în justiție, în condițiile prevăzute
la art. 23, de fondator sau de oricare dintre membrii consiliului
director care a lipsit sau a votat împotrivă și a cerut să se
insereze aceasta în procesul-verbal de ședință.”
Autorul excepției susține că dispozițiile legale criticate încalcă
prevederile constituționale ale art. 40 privind dreptul de asociere
și ale art. 124 privind înfăptuirea justiției.
Examinând excepția de neconstituționalitate, Curtea
constată că autorul acesteia este nemulțumit de faptul că
instanțele judecătorești au competența de a cenzura hotărârea
organului de conducere al unei asociații sub aspectul încălcării
dispozițiilor statutare.
Art. 6 alin. (1) din Ordonanța Guvernului nr. 26/2000 prevede
că o condiție esențială pentru dobândirea personalității juridice
de către o asociație și, implicit, pentru înscrierea în Registrul
asociațiilor și fundațiilor, este existența unui statut. Astfel,

activitatea viitoare a asociației se va conduce după
reglementările specifice acestui statut, precum și în conformitate
cu legea. Existența statutului denotă grija legiuitorului ca
asociațiile să se conducă după un set de reguli prestabilite
pentru buna funcționare a acestora.
Nerespectarea statutului atrage un climat de instabilitate la
nivelul funcționării asociației și, în ultimă instanță, acest lucru
echivalează cu modificarea de facto a prevederilor statutului în
virtutea căruia a fost acordată personalitatea juridică a
asociației. Având în vedere acest aspect, Curtea constată că
legiuitorul nu poate lăsa respectarea statutului numai la
aprecierea organului de conducere sau a altor organe ale
asociației, aflate până la urmă sub influența subiectivă a
asociaților, ci, din contră, respectarea statutului poate fi impusă
în mod conform numai de către un organ independent de
asociație și care beneficiază de garanții de imparțialitate și
independență. Faptul că un asemenea organ este unul etatic,
respectiv instanța judecătorească, se explică prin aceea că
înregistrarea asociației în Registrul asociațiilor și fundațiilor se
face prin hotărâre judecătorească. Prin urmare, se observă că
instanțele judecătorești nu judecă oportunitatea măsurilor, ci
strict dacă acestea sunt legale sau statutare, după caz.
De asemenea, Curtea constată că, potrivit art. 126 alin. (2)
din Constituție, procedura de judecată este prevăzută de lege,
ceea ce înseamnă că legiuitorul este liber să stabilească
modalitățile concrete prin care se manifestă accesul liber la
justiție. Or, posibilitatea atacării în fața instanțelor judecătorești
a diverselor acte ce emană de la organele asociației nu
echivalează decât cu respectarea și garantarea accesului liber
la justiție al asociaților.
În consecință, Curtea nu poate reține încălcarea dreptului
constituțional la asociere, întrucât statul nu intervine arbitrar în
funcționarea asociației.
În fine, pentru aceleași argumente nu se poate susține că
textele legale criticate încalcă art. 124 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 23 alin. (2) și art. 29 alin. (4) teza a doua din
Ordonanța Guvernului nr. 26/2000 cu privire la asociații și fundații, excepție ridicată de Asociația Vânătorilor și Pescarilor Sportivi
Bihor în Dosarul nr. 2.361/271/2008 al Judecătoriei Oradea.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 561/10.VIII.2010

5

CURTEA CONSTITUȚIONALĂ

D E C I Z I A Nr. 909
din 6 iulie 2010

referitoare la excepția de neconstituționalitate a dispozițiilor art. 46 teza a 7-a
din Codul comercial
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 46 teza a 7-a din Codul comercial, excepție
ridicată de Societatea Comercială ăConstrucții de Căi Ferate și
Alte Căi de Comunicație” — S.A. din Sinaia în Dosarul
nr. 3.562/115/2009 al Tribunalului Caraș-Severin — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 februarie 2010, pronunțată în Dosarul
nr. 3.562/115/2009, Tribunalul Caraș-Severin — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 46 teza a 7-a din Codul comercial, excepție
ridicată de Societatea Comercială ăConstrucții de Căi Ferate și
Alte Căi de Comunicație” — S.A. din Sinaia în cauza comercială
având ca obiect pretenții.
În motivarea excepției de neconstituționalitate autorul
acesteia susține că prevederile de lege criticate îngrădesc
dreptul la un proces echitabil și dreptul la apărare, deoarece prin
administrarea unei probe cu martori se creează posibilitatea ca
mărturiile unor persoane să poată răsturna probele cu înscrisuri.
Având în vedere și prevederile art. 1191 din Codul civil și cele
ale art. 55 din Codul comercial, se susține că este evident că,
prin admiterea probei cu martori într-o cauză având ca obiect o
sumă mai mare de 250 lei, se încalcă grav drepturile
fundamentale consacrate de Constituție și ăse oferă posibilitatea
ca, deși din înscrisuri rezultă o anumită situație de fapt, aceasta
să poată fi răsturnată printr-o altă probă cu valoare scăzută”.
Tribunalul Caraș-Severin — Secția comercială și de
contencios administrativ și fiscal apreciază că excepția de
neconstituționalitate este nefondată. Astfel, textul de lege criticat
reprezintă o excepție de la regula instituită prin art. 1191 din
Codul civil, legiuitorul fiind îndreptățit să o reglementeze.
Probatoriul administrat după ce a fost încuviințat de către
instanță este cel în baza căruia judecătorul poate afla adevărul
judiciar, iar împrejurarea că se poate propune proba cu martori
în materie comercială nu poate fi neconstituțională, câtă vreme
martorul tinde să dovedească o stare de fapt.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și

exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, concluziile scrise
depuse la dosar, dispozițiile de lege criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 46 teza a 7-a din Codul comercial, cu următorul
conținut: ăObligațiunile comerciale și liberațiunile se probează:
[...] Cu martori, de câte ori autoritatea judecătorească ar crede
că trebuie să admită proba testimonială și aceasta chiar în
cazurile prevăzute de art. 1191 din Codul civil;”.
Art. 1191 din Codul civil are următorul conținut:
ăDovada actelor juridice al căror obiect are o valoare ce
depășește suma de 250 lei, chiar pentru depozit voluntar, nu se
poate face decât sau prin act autentic, sau prin act sub
semnătură privată.
Nu se va primi niciodată o dovadă prin martori, în contra sau
peste ceea ce cuprinde actul, nici despre ceea ce se pretinde că
s-ar fi zis înaintea, la timpul sau în urma confecționării actului,
chiar cu privire la o sumă sau valoare ce nu depășește 250 lei.
Părțile însă pot conveni ca și în cazurile arătate mai sus să
se poată face dovada cu martori, dacă aceasta privește drepturi
de care ele pot să dispună.”
Autorul excepției de neconstituționalitate susține că sunt
încălcate dispozițiile constituționale cuprinse în art. 16 privind
egalitatea în drepturi, în art. 20 referitoare la tratatele
internaționale privind drepturile omului, în art. 21 privitoare la
accesul liber la justiție, precum și în art. 24 care consacră dreptul
la apărare. De asemenea, sunt invocate prevederile art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea
constată că, potrivit dispozițiilor de lege criticate, în materie
comercială se admite proba cu martori, chiar și în cazurile în
care art. 1191 din Codul civil interzice acest mijloc de probă,
adică pentru dovada actelor juridice al căror obiect are o valoare
ce depășește suma de 250 lei și împotriva și peste cuprinsul
unui înscris, chiar cu privire la o sumă sau valoare ce nu
depășește 250 lei.
Regula în materia probei cu martori este cea enunțată de
art. 1191 alin. 1 din Codul civil și urmărește protejarea
intereselor părților, instituind obligativitatea preconstituirii
înscrisurilor pentru actele juridice încheiate de acestea, motiv
pentru care s-a prevăzut interdicția de a dovedi cu martori actele
juridice a căror valoare depășește 250 lei.

6

MONITORUL OFICIAL AL ROMÂNIEI, PARTEA I, 561/10.VIII.2010

Curtea constată, pe de-o parte, că dispozițiile criticate din
Codul comercial sunt derogatorii de la cele ale Codului civil și își
au justificarea în necesitatea de a asigura modalități de probă
simple și rapide în materie comercială, materie guvernată de
principiul celerității, iar, pe de altă parte, că, potrivit dispozițiilor
de lege criticate, în materie comercială, instanța de judecată are
doar posibilitatea de a administra proba prin martori, deci
aprecierea admisibilității acesteia se face în mod concret, ținând
cont de particularitățile fiecărui caz. Totodată, potrivit art. 55 din
același act normativ, ăcând Codul comercial cere proba prin
scris, proba testimonială nu poate fi admisă decât în cazurile în
care este permisă și de Codul civil”.
Art. 21 din Constituție garantează accesul liber la justiție cu
finalitatea apărării drepturilor, libertăților și intereselor legitime
ale persoanei, fără a conține nicio precizare referitoare la modul

în care acestea urmează a fi dovedite. De altfel, modul de
administrare a probelor în procesul civil sau comercial, chiar
dacă acesta a fost reglementat anterior intrării în vigoare a
Constituției, s-a făcut în acord cu dispozițiile art. 126 alin. (2) din
Legea fundamentală.
Așadar, Curtea nu poate reține încălcarea dispozițiilor art. 21 și
art. 20 din Constituție, raportate la prevederile art. 6 paragraful 1
din Convenția pentru apărarea drepturilor omului și a libertăților
fundamentale și nici a art. 24 din Legea fundamentală, referitor la
dreptul la apărare.
În ceea ce privește art. 16 din Constituție, referitor la
egalitatea în fața legii, Curtea constată că autorul excepției de
neconstituționalitate nu a precizat în ce mod dispozițiile de lege
criticate ar contraveni acestui principiu constituțional și, prin
urmare, nu poate analiza această critică.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 46 teza a 7-a din Codul comercial, excepție ridicată de
Societatea Comercială ăConstrucții de Căi Ferate și Alte Căi de Comunicație” — S.A. din Sinaia în Dosarul nr. 3.562/115/2009 al
Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 935
din 6 iulie 2010

referitoare la excepția de neconstituționalitate a dispozițiilor art. 39 și art. 40
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 39 și art. 40 din Ordonanța Guvernului
nr. 92/2003 privind Codul de procedură fiscală, excepție ridicată

de Mihai Mândru în Dosarul nr. 1.636/2/2009 al Curții de Apel
București — Secția a VIII-a contencios administrativ și fiscal.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2009, pronunțată în Dosarul
nr. 1.636/2/2009, Curtea de Apel București — Secția a VIII-a
contencios administrativ și fiscal a sesizat Curtea

MONITORUL OFICIAL AL ROMÂNIEI, PARTEA I, Nr. 561/10.VIII.2010
Constituțională cu excepția de neconstituționalitate a
dispozițiilor art. 39 și art. 40 din Ordonanța Guvernului
nr. 92/2003 privind Codul de procedură fiscală, excepție
ridicată de Mihai Mândru într-o cauză având ca obiect
soluționarea contestației împotriva unui act administrativ fiscal.
În motivarea excepției de neconstituționalitate se susține
că prevederile criticate conferă unei autorități administrative
fiscale competențe specifice unei instanțe de judecată. În aceste
condiții, practic, funcționarii publici exercită atribuții specifice
judecătorilor.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului apreciază că textele legale criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, notele scrise depuse, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 39 și art. 40 din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
care au următorul cuprins:
— Art. 39: ăFuncționarul public din cadrul organului fiscal
implicat într-o procedură de administrare se află în conflict de
interese, dacă:
a) în cadrul procedurii respective acesta este contribuabil,
este soț/soție al/a contribuabilului, este rudă până la gradul al
treilea inclusiv a contribuabilului, este reprezentant sau
împuternicit al contribuabilului;
b) în cadrul procedurii respective poate dobândi un avantaj
ori poate suporta un dezavantaj direct;
c) există un conflict între el, soțul/soția, rudele sale până la
gradul al treilea inclusiv și una dintre părți sau soțul/soția, rudele
părții până la gradul al treilea inclusiv;
d) în alte cazuri prevăzute de lege.”;
— Art. 40: ă(1) Funcționarul public care știe că se află în una
dintre situațiile prevăzute la art. 39 este obligat să înștiințeze
conducătorul organului fiscal și să se abțină de la îndeplinirea
procedurii.

7

(2) În cazul în care conflictul de interese se referă la
conducătorul organului fiscal, acesta este obligat să înștiințeze
organul ierarhic superior.
(3) Abținerea se propune de funcționarul public și se decide
de îndată de conducătorul organului fiscal sau de organul
ierarhic superior.
(4) Contribuabilul implicat în procedura în derulare poate
solicita recuzarea funcționarului public aflat în conflict de
interese.
(5) Recuzarea funcționarului public se decide de îndată de
către conducătorul organului fiscal sau de organul fiscal ierarhic
superior. Decizia prin care se respinge cererea de recuzare
poate fi atacată la instanța judecătorească competentă. Cererea
de recuzare nu suspendă procedura de administrare în
derulare.”
Textele constituționale invocate sunt cele ale art. 21 alin. (4)
referitor la jurisdicțiile administrative speciale, art. 124 alin. (2)
privind înfăptuirea justiției și art. 126 alin. (5) privind interzicerea
înființării de instanțe extraordinare.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Excepția de neconstituționalitate ce privește art. 39 din
Codul de procedură fiscală nu este motivată în sensul art. 10
alin. (2) din Legea nr. 47/1992.
Simpla enumerare în susținerea excepției a unor prevederi
constituționale pretins încălcate nu este de natură să satisfacă
exigențele art. 10 alin. (2) din Legea nr. 47/1992. De altfel, în
acest sens, Curtea s-a mai pronunțat prin numeroase decizii,
dintre care, cu titlu exemplificativ, se rețin: Decizia nr. 627 din
29 mai 2008, publicată în Monitorul Oficial al României, Partea I,
nr. 555 din 23 iulie 2008, Decizia nr. 465 din 17 mai 2007,
publicată în Monitorul Oficial al României, Partea I, nr. 367 din
30 mai 2007, Decizia nr. 517 din 8 mai 2008, publicată în
Monitorul Oficial al României, Partea I, nr. 412 din 2 iunie 2008,
Decizia nr. 245 din 19 februarie 2009, publicată în Monitorul
Oficial al României, Partea I, nr. 166 din 17 martie 2009, Decizia
nr. 727 din 7 mai 2009, publicată în Monitorul Oficial al
României, Partea I, nr. 393 din 10 iunie 2009.
Cele de mai sus demonstrează că excepția de
neconstituționalitate ce privește art. 39 din Codul de procedură
fiscală este inadmisibilă.
2. Referitor la critica de neconstituționalitate ce vizează
art. 40 din Codul de procedură fiscală, se constată că acesta
reglementează o procedură administrativă și nu instituie o
procedură administrativ-jurisdicțională. Textul criticat vizează o
procedură de recurs grațios soluționată în mod firesc pe linie
ierarhică. Conducătorul organului fiscal sau organul ierarhic
superior nu realizează o activitate jurisdicțională (iuris dictio), ci
aplică legea la cazul concret cu care este sesizat. Accesul liber
la justiție al persoanei nu este limitat, întrucât această decizie
administrativă poate fi atacată în fața instanței judecătorești
competente.
În aceste condiții, nu se poate reține încălcarea textelor
constituționale invocate în susținerea excepției.

8

MONITORUL OFICIAL AL ROMÂNIEI, PARTEA I, 561/10.VIII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca inadmisibilă excepția de neconstituționalitate a dispozițiilor art. 39 din Ordonanța Guvernului nr. 92/2003
privind Codul de procedură fiscală, excepție ridicată de Mihai Mândru în Dosarul nr. 1.636/2/2009 al Curții de Apel București —
Secția a VIII-a contencios administrativ și fiscal.
2. Respinge ca neîntemeiată excepția de neconstituționalitate a dispozițiilor art. 40 din Ordonanța Guvernului nr. 92/2003
privind Codul de procedură fiscală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 939
din 6 iulie 2010

referitoare la excepția de neconstituționalitate a prevederilor art. 1020 și 1021 din Codul civil,
precum și a celor ale art. 1 pct. 1, art. 2 pct. 1, art. 3 pct. 1 și art. 4 pct. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1020 și 1021 din Codul civil, precum și a celor
ale art. 1 pct. 1, art. 2 pct. 1, art. 3 pct. 1 și art. 4 pct. 1 din Codul
de procedură civilă, excepție ridicată de Dorin Bălu în Dosarul
nr. 7.204/325/2009 al Judecătoriei Timișoara.
Dezbaterile au avut loc în ședința publică din data de 29 iunie
2010, fiind consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 5 noiembrie 2009, pronunțată în Dosarul
nr. 7.204/325/2009, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 1020 și 1021 din Codul civil, precum și a
celor ale art. 1 pct. 1, art. 2 pct. 1, art. 3 pct. 1 și art. 4 pct. 1
din Codul de procedură civilă, excepție ridicată de Dorin Bălu

într-o cauză având ca obiect rezoluțiune antecontract de
vânzare-cumpărare.
În motivarea excepției de neconstituționalitate autorul
acesteia consideră că prevederile art. 1020 și 1021 din Codul
civil și cele ale art. 1 pct. 1, art. 2 pct. 1, art. 3 pct. 1 și art. 4
pct. 1 din Codul de procedură civilă sunt neconstituționale,
deoarece încalcă dreptul la un proces echitabil, egalitatea
cetățenilor în fața legii, precum și dreptul de proprietate, prin
posibilitatea conferită de articolele criticate din Codul civil de a
se putea opta între desființarea și executarea contractului.
Totodată, apreciază că textele de lege din Codul de
procedură civilă, care reglementează competența materială a
instanțelor de judecată, discriminează cetățenii, întrucât unele
procese sunt judecate de instanțe superioare, astfel încât părțile
beneficiază de un proces echitabil și o aplicare corectă a legii.
Ca atare, consideră că toate procesele ar trebui judecate în
primă instanță de aceeași instanță de judecată, deoarece au
aceeași importanță, altfel se instituie o discriminare între
justițiabili în ceea ce privește dreptul la un proces echitabil.
Judecătoria Timișoara și-a exprimat opinia în sensul că
prevederile de lege criticate nu contravin normelor
constituționale invocate în susținerea excepției de
neconstituționalitate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate sunt constituționale. Astfel, în ceea ce privește art. 1020
și 1021 din Codul civil apreciază că acestea reprezintă expresia
aplicării principiului constituțional al garantării dreptului de

MONITORUL OFICIAL AL ROMÂNIEI, PARTEA I, Nr. 561/10.VIII.2010
proprietate și rezultatul voinței părților contractante, în limitele
legii. În acest sens, invocă Decizia Curții Constituționale
nr. 24/2009.
Cu privire la art. 1 pct. 1, art. 2 pct. 1, art. 3 pct. 1 și art. 4
pct. 1 din Codul de procedură civilă, Avocatul Poporului
consideră că aceste texte legale, care reglementează
competența materială a instanțelor de diferite grade, nu instituie
discriminări de natură a aduce atingere principiului egalității
cetățenilor în fața legii și nici nu îngrădesc accesul liber la justiție
sau dreptul la un proces echitabil.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1020 și 1021 din Codul civil, precum și cele ale
art. 1 pct. 1, art. 2 pct. 1, art. 3 pct. 1 și art. 4 pct. 1 din Codul de
procedură civilă.
Textele de lege criticate din Codul civil au următorul cuprins:
— Art. 1020: ăCondiția rezolutorie este subînțeleasă
totdeauna în contractele sinalagmatice, în caz când una din părți
nu îndeplinește angajamentul său.”;
— Art. 1021: ăÎntr-acest caz, contractul nu este desființat de
drept. Partea în privința căreia angajamentul nu s-a executat are
alegerea sau să silească pe cealaltă a executa convenția, când
este posibil, sau să-i ceară desființarea, cu daune de interese.
Desființarea trebuie să se ceară înaintea justiției, care, după
circumstanțe, poate acorda un termen părții acționate.”
Normele legale criticate din Codul de procedură civilă prevăd
următoarele:
— Art. 1 pct. 1: ăJudecătoriile judecă:
1. în primă instanță, toate procesele și cererile, în afară de
cele date prin lege în competența altor instanțe;”;
— Art. 2 pct. 1: ăTribunalul judecă:
1. în primă instanță:
a) procesele și cererile în materie comercială al căror obiect
are o valoare de peste 1 miliard lei, precum și procesele și
cererile în această materie al căror obiect este neevaluabil în
bani;
b) procesele și cererile în materie civilă al căror obiect are o
valoare de peste 5 miliarde lei, cu excepția cererilor de
împărțeală judiciară, a cererilor în materia succesorală, a
cererilor neevaluabile în bani și a cererilor privind materia
fondului funciar, inclusiv cele de drept comun, petitorii sau, după
caz, posesorii, formulate de terții vătămați în drepturile lor prin
aplicarea legilor în materia fondului funciar;
c) conflictele de muncă, cu excepția celor date prin lege în
competența altor instanțe;
d) procesele și cererile în materie de contencios
administrativ, în afară de cele date în competența curților de
apel;
e) procesele și cererile în materie de creație intelectuală și de
proprietate industrială;
f) procesele și cererile în materie de expropriere;
g) cererile pentru încuviințarea, nulitatea sau desfacerea
adopției;

9

h) cererile pentru repararea prejudiciilor cauzate prin erori
judiciare săvârșite în procesele penale;
i) cererile pentru recunoașterea, precum și cele pentru
încuviințarea executării silite a hotărârilor date în țări străine;”;
— Art. 3 pct. 1: ăCurțile de apel judecă:
1. în primă instanță, procesele și cererile în materie de
contencios administrativ privind actele autorităților și instituțiilor
centrale;”;
— Art. 4 pct. 1: ăCurtea Supremă de Justiție judecă:
1. recursurile declarate împotriva hotărârilor curților de apel
și a altor hotărâri, în cazurile prevăzute de lege;”.
Autorul excepției susține că prevederile legale criticate
contravin dispozițiilor constituționale ale art. 4 alin. (2) referitoare
la unitatea poporului și egalitatea între cetățeni, art. 16 alin. (1)
privind egalitatea în drepturi, art. 21 alin. (3) care prevăd dreptul
la un proces echitabil și art. 44 privind dreptul de proprietate.
Examinând excepția, Curtea constată că nu pot fi primite
criticile autorului acesteia privind neconstituționalitatea
prevederilor art. 1020 și 1021 din Codul civil, deoarece, așa cum
a statuat prin Decizia nr. 24 din 8 ianuarie 2009, publicată în
Monitorul Oficial al României, Partea I, nr. 48 din 27 ianuarie
2009, ăîncheierea unui contract fiind guvernată de principiul
libertății contractuale, părțile pot să determine, prin voința lor,
clauzele contractuale și efectele pe care acestea urmează să le
producă. Totodată, prin reglementarea în cuprinsul art. 1020 și
art. 1021 din Codul civil a rezoluțiunii contractelor sinalagmatice
cu executare uno ictu sau rezilierii contractelor cu executare
succesivă, pentru neexecutarea culpabilă a unor obligații
contractuale, se recunoaște părții care și-a executat sau este
gata să-și execute obligațiile posibilitatea de a alege între
executarea silită și încetarea contractului prin rezoluțiune,
respectiv reziliere, în cazul când cealaltă parte nu-și execută
obligațiile sale contractuale, legiuitorul realizând astfel un
echilibru între principiul forței obligatorii a contractului și
principiul executării în natură și cu bună-credință a obligațiilor
asumate.
Garanția acestui echilibru este dată tocmai de competența
instanței judecătorești, reglementată prin teza ultimă a art. 1021
din Codul civil, de a aprecia asupra posibilității părții creditoare
de a cere rezoluțiunea sau rezilierea, acordând un termen de
grație, în situațiile în care apreciază că este posibilă executarea
în natură a obligațiilor debitorului sau de a respinge acțiunea
când debitorul și-a executat obligațiile în cursul procesului.”
Așa fiind, aceste texte de lege constituie tocmai expresia
aplicării principiului constituțional al garantării dreptului de
proprietate și a dreptului părților la un proces echitabil.
De asemenea, Curtea constată că nu poate fi reținută nici
pretinsa neconstituționalitate a prevederilor art. 1 pct. 1, art. 2
pct. 1, art. 3 pct. 1 și art. 4 pct. 1 din Codul de procedură civilă,
care reglementează competența materială a instanțelor de
judecată, deoarece delimitarea competenței materiale între
instanțe de grad diferit nu aduce atingere dreptului la un proces
echitabil sau egalității în fața legii. Aceasta întrucât toți cetățenii
aflați în situații similare beneficiază de aceleași etape ale
procesului civil și pot uza de aceleași mijloace probatorii și acte
de procedură care le asigură egalitatea armelor, în sensul
consacrat de art. 6 din Convenția Europeană a Drepturilor
Omului.
Mai mult, aceste prevederi legale sunt conforme și cu
dispozițiile art. 126 din Constituție, care prevăd că justiția se
înfăptuiește prin instanțele judecătorești stabilite de lege, iar
competența și procedura de judecată sunt stabilite numai prin
lege.

10

MONITORUL OFICIAL AL ROMÂNIEI, PARTEA I, 561/10.VIII.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1020 și 1021 din Codul civil, precum și a celor ale art. 1
pct. 1, art. 2 pct. 1, art. 3 pct. 1 și art. 4 pct. 1 din Codul de procedură civilă, excepție ridicată de Dorin Bălu în Dosarul
nr. 7.204/325/2009 al Judecătoriei Timișoara.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 943
din 6 iulie 2010

referitoare la excepția de neconstituționalitate a dispozițiilor art. 91 alin. (3)
din Ordonanța Guvernului nr. 92/2003 privind Codul de procedură fiscală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 91 din Ordonanța Guvernului nr. 92/2003
privind Codul de procedură fiscală, excepție ridicată de
Gheorghe Mudura în Dosarul nr. 658/308/2008 al Judecătoriei
Sighișoara.
Dezbaterile au avut loc în ședința publică din 29 iunie 2010,
în prezența reprezentantului Ministerului Public, și au fost
consemnate în încheierea din aceeași dată, când, având nevoie
de timp pentru a delibera, Curtea, în conformitate cu dispozițiile
art. 14 și ale art. 58 alin. (3) din Legea nr. 47/1992 privind
organizarea și funcționarea Curții Constituționale, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 658/308/2008, Judecătoria Sighișoara a sesizat Curtea
Constituțională cu excepția de neconstituționalitate a

dispozițiilor art. 91 din Ordonanța Guvernului nr. 92/2003
privind Codul de procedură fiscală, excepție ridicată de
Gheorghe Mudura într-o cauză în care acesta a fost trimis în
judecată pentru săvârșirea infracțiunii de evaziune fiscală.
În motivarea excepției de neconstituționalitate se susține
că prescrierea în termen de 10 ani a dreptului organului fiscal de
a stabili obligații fiscale în cazul în care acestea rezultă din
săvârșirea unei infracțiuni poate avea drept consecință
tergiversarea rezolvării cauzei penale sub aspectul laturii civile,
astfel încât, în cadrul acestui termen, organul fiscal va putea
stabili obligații fiscale. Se susține că, datorită acestui termen de
10 ani, se calculează în tot acest interval de timp majorări de
întârziere și penalități de întârziere. Un atare termen contravine
principiului soluționării cu celeritate a procesului penal.
Se mai arată că instituirea acestui termen de prescripție de
10 ani contravine principiului egalității, întrucât debitorii ale căror
obligații fiscale izvorăsc din fapte de natură penală sunt
discriminați față de cei ale căror obligații fiscal nu izvorăsc din
astfel de fapte, raportat la care termenul de prescripție este de
doar 5 ani.
Totodată, se apreciază că dispozițiile legale criticate sunt
contrare și dreptului la apărare.
Judecătoria Sighișoara apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 561/10.VIII.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 91 din Ordonanța
Guvernului nr. 92/2003 privind Codul de procedură fiscală,
republicată în Monitorul Oficial al României, Partea I, nr. 513 din
31 iulie 2007. În realitate, astfel cum rezultă din motivarea
excepției, autorul acesteia critică numai constituționalitatea
art. 91 alin. (3) din Ordonanța Guvernului nr. 92/2003 privind
Codul de procedură fiscală, text asupra căruia Curtea, potrivit
jurisprudenței sale, urmează să se pronunțe. Art. 91 alin. (3) din
Ordonanța Guvernului nr. 92/2003 are următorul cuprins:
ă(3) Dreptul de a stabili obligații fiscale se prescrie în termen de
10 ani în cazul în care acestea rezultă din săvârșirea unei fapte
prevăzute de legea penală.”
Textele constituționale invocate sunt cele ale art. 16 privind
egalitatea în drepturi și ale art. 24 privind dreptul la apărare.
Totodată, sunt invocate și prevederile art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil, precum și cele ale art. 14 din
Pactul internațional cu privire la drepturile civile și politice privind
dreptul la un proces echitabil.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
1. Din motivarea criticii de neconstituționalitate, Curtea
observă că autorul excepției pleacă de la o premisă greșită,
considerând că, prin efectul art. 91 alin. (3) din Codul de
procedură fiscală, se calculează penalități sau dobânzi de
întârziere pe toată perioada în care organul fiscal poate stabili
obligații fiscale. Or, o atare situație nu rezultă în temeiul art. 91
alin. (3) din cod, penalitățile sau dobânzile de întârziere fiind
obligații fiscale accesorii care sunt stabilite în baza existenței
unei obligații fiscale principale; de altfel, obligațiile fiscale
accesorii curg până la data stingerii sumei datorate, fără ca
ăstabilirea” acestora să fie ținută de termenul prevăzut de art. 91
alin. (3) din cod. Numai obligațiile fiscale principale trebuie
stabilite în condițiile art. 91 alin. (3) din cod. Însă autorul
excepției este mai degrabă nemulțumit de faptul că pe perioada
soluționării cauzei penale curg în continuare penalități sau
dobânzi de întârziere, dar, după cum se poate observa,
curgerea obligațiilor accesorii este o consecință firească a
faptului că, fiind vorba de o infracțiune (deci de o conduită mai
mult decât culpabilă), organul fiscal avea temei să își extindă
controlul și să stabilească obligații fiscale și dincolo de termenul
de prescripție de 5 ani, și anume într-un termen de 10 ani.
2. Pe fondul cauzei, Curtea constată că în jurisprudența sa
referitoare la dreptul de acces la justiție Curtea Europeană a

11

Drepturilor Omului a decis, în Cauza Z și alții contra Regatului
Unit al Marii Britanii (2001), că art. 6 paragraful 1 din Convenția
pentru apărarea drepturilor omului și a libertăților fundamentale
poate fi invocat de orice persoană care consideră că a existat o
ingerință ilegală în privința exercițiului unuia dintre drepturile sale
având caracter civil, adăugând însă că ădreptul de acces la
tribunale nu este un drept absolut” și că ăacesta poate fi supus
unor restricții legitime, cum ar fi termenele legale de prescripție
sau ordonanțele care impun depunerea unei cauțiuni”.
Pornind de la acest considerent de principiu, reținut de altfel
și în jurisprudența Curții Constituționale (spre exemplu, Decizia
nr. 267 din 22 martie 2007, publicată în Monitorul Oficial al
României, Partea I, nr. 308 din 9 mai 2008), Curtea observă
următoarele:
— textul art. 91 alin. (3) din Codul de procedură fiscală
prevede că termenul de prescripție a dreptului de a stabili
obligații fiscale este de 10 ani în cazul în care acestea rezultă din
săvârșirea unei fapte prevăzute de legea penală;
— o atare derogare de la termenul de 5 ani prevăzut de
art. 91 alin. (1) din cod se datorează tocmai faptului că
sustragerea de la plata obligației fiscale a fost realizată prin
săvârșirea unei fapte de natură penală și de aici rezultă și
tratamentul juridic diferit aplicat sub aspectul termenului de
prescripție.
Potrivit jurisprudenței Curții Constituționale, spre exemplu,
Decizia nr. 1 din 8 februarie 1994, publicată în Monitorul Oficial
al României, Partea I, nr. 69 din 16 martie 1994, ăprincipiul
egalității în fața legii presupune instituirea unui tratament egal
pentru situații care, în funcție de scopul urmărit, nu sunt diferite.
De aceea el nu exclude, ci, dimpotrivă, presupune soluții diferite
pentru situații diferite. În consecință, un tratament diferit nu
poate fi doar expresia aprecierii exclusive a legiuitorului, ci
trebuie să se justifice rațional, în respectul principiului egalității
cetățenilor în fața legii și a autorităților publice.” De asemenea,
art. 16 din Constituție ăvizează egalitatea în drepturi între
cetățeni în ceea ce privește recunoașterea în favoarea acestora
a unor drepturi și libertăți fundamentale, nu și identitatea de
tratament juridic asupra aplicării unor măsuri, indiferent de
natura lor. În felul acesta se justifică nu numai admisibilitatea
unui regim juridic diferit față de anumite categorii de persoane,
dar și necesitatea lui” (Decizia nr. 53 din 19 februarie 2002,
publicată în Monitorul Oficial al României, Partea I, nr. 224 din
3 aprilie 2002). Curtea a mai statuat că ăprincipiul egalității în
drepturi nu înseamnă eo ipso aplicarea aceluiași regim juridic
unor situații care, prin specificul lor, sunt diferite” (Decizia nr. 139
din 19 noiembrie 1996, publicată în Monitorul Oficial al
României, Partea I, nr. 7 din 20 ianuarie 1997).
Aplicând aceste considerente de principiu la cauza de față,
Curtea constată că tratamentul juridic diferențiat raportat la
durata termenului de prescripție prevăzut de art. 91 alin. (3) din
cod este justificată tocmai de natura faptei care a stat la baza
sustragerii persoanei în cauză de la plata obligațiilor sale fiscale.
Totodată, durata de 10 ani a termenului de prescripție este
justificată și de imperativul asigurării ritmicității veniturilor la
bugetul de stat și evitării posibilității neîncasării acestor venituri.
Prin urmare, Curtea nu poate reține criticile de
neconstituționalitate invocate de autorul excepției.

12

MONITORUL OFICIAL AL ROMÂNIEI, PARTEA I, 561/10.VIII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 91 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată de Gheorghe Mudura în Dosarul nr. 658/308/2008 al Judecătoriei
Sighișoara.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 958
din 6 iulie 2010

referitoare la excepția de neconstituționalitate a prevederilor art. 16 alin. (3)
din Legea partidelor politice nr. 14/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (3) din Legea nr. 14/2003 privind
partidele politice, excepție ridicată de Pavel Sebastian Filimon în
Dosarul nr. 3.241/104/2009 al Tribunalului Olt — Secția
comercială și de contencios administrativ, de Eugenia Oprea în
Dosarul nr. 3.244/104/2009 al aceleiași instanțe și din oficiu de
Tribunalul Vrancea — Secția comercială și de contencios
administrativ fiscal în Dosarul său nr. 3.328/91/2009. Excepția
de neconstituționalitate formează obiectul dosarelor Curții
Constituționale nr. 221D/2010, nr. 222D/2010 și nr. 300D/2010.
Dezbaterile au avut loc în ședința publică din 29 iunie 2010,
fiind consemnate în încheierea de ședință de la acea dată, când
Curtea a dispus conexarea dosarelor amintite și, întrucât a avut
nevoie de timp pentru a delibera, a amânat pronunțarea pentru
data de 6 iulie 2010.
C U R T E A,

având în vedere actele și lucrările dosarelor, reține următoarele:
Prin încheierile din 20 ianuarie 2010 și, respectiv,
9 decembrie 2009, pronunțate în dosarele nr. 3.241/104/2009
și nr. 3.244/104/2009 și, respectiv, nr. 3.328/91/2009, Tribunalul
Olt — Secția comercială și de contencios administrativ și
Tribunalul Vrancea — Secția comercială și de contencios

administrativ fiscal au sesizat Curtea Constituțională cu
excepția de neconstituționalitate a prevederilor art. 16
alin. (3) din Legea nr. 14/2003 privind partidele politice.
Excepția a fost ridicată de Pavel Sebastian Filimon, Oprea
Eugenia și, respectiv, din oficiu, de Tribunalul Vrancea — Secția
comercială și de contencios administrativ fiscal în cauze având
ca obiect anularea unor hotărâri de excludere din rândul
membrilor unor partide politice.
În motivarea excepției de neconstituționalitate, având un
conținut asemănător, se susține, în esență, că dispozițiile de
lege criticate îngrădesc liberul acces la justiție, întrucât recunosc
doar unor organe speciale ale partidului, care nu prezintă
garanții de independență și imparțialitate, competența de a se
pronunța cu privire la pierderea calității de membru al partidului.
Instituirea unei jurisdicții exclusiv interne a partidului afectează
și exercitarea dreptului de a fi ales, prin aceea că, potrivit
dispozițiilor art. 9 alin. (2) lit. h1) din Legea nr. 393/2004 privind
Statutul aleșilor locali, calitatea de ales local încetează de drept,
înainte de expirarea duratei normale a mandatului, odată cu
pierderea calității de membru al partidului politic pe a cărui listă
a fost ales. Totodată, se susține că este afectat și dreptul de vot,
ignorându-se votul exprimat de alegătorii care au votat pentru un
anumit candidat, a cărui calitate de ales local încetează ca
urmare a excluderii din partid.
Tribunalul Olt — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 561/10.VIII.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. (3) din Legea partidelor politice
nr. 14/2003, publicată în Monitorul Oficial al României, Partea I,
nr. 25 din 17 ianuarie 2003, având următorul conținut:
— Art.16 alin. (3): ă(3) Dobândirea sau pierderea calității de
membru al unui partid politic este supusă numai jurisdicției
interne a partidului respectiv, potrivit statutului partidului”.
În opinia autorilor excepției de neconstituționalitate, textul de
lege criticat contravine următoarelor dispoziții din Legea

13

fundamentală: art. 21, care consacră dreptul de acces liber la
justiție și la un proces echitabil, art. 36 referitor la dreptul la vot
și art. 37 privind dreptul de a fi ales. Se mai invocă și încălcarea
dispozițiilor art. 6 paragraful 1 din Convenția pentru apărarea
drepturilor omului și a libertăților fundamentale, care garantează
dreptul părților la un proces echitabil, precum și cele ale art. 13
din aceeași convenție, care instituie dreptul la un recurs efectiv.
De asemenea, sunt menționate și dispozițiile din Carta
drepturilor fundamentale a Uniunii Europene cuprinse la art. 47
ăDreptul la o cale de atac eficientă” și la art. 46 ăPrezumția de
nevinovăție”.
Examinând excepția de neconstituționalitate, Curtea observă
că s-a mai pronunțat, prin raportare la aceleași texte din
Constituție și din celelalte documente internaționale invocate de
autorii prezentei excepții. Prin Decizia nr. 197 din 4 martie 2010,
publicată în Monitorul Oficial al României, Partea I, nr. 209 din
2 aprilie 2010, Curtea a respins excepția ca neîntemeiată,
pentru motivele acolo arătate. Întrucât nu au fost relevate
elemente de noutate care să justifice reconsiderarea acestei
jurisprudențe, soluția și argumentele pe baza căreia a fost
pronunțată își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (3) din Legea nr. 14/2003 privind partidele politice,
excepție ridicată de Pavel Sebastian Filimon în Dosarul nr. 3.241/104/2009 al Tribunalului Olt — Secția comercială și de contencios
administrativ, de Eugenia Oprea în Dosarul nr. 3.244/104/2009 al aceleiași instanțe și din oficiu de Tribunalul Vrancea — Secția
comercială și de contencios administrativ fiscal în Dosarul nr. 3.328/91/2009.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 961
din 6 iulie 2010

referitoare la excepția de neconstituționalitate a dispozițiilor art. 13 alin. (1) și (2)
din Ordonanța de urgență a Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte comerciale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 13 alin. (1) și (2) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, excepție ridicată de Societatea Comercială

ăCasito Transimpex” — S.R.L. din comuna Peștișu Mic,
sat Valea Nandrului, în Dosarul nr. 5.353/243/2009 al
Judecătoriei Hunedoara.
Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2010, pronunțată în Dosarul
nr. 5.353/243/2009, Judecătoria Hunedoara a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 13 alin. (1) și (2) din
Ordonanța de urgență a Guvernului nr. 119/2007 privind
măsurile pentru combaterea întârzierii executării obligațiilor
de plată rezultate din contracte comerciale, excepție ridicată

14

MONITORUL OFICIAL AL ROMÂNIEI, PARTEA I, 561/10.VIII.2010

de Societatea Comercială Casito Transimpex — S.R.L. din
comuna Peștișu Mic, sat Valea Nandrului.
În motivarea excepției de neconstituționalitate autorul
consideră că dispozițiile legale criticate îngrădesc dreptul la un
proces echitabil și la o judecată imparțială, întrucât cererea de
anulare a ordonanței de plată se soluționează întotdeauna de
către aceeași instanță care a soluționat cererea de emitere a
ordonanței. Mai mult, lipsirea părților de posibilitatea de a
formula o cale de atac împotriva acestei hotărâri, precum și
soluționarea cererii numai pe baza actelor depuse și a
explicațiilor date de părți, fără a administra și alte probe,
împiedică exercitarea dreptului la apărare al persoanelor
implicate în procedura instituită prin Ordonanța de urgență a
Guvernului nr. 119/2007.
Judecătoria Hunedoara apreciază că dispozițiile legale
criticate nu contravin principiului liberului acces la justiție și nu
afectează dreptul părților la un proces echitabil și la soluționarea
cauzei într-un termen rezonabil, deoarece nu împiedică părțile
interesate de a apela la instanțele judecătorești, de a se apăra
și de a se prevala de toate garanțiile procesuale care concură la
realizarea unui proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 alin. (1) și (2) din Ordonanța de urgență a
Guvernului nr. 119/2007 privind măsurile pentru combaterea
întârzierii executării obligațiilor de plată rezultate din contracte
comerciale, publicată în Monitorul oficial al României, Partea I,
nr. 738 din 31 octombrie 2007, texte de lege care au următorul
conținut: ă(1) Împotriva ordonanței de plată debitorul poate
formula cerere în anulare, în termen de 10 zile de la data
comunicării acesteia.

(2) Cererea în anulare se soluționează de către instanța
competentă pentru judecarea fondului cauzei în primă instanță.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (3), art. 24, 126 și 129.
Examinând excepția de neconstituționalitate, Curtea reține
că, potrivit dispozițiilor art. 5 alin. (1) și art. 13 alin. (2) din
ordonanță, atât cererea privind creanța de plată a prețului, cât și
cererea în anulare a ordonanței de plată se soluționează de
către instanța competentă de drept comun pentru judecarea
fondului cauzei în primă instanță, cu prevederea expresă a
competenței instanței de contencios administrativ, în cazul
cererii privind creanța de plată a prețului rezultând dintr-un
contract de achiziție publică, de concesiune de lucrări publice
sau de servicii.
În ceea ce privește critica potrivit căreia dispozițiile criticate
sunt neconstituționale, în sensul că ordonanța care va conține
somația de plată poate fi atacată numai cu o acțiune în anulare,
iar nu și prin recurs, Curtea constată că această critică este
neîntemeiată. Astfel, prin Decizia nr. 270 din 24 iunie 2003,
publicată în Monitorul Oficial al României, Partea I, nr. 538 din
25 iulie 2003, sau prin Decizia nr. 582 din 14 aprilie 2009,
publicată în Monitorul Oficial al României, Partea I, nr. 426 din
23 iunie 2009, Curtea a statuat că specificul domeniului supus
reglementării a impus adoptarea unor soluții diferite față de cele
din dreptul comun, una dintre acestea constituindu-o
consacrarea cererii în anulare, care reprezintă evident o cale de
atac împotriva ordonanței. Împrejurarea că legiuitorul a instituit
o cale de atac cu o fizionomie juridică diferită de aceea a căilor
de atac de drept comun nu relevă niciun aspect de
neconstituționalitate, fiind în deplină concordanță cu prevederile
art. 129 din Constituție. Legiuitorul ordinar este deplin îndreptățit
ca, în considerarea anumitor particularități, să opteze pentru o
cale de atac cu o identitate proprie, alta decât cea de drept
comun, o asemenea concluzie rezultând, de altfel, și din
redactarea adoptată de legiuitorul constituțional, potrivit căreia
stabilirea regimului juridic al căilor de atac este de competența
exclusivă a legiuitorului ordinar, care, potrivit atribuțiilor
prevăzute de art. 126 alin. (3) din Constituție, stabilește
competența și procedura de judecată, evident cu condiția ca
nicio normă de procedură să nu contravină vreunei dispoziții
constituționale.
Soluția adoptată în deciziile anterioare, precum și
considerentele pe care aceasta se întemeiază își mențin
valabilitatea și în cauza de față, întrucât nu au apărut elemente
noi care să determine schimbarea jurisprudenței Curții
Constituționale în această materie.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (1) și (2) din Ordonanța de urgență a Guvernului
nr. 119/2007 privind măsurile pentru combaterea întârzierii executării obligațiilor de plată rezultate din contracte comerciale, excepție
ridicată de Societatea Comercială Casito Transimpex — S.R.L. din comuna Peștișu Mic, sat Valea Nandrului, în Dosarul
nr. 5.353/243/2009 al Judecătoriei Hunedoara.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 561/10.VIII.2010

15

CURTEA CONSTITUȚIONALĂ

D E C I Z I A Nr. 973
din 6 iulie 2010

referitoare la excepția de neconstituționalitate a prevederilor art. 7 alin. (1)
din Legea contenciosului administrativ nr. 554/2004
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 7 din Legea contenciosului administrativ
nr. 554/2004, excepție ridicată de Societatea Comercială ăMar
International Trading 94” — S.R.L. din București în Dosarul
nr. 10.702/118/2007 al Curții de Apel Constanța — Secția
comercială, maritimă și fluvială, contencios administrativ și fiscal
și a prevederilor art. 7 alin. (1) din Legea contenciosului
administrativ nr. 554/2004, excepție ridicată de Sorin Petre în
Dosarul nr. 2.635/109/2009 al Tribunalului Argeș — Secția civilă.
Excepțiile formează obiectul dosarelor Curții Constituționale
nr. 531D/2010 și nr. 536D/2010.
Dezbaterile au avut loc în ședința publică din 29 iunie 2010,
fiind consemnate în încheierea de ședință de la acea dată, când
Curtea a dispus conexarea dosarelor amintite și, întrucât a avut
nevoie de timp pentru a delibera, a amânat pronunțarea pentru
data de 6 iulie 2010.
C U R T E A,

având în vedere actele și lucrările dosarelor, reține următoarele:
Prin încheierile din 7 decembrie 2009 și 22 ianuarie 2010,
pronunțate în dosarele nr. 10.702/118/2007 și, respectiv,
nr. 2.635/109/2009, Curtea de Apel Constanța — Secția
comercială, maritimă și fluvială, contencios administrativ și
fiscal și Tribunalul Argeș – Secția civilă au sesizat Curtea
Constituțională cu excepția de neconstituționalitate a
prevederilor art. 7 din Legea contenciosului administrativ
nr. 554/2004 și, respectiv, a prevederilor art. 7 alin. (1) din
aceeași lege. Excepția a fost ridicată de Societatea Comercială
ăMar International Trading 94” — S.R.L. din București și,
respectiv, Sorin Petre în cauze având ca obiect anularea unor
acte administrative.
În motivările excepției de neconstituționalitate, având un
conținut asemănător, se susține, în esență, că prin condiționarea
introducerii cererii de chemare în judecată de parcurgerea unei
etape preliminare se încalcă dreptul de acces liber la justiție. Se
arată că prin respingerea acțiunii ca inadmisibilă ca urmare a
neîndeplinirii procedurii prealabile se încalcă dreptul la un
proces echitabil, întrucât nu se mai poate stabili dacă pretenția
dedusă judecății este întemeiată sau nu. Se apreciază că
obligația depunerii plângerii prealabile la autoritatea emitentă cu
solicitarea adresată acesteia de a revoca actul emis nu poate fi

justificată obiectiv și rezonabil, în condițiile în care este greu de
crezut că autoritatea emitentă va reveni asupra actului
vătămător. Se mai arată că însăși prevederea procedurală
cuprinsă în art. 7 alin. (1) din Legea nr. 554/2004, potrivit căreia
persoana vătămată se poate adresa instanței numai după
solicitarea adresată autorității emitente în scopul revocării
actului, poate încuraja atitudinea autorității emitente de a nu-și
revoca propriul act.
Curtea de Apel Constanța — Secția comercială, maritimă
și fluvială, contencios administrativ și fiscal consideră că
excepția de neconstituționalitate a prevederilor art. 7 din Legea
contenciosului administrativ nr. 554/2004 este neîntemeiată.
Tribunalul Argeș — Secția civilă nu și-a exprimat opinia cu
privire la constituționalitatea prevederilor art. 7 alin. (1) din
aceeași lege.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând actele de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
Curtea Constituțională constată că, deși Curtea de Apel
Constanța — Secția comercială, maritimă și fluvială, contencios
administrativ și fiscal a sesizat instanța de control constituțional
cu soluționarea excepției de neconstituționalitate a prevederilor
întregului art. 7 din Legea contenciosului administrativ
nr. 554/2004, în realitate, din conținutul criticilor formulate de
autorul acestei excepții, rezultă că se are în vedere doar alin. (1)
al acestui articol. Așadar, prevederile de lege asupra cărora
urmează să se pronunțe Curtea Constituțională sunt cele ale
art. 7 alin. (1) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, astfel cum au fost modificate și
completate prin art. I pct. 7—9 din Legea nr. 262/2007 pentru
modificarea și completarea Legii contenciosului administrativ
nr. 554/2004, publicată în Monitorul Oficial al României, Partea I,
nr. 510 din 30 iulie 2007, care au următorul conținut:
— Art. 7 alin. (1): ăProcedura prealabilă
(1) Înainte de a se adresa instanței de contencios
administrativ competente, persoana care se consideră vătămată

16

MONITORUL OFICIAL AL ROMÂNIEI, PARTEA I, 561/10.VIII.2010

într-un drept al său ori într-un interes legitim printr-un act
administrativ individual trebuie să solicite autorității publice
emitente sau autorității ierarhic superioare, dacă aceasta există,
în termen de 30 de zile de la data comunicării actului, revocarea,
în tot sau în parte, a acestuia.”
În opinia autorilor excepției de neconstituționalitate, textul de
lege criticat contravine dispozițiilor art. 21 din Constituție care
consacră dreptul de acces liber la justiție și la un proces echitabil
și celor ale art. 6 paragraful 1 din Convenția pentru apărarea
drepturilor omului și a libertăților fundamentale, care garantează
dreptul părților la un proces echitabil.
Examinând excepția de neconstituționalitate, Curtea reține
că procedura prealabilă reglementată de textul de lege criticat
nu este de natură să afecteze dreptul de acces liber la justiție ori
dreptul la un proces echitabil. În jurisprudența sa, instanța de
contencios constituțional a statuat că ăprin instituirea procedurii
prealabile, ca de altfel în toate cazurile în care legiuitorul a
condiționat valorificarea unui drept de exercitarea sa în cadrul
unei anumite proceduri, nu s-a urmărit restrângerea accesului
liber la justiție, ci, exclusiv, instaurarea unui climat de ordine,
indispensabil, în vederea exercitării dreptului constituțional
prevăzut de art. 21 din Legea fundamentală”. În acest sens,
sunt, de exemplu, Decizia nr. 1.355 din 11 decembrie 2008,
publicată în Monitorul Oficial al României, Partea I, nr. 893 din
30 decembrie 2008, sau Decizia nr. 96 din 13 februarie 2007,
publicată în Monitorul Oficial al României, Partea I, nr. 168 din

9 martie 2007. De asemenea, prin Decizia nr. 1.039 din
9 octombrie 2008, publicată în Monitorul Oficial al României,
Partea I, nr. 761 din 11 noiembrie 2008, precum și prin Decizia
nr. 687 din 12 iunie 2008, publicată în Monitorul Oficial al
României, Partea I, nr. 563 din 25 iulie 2008, Curtea a reținut că
ăinstituirea recursului prealabil sau grațios reprezintă o
modalitate simplă, rapidă și scutită de taxa de timbru, prin care
persoana vătămată într-un drept al său de o autoritate publică
are posibilitatea de a obține recunoașterea dreptului pretins sau
a interesului său legitim direct de la organul emitent”. De altfel,
prin Decizia Plenului Curții Constituționale nr. 1 din 8 februarie
1994 privind liberul acces la justiție al persoanelor în apărarea
drepturilor, libertăților și intereselor lor legitime, publicată în
Monitorul Oficial al României, Partea I, nr. 69 din 16 martie 1994,
Curtea Constituțională a statuat cu valoare de principiu că ăeste
de competența exclusivă a legiuitorului de a institui asemenea
proceduri destinate, în general, să asigure soluționarea mai
rapidă a unor categorii de litigii, descongestionarea instanțelor
judecătorești de cauzele ce pot fi rezolvate pe această cale,
evitarea cheltuielilor de judecată”, iar ălegiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza aceste
proceduri, în formele și în modalitățile instituite de lege”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ nr. 554/2004,
excepție ridicată de Societatea Comercială ăMar International Trading 94” — S.R.L. din București în Dosarul nr. 10.702/118/2007
al Curții de Apel Constanța — Secția comercială, maritimă și fluvială, contencios administrativ și fiscal și de Sorin Petre în Dosarul
nr. 2.635/109/2009 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 561/10.VIII.2010 conține 16 pagini.

Prețul: 3,20 lei

&JUYDGY|445475]
ISSN 1453—4495

