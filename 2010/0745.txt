Anul 178 (XXII) — Nr. 745

PARTEA I

LEGI, DECRETE, HOTĂRÂRI ȘI ALTE ACTE

Luni, 8 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.119 din 23 septembrie 2010 referitoare la
excepția de neconstituționalitate a prevederilor art. 4
din Ordonanța de urgență a Guvernului nr. 50/2008
pentru instituirea taxei pe poluare pentru
autovehicule ..............................................................
Decizia nr. 1.152 din 28 septembrie 2010 referitoare la excepția
de neconstituționalitate a dispozițiilor art. 11 din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........
Decizia nr. 1.159 din 28 septembrie 2010 referitoare la
excepția de neconstituționalitate a prevederilor art. 34
alin. (2) din Ordonanța Guvernului nr. 2/2001 privind
regimul juridic al contravențiilor ..................................
Decizia nr. 1.178 din 30 septembrie 2010 referitoare la
excepția de neconstituționalitate a prevederilor art. 26
alin. (1) și alin. (2) pct. 2 din Legea nr. 122/2006 privind
azilul în România........................................................
Decizia nr. 1.196 din 30 septembrie 2010 referitoare la
excepția de neconstituționalitate a dispozițiilor art. 10
alin. (1) din Legea nr. 241/2005 pentru prevenirea și
combaterea evaziunii fiscale ......................................
Decizia nr. 1.261 din 12 octombrie 2010 referitoare la excepția
de neconstituționalitate a dispozițiilor art. 1403 alin. 1
teza ultimă din Codul de procedură penală................

4–5

5–6

6–8

8–10

10–11

Pagina

Decizia nr. 1.293 din 14 octombrie 2010 referitoare la excepția
de neconstituționalitate a dispozițiilor art. 281 din
Codul penal și art. 2781 alin. 8 și 9 din Codul de
procedură penală ......................................................
2–3

Nr.

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.527. — Ordin al ministrului muncii, familiei și protecției
sociale pentru aprobarea unor precizări suplimentare
aplicabile contractelor de tip strategic sau de grant
semnate de beneficiarii de finanțare nerambursabilă
din Programul operațional sectorial ăDezvoltarea
resurselor umane” în perioada 2008—2010 ..............

14–15

2.435/2.631. — Ordin al ministrului dezvoltării regionale și
turismului și al ministrului finanțelor publice privind
modificarea Ordinului ministrului dezvoltării, lucrărilor
publice și locuințelor și al ministrului economiei și
finanțelor nr. 1.147/2007/620/2008 pentru aprobarea
categoriilor de cheltuieli eligibile în cadrul axei
prioritare ăAsistență tehnică” din cadrul Programului
operațional regional 2007—2013 ..............................

15

ACTE ALE BIROULUI ELECTORAL CENTRAL
3. — Hotărâre privind interpretarea art. 29 alin. (10) din
Legea nr. 35/2008, cu modificările și completările
ulterioare ....................................................................

16

2

MONITORUL OFICIAL AL ROMÂNIEI, PARTEA I, Nr. 745/8.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.119
din 23 septembrie 2010

referitoare la excepția de neconstituționalitate a prevederilor art. 4 din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Ioana Marilena Chiorean — magistrat-asistent
Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Societatea Comercială ăCosti
Flavius Automobile” — S.R.L. din Timișoara în Dosarul
nr. 606/115/2009 al Curții de Apel Timișoara — Secția
comercială și de contencios administrativ și fiscal și care
formează
obiectul
Dosarului
Curții
Constituționale
nr. 567D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele nr. 609—
612D/2010, având ca obiect aceeași excepție de
neconstituționalitate, ridicată de Rusalin Rafael Iova, de
Societatea Comercială ăCosti Flavius Automobile” — S.R.L. din
Timișoara, de Andrei Ion Bihoi și de Societatea Comercială
ăNoni Cătălin” — S.R.L. din Timișoara în dosarele
nr. 2.266/115/2009, nr. 1.514/115/2009, nr. 1.531/115/2009 și
nr. 1.012/115/2009 ale Tribunalului Caraș-Severin — Secția
comercială și de contencios administrativ și fiscal.
La apelul nominal în toate aceste dosare se constată lipsa
părților, față de care procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public arată că nu se opune
conexării cauzelor.
Curtea, având în vedere identitatea parțială de obiect al
cauzelor, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 609—612D/2010 la
Dosarul nr. 567D/2010, care a fost primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca inadmisibilă a excepției de
neconstituționalitate.
C U R T E A,

având în vedere actele și lucrările dosarelor, constată
următoarele:
Prin Încheierea din 23 februarie 2010, pronunțată în Dosarul
nr. 606/115/2009, Curtea de Apel Timișoara — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate

a dispozițiilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Societatea Comercială ăCosti
Flavius Automobile” — S.R.L. din Timișoara în cadrul unui
recurs având ca obiect soluționarea contestației unui act
administrativ-fiscal.
Prin încheierile din 4 decembrie 2009, pronunțate în dosarele
nr. 2.266/115/2009, nr. 1.514/115/2009 nr. 1.531/115/2009 și
nr. 1.012/115/2009, Tribunalul Caraș-Severin — Secția
comercială și de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Rusalin Rafael Iova, de
Societatea Comercială ăCosti Flavius Automobile” — S.R.L. din
Timișoara, de Andrei Ion Bihoi și de Societatea Comercială
ăNoni Cătălin” — S.R.L. din Timișoara în cadrul unor cauze
administrative având ca obiect soluționarea contestațiilor unor
acte administrativ-fiscale.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin dispozițiilor art. 148 alin. (2) și (4) din Constituție,
întrucât încalcă principiul nediscriminării produselor importate
față de produsele interne, taxa pe poluare fiind percepută numai
pentru autoturismele înmatriculate în Uniunea Europeană și
reînmatriculate în România, în timp ce pentru autoturismele deja
înmatriculate în România, taxa nu mai este percepută la o nouă
înmatriculare. Față de dispozițiile art. 90 din Tratatul C.E.,
apreciază că statele membre ale Uniunii Europene au obligația
de a respecta cu prioritate dispozițiile acestui tratat, cu atât mai
mult cu cât, potrivit art. 11 din Constituție, tratatele ratificate de
Parlament potrivit legii fac parte din dreptul intern, iar în cazul în
care un tratat la care România urmează să devină parte
cuprinde dispoziții contrare Constituției, ratificarea lui poate avea
loc numai după revizuirea Constituției.
Curtea de Apel Timișoara — Secția comercială și de
contencios administrativ și fiscal apreciază că excepția de
neconstituționalitate este neîntemeiată, întrucât adoptarea unei
norme juridice într-o anumită formă ține de opțiunea legiuitorului,
dar preeminența normelor de drept comunitar obligatorii față de
dispozițiile legale interne, precum și caracterul contrar al
legislației naționale cu cea comunitară se apreciază de către
instanțele naționale, așa cum rezultă din art. 148 din Constituție.
Tribunalul Caraș-Severin — Secția comercială și de
contencios administrativ și fiscal apreciază că excepția de
neconstituționalitate este neîntemeiată, deoarece adoptarea
Ordonanței de urgență a Guvernului nr. 50/2008 a urmărit
suspendarea procedurii de ăinfrigement”, respectiv procedura
privind constatarea încălcării de către România, ca stat membru
al Uniunii Europene, a normelor comunitare în vigoare, în speță
ale art. 90 din Tratatul C.E., prin reglementarea taxei de primă
înmatriculare.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 745/8.XI.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României,
Partea I, nr. 327 din 25 aprilie 2008, cu modificările și
completările ulterioare, cu următorul conținut:
ăArt. 4. — Obligația de plată a taxei intervine:
a) cu ocazia primei înmatriculări a unui autovehicul în
România;
b) la repunerea în circulație a unui autovehicul după
încetarea unei exceptări sau scutiri dintre cele la care se face
referire la art. 3 și 9.”
Autorii excepției de neconstituționalitate susțin că sunt
încălcate dispozițiile constituționale cuprinse în art. 148 alin. (2)
și (4) referitoare la integrarea în Uniunea Europeană, raportate
la art. 110 (ex-art. 90 din TCE) din Tratatul privind funcționarea
Uniunii Europene, versiunea consolidată (Tratatul de la
Lisabona), intrat în vigoare la data de 1 decembrie 2009.
Examinând excepția de neconstituționalitate, Curtea
constată că, potrivit art. 2 alin. (3) din Legea nr. 47/1992, se
poate pronunța numai asupra constituționalității actelor cu privire
la care a fost sesizată, iar potrivit alin. (2) al aceluiași articol,
sunt neconstituționale prevederile din legi sau ordonanțe ale
Guvernului care încalcă dispozițiile sau principiile Constituției.
Prin urmare, Curtea Constituțională nu este competentă să
analizeze conformitatea unei prevederi din dreptul național cu

3

dispoziții din Tratatul privind funcționarea Uniunii Europene prin
prisma art. 148 din Constituție, astfel cum solicită autorul
excepției de neconstituționalitate. Competența de a stabili dacă
există contrarietate între legea națională și o normă europeană
aparține instanței de judecată, care, pentru a ajunge la o soluție
corectă, din oficiu sau la cererea părții, poate formula o întrebare
preliminară în sensul art. 267 din Tratatul privind funcționarea
Uniunii Europene la Curtea de Justiție a Uniunii Europene.
În același sens s-a pronunțat Curtea Constituțională și prin
Decizia nr. 137/2010, publicată în Monitorul Oficial al României,
Partea I, nr. 182 din 22 martie 2010, prin care a mai reținut că,
în situația în care s-ar considera competentă să se pronunțe
asupra conformității legislației naționale cu cea europeană, s-ar
putea ajunge la un conflict de jurisdicții între cele două instanțe,
ceea ce este inadmisibil.
Prin urmare, excepția de neconstituționalitate a art. 4 din
Ordonanța de urgență a Guvernului nr. 50/2008, raportat la
prevederile art. 148 alin. (2) din Constituție — care consacră
principiul priorității de aplicare a prevederilor ătratatelor
constitutive ale Uniunii Europene” și a ăcelorlalte reglementări
comunitare cu caracter obligatoriu” față de ădispozițiile contrare
din legile interne” — este inadmisibilă, întrucât privește aspecte
ce țin de aplicarea legii, ceea ce nu intră în competența de
soluționare a Curții Constituționale, ci a instanțelor judecătorești.
De altfel, unele instanțe de judecată române au solicitat deja
Curții de Justiție a Uniunii Europene să se pronunțe printr-o
hotărâre preliminară cu privire la interpretarea art. 110 din
Tratatul privind funcționarea Uniunii Europene și la
compatibilitatea reglementării naționale referitoare la taxa pe
poluare cu această normă europeană ce reglementează
interzicerea impunerii asupra produselor din alte state membre
a unor taxe superioare celor care se aplică produselor naționale.
(A se vedea, cu titlu exemplificativ, cererea de pronunțare a unei
hotărâri preliminare introdusă de Curtea de Apel Târgu Mureș la
data de 15 martie 2010 — Daniel Ionel Obreja/Direcția Generală
a Finanțelor Publice a Județului Mureș, Administrația Fondului
pentru Mediu, cerere ce formează obiectul Cauzei C-136/10 și
care este publicată în Jurnalul Oficial al Uniunii Europene
Seria C161 din 19 iunie 2010.)

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru autovehicule, excepție ridicată de Societatea Comercială ăCosti Flavius
Automobile” — S.R.L. din Timișoara în Dosarul nr. 606/115/2009 al Curții de Apel Timișoara — Secția comercială și de contencios
administrativ și fiscal, de Rusalin Rafael Iova, de Societatea Comercială ăCosti Flavius Automobile” — S.R.L. din Timișoara, de
Andrei Ion Bihoi și de Societatea Comercială ăNoni Cătălin” — S.R.L. din Timișoara în dosarele nr. 2.266/115/2009,
nr. 1.514/115/2009, nr. 1.531/115/2009 și nr. 1.012/115/2009 ale Tribunalului Caraș-Severin — Secția comercială și de contencios
administrativ și fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 745/8.XI.2010
CURTEA CONSTITUȚIONALĂ

D E C I Z I A Nr. 1.152
din 28 septembrie 2010

referitoare la excepția de neconstituționalitate a dispozițiilor art. 11 din Ordonanța de urgență
a Guvernului nr. 50/2008 pentru instituirea taxei pe poluare pentru autovehicule
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Benke Károly
— magistrat-asistent
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 11 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Dorel Dorobanțu în Dosarul
nr. 11.360/CA/2009 al Tribunalului București — Secția a IX-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate, invocând în acest sens
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 22 ianuarie 2010, pronunțată în Dosarul
nr. 11.360/CA/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 11 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Dorel Dorobanțu într-o cauză
având ca obiect obligarea la restituirea sumei aferente taxei pe
poluare.
În motivarea excepției de neconstituționalitate se arată
că prevederea legală criticată, reglementând taxa pe poluare,
este retroactivă, în sensul că taxa în cauză, deși a fost instituită
printr-o ordonanță de urgență care a intrat în vigoare la data de
1 iulie 2008, se aplică și autoturismelor înmatriculate în perioada
1 ianuarie 2007—30 iunie 2008.
Tribunalul București — Secția a IX-a contencios
administrativ și fiscal apreciază că excepția de
neconstituționalitate ridicată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise

depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 11 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, publicată în Monitorul Oficial al României,
Partea I, nr. 327 din 25 aprilie 2008, care au următorul cuprins:
ăArt. 11. — Taxa rezultată ca diferență între suma achitată
de contribuabil în perioada 1 ianuarie 2007 — 30 iunie 2008, cu
titlu de taxă specială pentru autoturisme și autovehicule, și
cuantumul rezultat din aplicarea prezentelor prevederi privind
taxa pe poluare pentru autovehicule se restituie pe baza
procedurii stabilite în normele metodologice de aplicare a
prezentei ordonanțe de urgență.”
Autorul excepției susține că dispozițiile legale criticate încalcă
prevederile constituționale ale art. 15 alin. (2) privind
neretroactivitatea.
Examinând excepția de neconstituționalitate ridicată, Curtea
constată că, prin Decizia nr. 499 din 7 aprilie 2009, publicată în
Monitorul Oficial al României, Partea I, nr. 341 din 21 mai 2009,
și Decizia nr. 1.596 din 26 noiembrie 2009, publicată în Monitorul
Oficial al României, Partea I, nr. 37 din 18 ianuarie 2010, cu
privire la constituționalitatea art. 11 din ordonanța de urgență, a
statuat că ătaxa instituită inițial prin art. I din Legea nr. 343/2006
avea un pronunțat caracter de taxă pe poluare, o atare concluzie
fiind întărită de faptul că anexa nr. 4 din lege stabilea că valoarea
taxei depinde de capacitatea motorului, de standardele de
emisie și de vârsta autovehiculului. Art. 1 din Ordonanța de
urgență a Guvernului nr. 50/2008 redefinește taxa specială
pentru autoturisme și autovehicule, astfel cum rezultă și din
prevederile art. 4 și art. 14 alin. (2) din aceeași ordonanță de
urgență, stabilind că obiectul ordonanței de urgență menționate
îl constituie autovehiculele înmatriculate pentru prima dată în
România.
Prin urmare, Curtea a reținut că redefinirea unei taxe
printr-un act normativ distinct față de cel inițial nu echivalează cu
instituirea unei noi taxe, atât timp cât natura juridică a celor două
taxe este identică.
Faptul că inițial taxa a fost definită ca taxă specială pentru
autoturisme și autovehicule și ulterior a fost definită drept taxă
pe poluare nu poate acredita ideea că se instituie taxa pe
poluare pentru trecut, câtă vreme respectiva taxă formase deja
obiectul unor acte administrativ-fiscale (decizii de impunere),
care, la momentul contestării lor, fuseseră aduse la îndeplinire
prin plată voluntară, iar art. 11 din ordonanța de urgență viza
numai restituirea sumei plătite în plus de contribuabil față de
cuantumul datorat. Astfel, natura juridică a taxei a rămas
nealterată — taxă pe poluare —, ceea ce s-a modificat a fost
doar modalitatea de calcul al acesteia și diminuarea cuantumului
său.”

MONITORUL OFICIAL AL ROMÂNIEI, PARTEA I, Nr. 745/8.XI.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 11 din Ordonanța de urgență a Guvernului
nr. 50/2008 pentru instituirea taxei pe poluare pentru autovehicule, excepție ridicată de Dorel Dorobanțu în Dosarul
nr. 11.360/CA/2009 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.159
din 28 septembrie 2010

referitoare la excepția de neconstituționalitate a prevederilor art. 34 alin. (2)
din Ordonanța Guvernului nr. 2/2001 privind regimul juridic al contravențiilor
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Valentina Bărbățeanu
— magistrat-asistent
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 34 alin. (2) din Ordonanța Guvernului
nr. 2/2001 privind regimul juridic al contravențiilor, excepție
ridicată de Dan Dumitriu în Dosarul nr. 3.054/204/2009 al
Judecătoriei Câmpina — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2010, pronunțată în Dosarul
nr. 3.054/204/2009, Judecătoria Câmpina — Secția civilă a
sesizat Curtea Constituțională cu excepția de
neconstituționalitate a prevederilor art. 34 alin. (2) din
Ordonanța Guvernului nr. 2/2001 privind regimul juridic al
contravențiilor. Excepția a fost ridicată de Dan Dumitriu într-o
cauză având ca obiect soluționarea plângerii împotriva unui
proces-verbal de constatare și sancționare a unei contravenții.

În motivarea excepției de neconstituționalitate autorul
acesteia susține că textul de lege criticat este neconstituțional,
întrucât ăprivează partea de dreptul de a supune cauza
dezbaterii sau controlului judecătoresc al unei instanțe de apel,
fiind trimisă direct instanței de recurs care o soluționează
definitiv și irevocabil”.
Judecătoria Câmpina — Secția civilă consideră că
excepția de neconstituționalitate este neîntemeiată, precizând
că, în jurisprudența sa, Curtea Constituțională a statuat că
instituirea unor reguli speciale, inclusiv în ceea ce privește
exercitarea căilor de atac, nu este contrară principiului accesului
liber la justiție, atât timp cât ele asigură egalitatea juridică a
cetățenilor în utilizarea lor.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 34 alin. (2) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie

6

MONITORUL OFICIAL AL ROMÂNIEI, PARTEA I, Nr. 745/8.XI.2010

2002, cu modificările și completările ulterioare. Textul de lege
criticat are următorul conținut:
— Art. 34 alin. (2): ă(2) Hotărârea judecătorească prin care
s-a soluționat plângerea poate fi atacată cu recurs în termen de
15 zile de la comunicare, la secția contencios administrativ a
tribunalului. Motivarea recursului nu este obligatorie. Motivele
de recurs pot fi susținute și oral în fața instanței. Recursul
suspendă executarea hotărârii.”
În opinia autorului excepției de neconstituționalitate textul de
lege ce formează obiect al acesteia contravine dispozițiilor din
Constituție cuprinse în art. 16 referitoare la egalitatea cetățenilor
în fața legii și a autorităților publice și în art. 21 care garantează
dreptul de acces liber la justiție și la un proces echitabil.
Examinând excepția de neconstituționalitate, Curtea observă
că prevederile art. 34 alin. (2) din Ordonanța Guvernului
nr. 2/2001 au mai format obiect al controlului de
constituționalitate, cu o motivare similară și prin raportare la
aceleași prevederi constituționale ca și în cauza de față, putând
fi menționată în acest sens Decizia nr. 955 din 30 octombrie
2007, publicată în Monitorul Oficial al României, Partea I, nr. 889
din 27 decembrie 2007. Cu acel prilej, Curtea a observat că, în
jurisprudența sa constantă, a statuat că accesul la justiție nu
presupune și accesul la toate mijloacele procedurale prin care
se înfăptuiește justiția, iar legiuitorul are competența exclusivă

de a reglementa cu privire la regulile de desfășurare a
procesului în fața instanțelor judecătorești, deci și cu privire la
exercitarea căilor ordinare sau extraordinare de atac, astfel că
poate institui, în considerarea unor situații deosebite, reguli
speciale de procedură. Totodată, Curtea a reținut că Legea
fundamentală nu cuprinde prevederi prin care să se stabilească
căile de atac împotriva hotărârilor judecătorești, stabilind în
art. 129 că acestea se exercită ăîn condițiile legii”. De aceea,
instituirea unor reguli speciale, inclusiv în ceea ce privește
exercitarea căilor de atac, atât timp cât ele asigură egalitatea
juridică a cetățenilor în utilizarea lor, nu este contrară principiului
accesului liber la justiție. Cu privire la principiul egalității, Curtea
a statuat că acesta presupune instituirea unui tratament egal
pentru situații care, în funcție de scopul urmărit, nu sunt diferite.
Or, toți cetățenii aflați în ipoteza descrisă de textul de lege criticat
pot folosi calea de atac a recursului împotriva hotărârii prin care
s-a soluționat plângerea contravențională, așa încât nu poate fi
reținută nici critica privind încălcarea art. 16 din Constituție.
Întrucât nu au intervenit elemente noi, care să justifice
reconsiderarea acestei jurisprudențe, atât soluția deciziei
menționate, cât și argumentele pe care aceasta s-a bazat își
mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 34 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Dan Dumitriu în Dosarul nr. 3.054/204/2009 al Judecătoriei
Câmpina — Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu
CURTEA CONSTITUȚIONALĂ

D E C I Z I A Nr. 1.178
din 30 septembrie 2010

referitoare la excepția de neconstituționalitate a prevederilor art. 26 alin. (1) și alin. (2) pct. 2
din Legea nr. 122/2006 privind azilul în România
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 26 alin. (1) și alin. (2) pct. 2 din Legea
nr. 122/2006 privind azilul în România, excepție ridicată de Wu
Yuehua în Dosarul nr. 2.022/4/2008 al Judecătoriei Sectorului 4
București, care formează obiectul Dosarului nr. 354D/2010 al
Curții Constituționale.
La apelul nominal răspunde autorul excepției, însoțit de
domnul Ioan Budura, interpret autorizat de limba chineză. Se
constată lipsa părții Oficiul Român pentru Imigrări, față de care
procedura de citare a fost legal îndeplinită.
Curtea dispune a se face apelul și în Dosarul nr. 355D/2010,
având ca obiect aceeași excepție de neconstituționalitate,

MONITORUL OFICIAL AL ROMÂNIEI, PARTEA I, Nr. 745/8.XI.2010
ridicată de Cao Weijun în Dosarul nr. 8.641/4/2008 al
Judecătoriei Sectorului 4 București.
La apelul nominal răspunde autorul excepției, însoțit de
domnul Ioan Budura, interpret autorizat de limba chineză. Și în
acest dosar se constată lipsa părții Oficiul Român pentru
Imigrări, față de care procedura de citare a fost legal îndeplinită.
Magistratul-asistent învederează Curții că ambele dosare se
află la al doilea termen de judecată, iar partea Oficiul Român
pentru Imigrări a transmis note scrise prin care solicită
respingerea excepției de neconstituționalitate ca nefondată.
Curtea, din oficiu, văzând identitatea de obiect al cauzelor
menționate, pune în discuție problema conexării lor.
Autorii excepției și reprezentantul Ministerului Public sunt de
acord cu propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 355D/2010 la
Dosarul nr. 354D/2010, care a fost primul înregistrat.
Cauza fiind în stare de judecată, președintele Curții acordă
cuvântul autorilor excepției de neconstituționalitate. Aceștia
susțin că textele de lege criticate sunt neconstituționale întrucât
îi obligă să se întoarcă în China, țară în care ar urma să fie
supuși unor tratamente inumane ca urmare a încălcării legii
chineze a planificării familiale, în condițiile în care au câte 2 copii
născuți în România.
Reprezentantul Ministerului Public pune concluzii de
respingere a excepției ca neîntemeiată, apreciind că se justifică
menținerea jurisprudenței în domeniu a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 11 decembrie 2009, pronunțate în
dosarele nr. 2.022/4/2008 și nr. 8.641/4/2008, Judecătoria
Sectorului 4 București a sesizat Curtea Constituțională cu
soluționarea excepției de neconstituționalitate a
dispozițiilor art. 26 alin. (1) și alin. (2) pct. 2 din Legea
nr. 122/2006 privind azilul în România. Excepțiile au fost
ridicate de Wu Yuehua și Cao Weijun în cauze având ca obiect
soluționarea plângerilor împotriva unor hotărâri ale Oficiului
Român pentru Imigrări de respingere a cererilor de acordare a
statutului de refugiat sau a protecției subsidiare.
În motivările excepției de neconstituționalitate se susține
că dispozițiile legale criticate sunt neconstituționale din cauza
lipsei de precizie și claritate cu privire la riscul de a fi supus la
ătratamente sau pedepse inumane ori degradante” ca motiv de
acordare a protecției subsidiare, noțiunile folosite de textele de
lege criticate fiind vagi și imprecise. Acestea permit interpretări
eronate cu privire la natura și conținutul pedepselor și
tratamentelor inumane ori degradante, ceea ce este contrar
jurisprudenței în materie a Curții Europene a Drepturilor Omului.
Se arată că textul de lege criticat ănu circumscrie destul de clar
și neechivoc situațiile concrete considerate ca tratamente sau
pedepse inumane ori degradante”, astfel că este posibil ca
solicitanților să li se refuze acordarea protecției subsidiare în
România.
Judecătoria Sectorului 4 București consideră că excepția
de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, în punctul său de vedere exprimat în Dosarul
nr. 354D/2010, apreciază că excepția de neconstituționalitate
este neîntemeiată, astfel cum s-a pronunțat Curtea
Constituțională în numeroase rânduri.

7

Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând actele de sesizare, punctul de vedere al Guvernului,
rapoartele întocmite de judecătorul-raportor, susținerile autorilor
prezenți, notele scrise depuse la dosar, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 26 alin. (1) și alin. (2) pct. 2 din Legea
nr. 122/2006 privind azilul în România, publicată în Monitorul
Oficial al României, Partea I, nr. 428 din 18 mai 2006, care au
următorul conținut:
— Art. 26 alin. (1) și alin. (2) pct. 2: ăProtecția subsidiară:
(1) Protecția subsidiară se poate acorda cetățeanului străin
sau apatridului care nu îndeplinește condițiile pentru
recunoașterea statutului de refugiat și cu privire la care există
motive temeinice să se creadă că, în cazul returnării în țara de
origine, respectiv în țara în care își avea reședința obișnuită, va
fi expus unui risc serios, în sensul prevederilor alin. (2), și care
nu poate sau, datorită acestui risc, nu dorește protecția acelei
țări.
(2) Prin risc serios, în sensul alin. (1), se înțelege: [... ]
2. tortură, tratamente sau pedepse inumane ori degradante;
[... ]”.
În opinia autorilor excepției de neconstituționalitate, textele
de lege criticate contravin dispozițiilor art. 22 alin. (2) din
Constituție care interzic tortura și pedepsele sau tratamentele
inumane ori degradante, raportate la dispozițiile art. 3 —
ăInterzicerea torturii” din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că prevederile de lege criticate oferă cetățenilor străini
sau apatrizilor care nu îndeplinesc condițiile pentru
recunoașterea statutului de refugiat posibilitatea de a beneficia
de o altă formă de protecție din partea statului român, denumită
protecție subsidiară. Astfel, protecția subsidiară poate fi acordată
acestora dacă există motive temeinice să se creadă că, în cazul
returnării în țara de origine, respectiv în țara în care își aveau
reședința obișnuită, vor fi expuși unui risc serios, și dacă aceștia
nu pot sau, din cauza existenței acestui risc, nu doresc protecția
acelei țări. Dispozițiile art. 26 alin. (2) din Legea nr. 122/2006
explicitează noțiunea ărisc serios”, iar Curtea observă că, în
definirea acesteia, legiuitorul român folosește termeni identici
cu cei pe care Consiliul Uniunii Europene a înțeles să îi utilizeze
în reglementarea aceleiași problematici, mai exact în art. 15 din
Directiva 2004/83/CE din 29 aprilie 2004 privind standardele
minime pentru calificare și statutul cetățenilor țărilor terțe sau
apatrizilor ca refugiați sau ca persoane aflate în nevoie de
protecție internațională și conținutul protecției acordate,
publicată în Jurnalul Oficial al Uniunii Europene L 304 din
30 septembrie 2004, P.0012—0023, directivă pe care Legea
nr. 122/2006 o transpune la nivel național, așa cum rezultă din
mențiunea cuprinsă în finalul acesteia. De asemenea, Curtea
mai observă că în preambulul acestui act european se prevede
la pct. 5 că regulile privind statutul refugiaților trebuie completate
prin măsuri referitoare la forme de protecție subsidiară, iar la
pct. 24 din același preambul se precizează că protecția
subsidiară trebuie să fie complementară și adițională protecției
refugiaților prevăzute de Convenția de la Geneva.

8

MONITORUL OFICIAL AL ROMÂNIEI, PARTEA I, Nr. 745/8.XI.2010

În ceea ce privește criticile formulate de autorii excepției prin
raportare la art. 22 alin. (2) din Constituție și la art. 3 din
Convenția pentru apărarea drepturilor omului și a libertăților
fundamentale, Curtea reține că textele de lege criticate
reprezintă, prin însăși forma suplimentară de protecție pe care
o instituie în favoarea acelor străini care nu îndeplinesc condițiile
pentru recunoașterea statutului de refugiat, o modalitate de
concretizare a rigorilor impuse de necesitatea respectării de
către statul român a principiului fundamental referitor la
interzicerea torturii și a pedepselor sau tratamentelor inumane
ori degradante.
Totodată, Curtea constată că prevederile legale ce formează
obiect al excepției de neconstituționalitate se conformează
exigențelor rezultate din jurisprudența Curții Europene a
Drepturilor Omului privitoare la calitatea legii naționale. Aceasta
deoarece dispozițiile art. 26 alin. (1) și alin. (2) pct. 2 din Legea
nr. 122/2006 oferă suficiente repere și elemente pentru ca
persoana căreia acestea i se adresează să înțeleagă condițiile
în funcție de care i se poate acorda forma de protecție solicitată,
astfel că nu se poate reține critica referitoare la pretinsa lipsă
de precizie și claritate a acestora.

În plus, Curtea reține că examinarea și aprecierea în concret
a circumstanțelor specifice fiecărei situații particulare, a riscurilor
la care ar putea fi expusă o persoană în cazul returnării sale în
țara de origine, chestiunile legate de interpretarea și aplicarea la
speță a textului de lege criticat, precum și determinarea
existenței unor motive care să justifice acordarea statutului de
refugiat sau a protecției subsidiare sunt aspecte ce excedează
obiectului controlului de constituționalitate, acestea fiind atribute
ale organelor administrative competente în această materie sau,
după caz, ale instanței de judecată.
În fine, Curtea constată că s-a mai pronunțat asupra
dispozițiilor art. 26 alin. (1) și alin. (2) pct. 2 din Legea
nr. 122/2006, argumentele expuse mai sus, în sensul respingerii
ca neîntemeiată a excepției de neconstituționalitate, fiind în
acord cu jurisprudența sa anterioară, reprezentată, de exemplu,
de Decizia nr. 287 din 18 martie 2010, publicată în Monitorul
Oficial al României, Partea I, nr. 254 din 20 aprilie 2010, sau
Decizia nr. 648 din 5 octombrie 2006, publicată în Monitorul
Oficial al României, Partea I, nr. 971 din 5 decembrie 2006.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26 alin. (1) și alin. (2) pct. 2 din Legea nr. 122/2006 privind
azilul în România, excepție ridicată de Wu Yuehua și Cao Weijun în dosarele nr. 2.022/4/2008 și nr. 8.641/4/2008 ale Judecătoriei
Sectorului 4 București.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.196
din 30 septembrie 2010

referitoare la excepția de neconstituționalitate a dispozițiilor art. 10 alin. (1) din Legea nr. 241/2005
pentru prevenirea și combaterea evaziunii fiscale
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Benke Károly
— magistrat-asistent
Cu participarea reprezentantului Ministerului Public, procuror
Iuliana Nedelcu.

Pe rol se află soluționarea excepției de neconstituționalitate
a dispozițiilor art. 10 alin. (1) din Legea nr. 241/2005 pentru
prevenirea și combaterea evaziunii fiscale, excepție ridicată de
Yessil Sukru în Dosarul nr. 37.680/3/2005 al Tribunalului
București — Secția a II-a penală.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate, invocând în acest sens
jurisprudența Curții Constituționale.

MONITORUL OFICIAL AL ROMÂNIEI, PARTEA I, Nr. 745/8.XI.2010
C U R T E A,

având în vedere actele și lucrările dosarului, constată
următoarele:
Prin Încheierea din 8 februarie 2010, pronunțată în Dosarul
nr. 37.680/3/2005, Tribunalul București — Secția a II-a penală
a sesizat Curtea Constituțională cu excepția de
neconstituționalitate a dispozițiilor art. 10 alin. (1) din Legea
nr. 241/2005 pentru prevenirea și combaterea evaziunii
fiscale, excepție ridicată de Yessil Sukru într-o cauză având ca
obiect săvârșirea unor infracțiuni de evaziune fiscală.
În motivarea excepției de neconstituționalitate se arată
că dispozițiile legale criticate consacră o situație de discriminare
între inculpații care au săvârșit infracțiunea de evaziune fiscală,
dar care nu se mai află la primul termen de judecată, în raport
cu cei care încă se află în faza de urmărire penală sau de
judecată anterior primului termen de judecată, întrucât numai
acestora din urmă li se poate aplica textul art. 10 alin. (1) din
Legea nr. 241/2005. Se susține că din moment ce autorul
excepției a fost trimis în judecată înainte de intrarea în vigoare
a Legii nr. 241/2005, nu a putut beneficia de prevederile legale
mai favorabile. Totodată, se consideră că în aceste condiții se
impune eliminarea din cuprinsul art. 10 a referirii cu privire la
perioada de timp în care persoana urmărită penal sau trimisă în
judecată poate acoperi prejudiciul și poate beneficia de
avantajele legale ce decurg din textul legal criticat.
Tribunalul București — Secția a II-a penală, contrar art. 29
alin. (4) din Legea nr. 47/1992, nu și-a exprimat opinia cu privire
la excepția de neconstituționalitate ridicată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 241/2005 pentru
prevenirea și combaterea evaziunii fiscale, publicată în
Monitorul Oficial la României, Partea I, nr. 672 din 27 iulie 2005,
care au următorul cuprins:
ăArt. 10. — (1) În cazul săvârșirii unei infracțiuni de evaziune
fiscală prevăzute de prezenta lege, dacă în cursul urmăririi
penale sau al judecății, până la primul termen de judecată,
învinuitul ori inculpatul acoperă integral prejudiciul cauzat,
limitele pedepsei prevăzute de lege pentru fapta săvârșită se
reduc la jumătate. Dacă prejudiciul cauzat și recuperat în

9

aceleași condiții este de până la 100.000 euro, în echivalentul
monedei naționale, se poate aplica pedeapsa cu amenda. Dacă
prejudiciul cauzat și recuperat în aceleași condiții este de până
la 50.000 euro, în echivalentul monedei naționale, se aplică o
sancțiune administrativă, care se înregistrează în cazierul
judiciar.”
Autorul excepției susține că dispozițiile legale criticate încalcă
prevederile constituționale ale art. 16 alin. (1) privind egalitatea
în drepturi și ale art. 21 alin. (3) privind dreptul la un proces
echitabil.
Examinând excepția de neconstituționalitate ridicată, Curtea
constată că în repetate rânduri s-a pronunțat cu privire la
constituționalitatea textului criticat în raport cu critici similare de
neconstituționalitate. Astfel, prin deciziile nr. 272 din 16 martie
2010, publicată în Monitorul Oficial al României, Partea I, nr. 254
din 20 aprilie 2010, nr. 1.053 din 9 octombrie 2008, publicată în
Monitorul Oficial al României, Partea I, nr. 767 din 14 noiembrie
2008, nr. 802 din 3 iulie 2008, publicată în Monitorul Oficial al
României, Partea I, nr. 580 din 1 august 2008, nr. 1.084 din
8 septembrie 2009, publicată în Monitorul Oficial al României,
Partea I, nr. 665 din 6 octombrie 2009, nr. 1.594 din
26 noiembrie 2009, publicată în Monitorul Oficial al României,
Partea I, nr. 32 din 15 ianuarie 2010, Curtea a statuat că
legiuitorul este liber să aprecieze atât pericolul social în funcție
de care urmează să stabilească natura juridică a faptei
incriminate, cât și condițiile răspunderii juridice pentru această
faptă.
Totodată, principiul egalității în drepturi nu implică tratarea
juridică uniformă a tuturor infracțiunilor, iar reglementarea unui
regim sancționator în funcție de acoperirea prejudiciului cauzat
prin infracțiunea săvârșită este expresia firească a principiului
constituțional menționat, care impune ca la aceleași situații
juridice să se aplice același regim, iar la situații juridice diferite
tratamentul juridic să fie diferențiat.
De asemenea, pentru a evita discriminările ce se pot naște
între inculpați cu privire la aplicarea textului art. 10 alin. (1) din
lege în funcție de data primului termen de judecată, în acord cu
Decizia nr. 932 din 14 decembrie 2006, publicată în Monitorul
Oficial al României, Partea I, nr. 42 din 19 ianuarie 2006, primul
termen de judecată poate fi considerat cel imediat următor datei
intrării în vigoare a Legii nr. 241/2005, indiferent de faza în care
se află judecarea procesului penal.
Mai mult, învinuitul sau inculpatul, după caz, are posibilitatea
să achite integral prejudiciul cauzat fie în cursul urmăririi penale,
fie în cursul judecății până la primul termen de judecată.
Cuantumul prejudiciului cauzat este cel care rezultă din actele
dosarului, și anume din rechizitoriu sau din actele financiarcontabile existente la dosar.
În fine, legiuitorul este liber să acorde anumite măsuri de
favoare cu caracter penal, condiționat de repararea prejudiciului
cauzat tocmai pentru a încuraja comportamentul activ al
inculpatului/învinuitului/făptuitorului în sensul diminuării
consecințelor periculoase ale faptei penale săvârșite și pentru a
repune în circuitul bugetar sumele de bani ce au constituit
obiectul prejudiciului.

10

MONITORUL OFICIAL AL ROMÂNIEI, PARTEA I, Nr. 745/8.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 10 alin. (1) din Legea nr. 241/2005 pentru
prevenirea și combaterea evaziunii fiscale, excepție ridicată de Yessil Sukru în Dosarul nr. 37.680/3/2005 al Tribunalului București —
Secția a II-a penală.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 1.261
din 12 octombrie 2010

referitoare la excepția de neconstituționalitate a dispozițiilor art. 1403 alin. 1 teza ultimă
din Codul de procedură penală
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Afrodita Laura Tutunaru — magistrat-asistent
Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 1403 alin. 1 teza ultimă din Codul de procedură
penală, excepție ridicată de Cristi Costel Cojocar în Dosarul
nr. 8.835/86/2009 al Tribunalului Suceava și de Paul Badea în
Dosarul nr. 2.442.1/30/2010 al Curții de Apel Timișoara — Secția
penală.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 49D/2010 și nr. 1.901D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 1.901D/2010
la Dosarul nr. 49D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.

C U R T E A,

având în vedere actele și lucrările dosarelor, constată
următoarele:
Prin Încheierea nr. 68R din 23 decembrie 2009 și Încheierea
din 22 aprilie 2010, pronunțate în dosarele nr. 8.835/86/2009 și
nr. 2.442.1/30/2010, Tribunalul Suceava — Secția penală și
Curtea de Apel Timișoara — Secția penală au sesizat Curtea
Constituțională cu excepția de neconstituționalitate a
prevederilor art. 1.403 din Codul de procedură penală și,
respectiv, art. 1.403 alin. 1 teza ultimă din Codul de
procedură penală. Excepția a fost ridicată, în dosarele de mai
sus, de Cristi Costel Cojocar și Paul Badea.
În motivarea excepției de neconstituționalitate autorii
acesteia susțin că prevederile legale criticate contravin art. 16
alin. (2) potrivit căruia nimeni nu este mai presus de lege,
art. 124 alin. (2) referitoare la unicitatea, egalitatea și
imparțialitatea justiției, art. 21 alin. (1) și (2) referitoare la accesul
liber la justiție, art. 23 alin. (7) referitoare la încheierile instanței
privind măsura arestării preventive și art. 129 referitoare la
Folosirea căilor de atac, deoarece împiedică exercitarea oricărei
căi de atac împotriva încheierii prin care judecătorul respinge, în
timpul urmăririi penale, o cerere de revocare, înlocuire sau
încetare de drept a unei măsuri preventive.
Tribunalul Suceava — Secția penală și Curtea de Apel
Timișoara — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 745/8.XI.2010
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art.1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit dispozitivului încheierii de sesizare pronunțate în Dosarul
nr. 8.835/86/2009 al Tribunalului Suceava — Secția penală,
art. 1403 cu denumirea marginală Calea de atac împotriva
încheierii pronunțate de judecător în cursul urmăririi penale
privind măsurile preventive din Codul de procedură penală în
integralitatea sa. Însă din notele autorului excepției și din
considerentele încheierii instanței de judecată rezultă că obiectul
criticilor formulate îl constituie doar alin. 1 teza ultimă al art. 1403
din același cod. Prin urmare, obiectul excepției urmează a fi
restrâns numai la aceste prevederi, care au următorul conținut:
— Art. 1403 alin. 1 teza ultimă din Codul de procedură
penală:
ăÎmpotriva încheierii prin care judecătorul dispune, în timpul
urmăririi penale, luarea unei măsuri preventive, revocarea,
înlocuirea, încetarea de drept sau prelungirea măsurii
preventive, precum și împotriva încheierii de respingere a
propunerii de arestare preventivă, învinuitul sau inculpatul și
procurorul pot face recurs la instanța superioară în termen de
24 de ore de la pronunțare, pentru cei prezenți, și de la
comunicare, pentru cei lipsă. Încheierea prin care judecătorul
respinge, în timpul urmăririi penale, revocarea, înlocuirea sau
încetarea de drept a măsurii preventive nu este supusă niciunei
căi de atac.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 515 din 27 aprilie 2010, publicată
în Monitorul Oficial al României, Partea I, nr. 324 din 18 mai
2010, și Deciziei nr. 15 din 20 ianuarie 2005, publicată în
Monitorul Oficial al României, Partea I, nr. 145 din 17 februarie
2005, Curtea a statuat că legiuitorul este unica autoritate
competentă să reglementeze căile de atac împotriva hotărârilor
judecătorești în cadrul procedurii de judecată, precum și modul
de exercitare a acestora. În virtutea acestei competențe,
legiuitorul stabilește hotărârile judecătorești împotriva cărora pot

11

fi exercitate căile de atac și condițiile în care pot fi folosite aceste
căi.
În ceea ce privește încheierile, ca specie de hotărâri
judecătorești pronunțate în cursul procesului, dar prin care nu
se soluționează fondul cauzei, acestea nu pot fi atacate, de
regulă, decât odată cu hotărârile judecătorești care soluționează
fondul cauzei, care sunt, potrivit dreptului procesual penal,
sentințele și deciziile. Stabilind, prin art. 3851 alin. 2 din Codul de
procedură penală, că încheierile pot fi atacate cu recurs numai
odată cu sentința sau cu decizia atacată, legiuitorul a acționat în
limitele competenței sale prevăzute prin dispozițiile
constituționale evocate mai sus. Regula exercitării căilor de atac
împotriva încheierilor numai odată cu hotărârea prin care s-a
soluționat fondul cauzei se impune pentru asigurarea
desfășurării procesului cu celeritate, într-un termen rezonabil,
exigență recunoscută cu valoare de principiu în sistemul nostru
constituțional. Sub acest aspect, prin posibilitatea exercitării
căilor de atac împotriva hotărârilor judecătorești prin care se
soluționează fondul cauzei, este asigurat accesul liber la justiție.
Faptul că încheierea prin care se respinge cererea de
revocare a măsurii arestării preventive nu este supusă niciunei
căi de atac se explică, pe de o parte, prin necesitatea de a evita
o prelungire abuzivă a procesului, iar pe de altă parte, prin
aceea că ea poate fi atacată cu recurs odată cu hotărârea prin
care s-a soluționat fondul cauzei.
Pe de altă parte, nicio prevedere a Legii fundamentale nu dă
o consacrare expresă dreptului la exercitarea căilor de atac în
orice cauză, oricând și de către oricine; dimpotrivă, art. 129 din
Constituție prevede că părțile interesate și Ministerul Public pot
exercita căile de atac numai în condițiile stabilite de lege.
De asemenea, în conformitate cu dispozițiile art. 23 alin. (7)
din Constituție, ăîncheierile instanței privind măsura arestării
preventive sunt supuse căilor de atac prevăzute de lege”. Faptul
că încheierea de ședință prin care s-a respins cererea de
revocare a măsurii arestării preventive nu este supusă separat
căii de atac a recursului nu aduce atingere dreptului unei
persoane de a se adresa justiției sau a posibilității de a se folosi
căile de atac stabilite de legea procedurală.
Lipsa reglementării privind exercitarea căii de atac a
recursului împotriva unor atare încheieri se justifică, așa cum
s-a arătat mai sus, prin nevoia de a se evita tergiversarea inutilă
a soluționării fondului cauzei.
Deoarece până în prezent nu au intervenit elemente noi de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse mai sus, în temeiul art.146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 1403 alin. 1 teza ultimă din Codul de
procedură penală, excepție ridicată de Cristi Costel Cojocar în Dosarul nr. 8.835/86/2009 al Tribunalului Suceava și de Paul Badea
în Dosarul nr. 2.442.1/30/2010 al Curții de Apel Timișoara — Secția penală.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

12

MONITORUL OFICIAL AL ROMÂNIEI, PARTEA I, Nr. 745/8.XI.2010
CURTEA CONSTITUȚIONALĂ

D E C I Z I A Nr. 1.293
din 14 octombrie 2010

referitoare la excepția de neconstituționalitate a dispozițiilor art. 281 din Codul penal și art. 2781
alin. 8 și 9 din Codul de procedură penală
Acsinte Gaspar
— președinte
Aspazia Cojocaru
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Afrodita Laura Tutunaru — magistrat-asistent
Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 281 din Codul penal și art. 2781 alin. 8 și 9 din
Codul de procedură penală, excepție ridicată de Aurel Bădiță în
Dosarul nr. 11.275/288/2009 al Judecătoriei Râmnicu Vâlcea.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea nr. 17 din 14 ianuarie 2010, pronunțată în
Dosarul nr. 11.275/288/2009, Judecătoria Râmnicu Vâlcea a
sesizat Curtea Constituțională cu excepția de
neconstituționalitate a prevederilor art. 281 din Codul penal
și art. 2781 alin. 8 și 9 din Codul de procedură penală,
excepție ridicată de Aurel Bădiță.
În motivarea excepției de neconstituționalitate autorul
acesteia susține că prevederile art. 281 din Codul penal încalcă
dispozițiile constituționale ale art. 73 alin. (1) referitoare la
categoriile de legi și art. 115 alin. (1) referitoare la delegarea
legislativă, deoarece, de vreme ce Parlamentul nu poate adopta
decât legi constituționale, organice și ordinare, este evident că
nu poate emite o lege specială cu referire la exercitarea fără
drept a profesiei. În plus, art. 115 alin. (1) din Constituție
ăconsfințește împrejurarea în care Parlamentul poate adopta
decât o singură lege specială” — legea prin care Guvernul este
abilitat pentru a emite ordonanțe în domenii care nu fac obiectul
legilor organice. Prin urmare, legea specială invocată de art. 281
din Codul penal nu poate fi Legea nr. 51/1995, pentru că legea
avocaturii este ăLEGE ORGANICĂ, NU SPECIALĂ.”
De asemenea, prevederile art. 2781 alin. 8 și 9 din Codul de
procedură penală contravin dispozițiilor constituționale ale
art. 21 alin. (3) referitoare la dreptul la un proces echitabil și
art. 126 alin. (1) referitoare la realizarea justiției, deoarece se
ignoră principiul de aplicabilitate generală ănon reformation in
pejus”. Pentru persoana scoasă de sub urmărire penală, textul
criticat reprezintă o piedică de a se adresa instanței atât timp
cât există posibilitatea ca, prin propria cale de atac, să-și
agraveze situația, redobândind calitatea de învinuit sau, chiar
mai rău, dobândind calitatea de inculpat. Cunoscând acest

lucru, persoana față de care s-a dispus scoaterea de sub
urmărire penală are motive rezonabile să se abțină de la a se
adresa instanței judecătorești pentru a nu-și agrava propria
situație. Așa fiind, accesul la justiție ar fi obstrucționat.
Judecătoria Râmnicu Vâlcea opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 281 din Codul penal — Exercitarea fără drept a
unei profesii și art. 2781 alin. 8 și 9 din Codul de procedură
penală — Plângerea în fața judecătorului împotriva rezoluțiilor
sau ordonanțelor procurorului de netrimitere în judecată, care
au următorul conținut:
— Art. 281 din Codul penal: ăExercitarea fără drept a unei
profesii sau a oricărei alte activități pentru care legea cere
autorizație, ori exercitarea acestora în alte condiții decât cele
legale, dacă legea specială prevede ca săvârșirea unor astfel
de fapte se sancționează potrivit legii penale, se pedepsește cu
închisoare de la o lună la 1 an sau cu amendă.”;
— Art. 2781 alin. 8 și 9 din Codul de procedură penală:
ăJudecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.

MONITORUL OFICIAL AL ROMÂNIEI, PARTEA I, Nr. 745/8.XI.2010
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 382 din 13 aprilie 2010, publicată
în Monitorul Oficial al României, Partea I, nr. 309 din 12 mai
2010, Curtea Constituțională a respins ca nefondată excepția
de neconstituționalitate a dispozițiilor art. 281 din Codul penal,
statuând că atât în Codul penal anterior, cât și în diferite legi
speciale au fost prevăzute dispoziții incriminatoare pentru
nerespectarea normelor privitoare la exercitarea meseriilor sau
altor ocupații. În vederea sistematizării legislației, s-a creat o
singură incriminare-cadru la care să se poată face trimitere prin
legi speciale, legi care au fost adoptate atât înainte de anul
1989, cât și ulterior.
În prezent sunt în vigoare mai multe astfel de legi speciale
care reglementează desfășurarea unor profesii, meserii sau a
altor activități și prevăd că exercitarea nelegală a acestora
constituie infracțiune, potrivit art. 281 din Codul penal.
Incriminarea și sancționarea faptelor de exercitare fără drept
a unor profesii sau activități, pentru care se cere o anumită
pregătire și, în consecință, sunt supuse autorizării, exprimă
necesitatea apărării unor valori sociale de o importanță
deosebită, inclusiv viața și integritatea fizică și psihică ale
persoanei, precum și interesele patrimoniale ale acesteia.
Societatea nu poate îngădui ca anumite profesiuni, precum
aceea de medic, de farmacist sau de stomatolog, să fie
practicate de persoane fără calificare și fără răspunderea
necesară în caz de urmări periculoase ori păgubitoare. Nu pot
fi, de exemplu, tolerați electricieni instalatori care efectuează
lucrări de instalații electrice fără să aibă pregătirea și, mai ales,
răspunderea pe care o astfel de activitate o presupune. Faptul
că aceleași cerințe, cu aceleași consecințe juridice, au fost
impuse și profesiei de avocat este o opțiune a legiuitorului,
determinată, astfel cum s-a mai arătat, de o anumită
oportunitate, care intră în activitatea de legiferare a
Parlamentului.

13

De altfel, în concepția legiuitorului, avocatura este un serviciu
public, care este organizat și funcționează pe baza unei legi
speciale, iar profesia de avocat poate fi exercitată de un corp
profesional selectat și funcționând după reguli stabilite de lege.
Asigurarea unei asistențe juridice calificate este un deziderat al
legii speciale, iar normele în baza cărora funcționează nu
contravin principiilor constituționale, cei care doresc să practice
această profesie fiind datori să respecte legea și să accepte
regulile impuse de aceasta.
Profesia de avocat, ca de altfel și alte profesii reglementate
de norme speciale, se poate exercita numai cu respectarea legii,
și nu împotriva ei, astfel că niciuna dintre prevederile
constituționale și convenționale invocate nu sunt nesocotite prin
dispozițiile de lege criticate.
De asemenea, prin Decizia nr. 864 din 9 octombrie 2007,
publicată în Monitorul Oficial al României, Partea I, nr. 786 din
20 noiembrie 2007, Curtea Constituțională a statuat că
prevederile art. 2781 alin. 8 și 9 din Codul penal nu contravin
principiului dreptului oricărei persoane la un proces echitabil.
Totodată, prin Decizia nr. 574 din 7 iunie 2007, publicată în
Monitorul Oficial al României, Partea I, nr. 534 din 7 august
2007, Curtea a respins excepția de neconstituționalitate a
dispozițiilor art. 2781 alin. 8 lit. a)—c) din Codul de procedură
penală, reținând că plângerea prevăzută de art. 2781 reprezintă,
într-un sens larg, o cale de atac, care se supune principiului de
generală aplicabilitate în dreptul penal non reformatio in pejus.
Într-adevăr, deși legea nu prevede în mod expres aplicarea
acestui principiu cu prilejul soluționării plângerii împotriva actelor
procurorului, rațiuni identice cu cele care determină extinderea
aplicabilității acestui principiu și în alte situații decât cele
prevăzute în art. 372 sau art. 3858 din Codul de procedură
penală justifică luarea sa în considerare și în cazul procedurii
reglementate de art. 2781 din același cod.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 281 din Codul penal și art. 2781 alin. 8 și 9
din Codul de procedură penală, excepție ridicată de Aurel Bădiță în Dosarul nr. 11.275/288/2009 al Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 14 octombrie 2010.
PREȘEDINTE,

ACSINTE GASPAR
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 745/8.XI.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea unor precizări suplimentare aplicabile contractelor de tip strategic sau de grant
semnate de beneficiarii de finanțare nerambursabilă din Programul operațional sectorial
ăDezvoltarea resurselor umane” în perioada 2008—2010
Având în vedere:
— Ordinul ministrului muncii, familiei și protecției sociale și al ministrului finanțelor publice nr. 1.117/2.170/2010 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”;
— Legea nr. 500/2002 privind finanțele publice, cu modificările și completările ulterioare;
— Hotărârea Guvernului nr. 720/1991 privind aprobarea Normelor de organizare și exercitare a controlului financiar
elaborate de Ministerul Economiei și Finanțelor;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
și completările ulterioare;
— Ordinul ministrului muncii, familiei și protecției sociale nr. 1.164/2010 privind aprobarea Ghidului solicitantului — Condiții
generale pentru proiectele de grant și proiectele strategice pentru implementarea Programului operațional sectorial ăDezvoltarea
resurselor umane 2007—2013”, prin care se reglementează mecanisme simplificate, clare și transparente în ceea ce privește
implementarea proiectelor cu finanțare din Fondul Social European prin Programul operațional sectorial ăDezvoltarea resurselor
umane”;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — (1) Prezentul ordin se aplică tuturor contractelor de
tip strategic sau de grant semnate de beneficiarii de finanțare
nerambursabilă din Programul operațional sectorial
ăDezvoltarea resurselor umane” (POSDRU) în perioada 2008—
2010, ca urmare a cererilor de finanțare lansate în conformitate
cu prevederile ghidurilor solicitantului — Condiții generale și
condiții specifice aplicabile.
(2) Contractele prevăzute la alin. (1) se modifică în ceea ce
privește:
a) creșterea valorii maxime care face obiectul externalizării
(subcontractării) de la 30 la 49% din valoarea totală eligibilă a
proiectului;
b) acordarea posibilității, pentru toți beneficiarii POSDRU, de
a externaliza integral sau parțial managementul proiectului;
c) reglementarea aspectelor juridice privind formele de
contractare ale experților ce alcătuiesc echipa de implementare
a proiectului;
d) flexibilizarea acordării cheltuielilor indirecte/cheltuielilor
generale de administrație în procent de maximum 5%, 7% sau
15%, în funcție de tipul proiectului și de tipul solicitantului;
e) pentru proiectele depuse în conformitate cu prevederile
Ghidului solicitantului 2009, decontarea cheltuielilor legate de
responsabilul financiar și de consilierul juridic se vor efectua din
cadrul capitolului bugetar I ăResurse umane”;
f) modificarea modului și perioadei de depunere a cererilor
de rambursare pentru instituțiile/structurile/autoritățile publice,
indiferent de modul de finanțare;

g) clarificarea modului de interpretare a estimărilor bugetare
formulate în cadrul secțiunii ădetalierea bugetului” din cuprinsul
cererilor de finanțare contractate.
Art. 2. — (1) Implementarea mecanismelor enumerate mai
sus pentru proiectele aflate în implementare se va realiza prin
transmiterea de către Autoritatea de management pentru
Programul operațional sectorial pentru dezvoltarea resurselor
umane (AMPOSDRU) sau organismele intermediare pentru
Programul operațional sectorial pentru dezvoltarea resurselor
umane (OIPOSDRU) delegate în a căror gestiune se află
proiectul în implementare a unei notificări către beneficiar, în
temeiul art. 12 alin. (1) din contractul de finanțare aplicabil.
(2) Notificarea prevăzută la alin. (1) va cuprinde clauzele
contractuale modificate în sensul prezentului ordin.
Art. 3. — În cazul în care modificările produse de
implementarea noilor mecanisme generează modificări ale
bugetului proiectului, beneficiarii vor înainta către
AMPOSDRU/OIPOSDRU delegat notificări de modificare a
bugetului, în termen de 15 zile lucrătoare de la data primirii
notificărilor pentru modificarea clauzelor contractuale de către
beneficiar.
Art. 4. — AMPOSDRU va elabora și va aproba, prin decizie
a directorului general al AMPOSDRU, în termen de 15 zile
lucrătoare de la data publicării prezentului ordin în Monitorul
Oficial al României, Partea I, modelul standard de notificare
către beneficiarii de finanțare nerambursabilă și modelul
standard de notificare a modificării bugetului în urma
implementării mecanismelor prevăzute de prezentul ordin.

MONITORUL OFICIAL AL ROMÂNIEI, PARTEA I, Nr. 745/8.XI.2010

15

Art. 5. — Trimiterea notificărilor pentru proiectele de grant

Art. 6. — Ministerul Muncii, Familiei și Protecției Sociale,
prin Direcția generală AMPOSDRU, va duce la îndeplinire
contractate în cursul anului 2008 se va asigura de
prevederile prezentului ordin.
AMPOSDRU/OIPOSDRU delegate doar la cererea exprimată
Art. 7. — Prezentul ordin se publică în Monitorul Oficial al
României, Partea I.
în scris a beneficiarului.
Ministrul muncii, familiei și protecției sociale,
Ioan Nelu Botiș
București, 3 noiembrie 2010.
Nr. 1.527.

MINISTERUL DEZVOLTĂRII REGIONALE ȘI TURISMULUI

MINISTERUL FINANȚELOR PUBLICE

Nr. 2.435 din 4 noiembrie 2010

Nr. 2.631 din 4 noiembrie 2010

ORDIN
privind modificarea Ordinului ministrului dezvoltării, lucrărilor publice și locuințelor
și al ministrului economiei și finanțelor nr. 1.147/2007/620/2008 pentru aprobarea categoriilor
de cheltuieli eligibile în cadrul axei prioritare ăAsistență tehnică”
din cadrul Programului operațional regional 2007—2013
Având în vedere prevederile Hotărârii Guvernului nr. 759/2007 privind regulile de eligibilitate a cheltuielilor efectuate în
cadrul operațiunilor finanțate prin programele operaționale, cu modificările și completările ulterioare,
în temeiul art. 13 din Hotărârea Guvernului nr. 759/2007, cu modificările și completările ulterioare, al art. 13 alin. (6) din
Hotărârea Guvernului nr. 1.631/2009 privind organizarea și funcționarea Ministerului Dezvoltării Regionale și Turismului, cu
modificările și completările ulterioare, și al art. 10 alin. (4) din Hotărârea Guvernului nr. 34/2009 privind organizarea și funcționarea
Ministerului Finanțelor Publice, cu modificările și completările ulterioare,
ministrul dezvoltării regionale și turismului și ministrul finanțelor publice emit următorul ordin:
Art. I. — Ordinul ministrului dezvoltării, lucrărilor publice și
locuințelor și al ministrului economiei și finanțelor
nr. 1.147/2007/620/2008 pentru aprobarea categoriilor de
cheltuieli eligibile în cadrul axei prioritare ăAsistență tehnică” din
cadrul Programului operațional regional 2007—2013, publicat
în Monitorul Oficial al României, Partea I, nr. 197 din 14 martie
2008, cu modificările și completările ulterioare, se modifică după
cum urmează:
1. Articolul 5 va avea următorul cuprins:
ăArt. 5. — Categoriile de cheltuieli eligibile pentru prestarea
de servicii sunt următoarele:
a) cheltuielile pentru efectuarea de studii, analize, rapoarte și
strategii, servicii de evaluare a cererilor de finanțare în
concordanță cu obiectivele POR;
b) cheltuielile pentru consultanță și expertiză tehnică,
financiară, contabilă, fiscală și juridică;
c) cheltuielile privind achiziționarea serviciilor de audit;
d) cheltuielile de informare și publicitate pentru proiect, care
rezultă din obligațiile Autorității de management și ale
organismelor intermediare, în calitate de beneficiar;
e) cheltuielile efectuate pentru organizarea de/participarea
la evenimente, seminare, conferințe, sesiuni de informare,
organizarea comitetelor de evaluare și selecție, a comitetelor de
monitorizare, reuniunilor de lucru;
f) cheltuielile de informare și publicitate aferente POR,
efectuate în cadrul domeniului major de intervenție prevăzut la
art. 1 lit. b), altele decât cele prevăzute la lit. e), respectiv
cheltuielile pentru producția și difuzarea spoturilor publicitare
radio și TV, producția de spoturi radio și TV, publicitatea prin
intermediul presei scrise, panotaj, pagini web, tipărirea,

multiplicarea, producția și distribuția de materiale informative,
materiale foto și video de diverse dimensiuni pentru promovarea
exemplelor de succes publicitare și promoționale, difuzare de
emisiuni la nivel regional;
g) cheltuielile efectuate cu traduceri și interpretariat, servicii
de sonorizare;
h) cheltuielile pentru servicii informatice și de comunicații:
prelucrarea datelor, conectarea la rețele informatice, întreținerea
și repararea echipamentelor informatice, de comunicații și
periferice de calcul, întreținerea, actualizarea și dezvoltarea
aplicațiilor informatice, cheltuieli aferente procedurilor de
achiziție publică;
i) cheltuielile pentru recrutarea și selecția personalului din
serviciile adiacente gestionării POR pentru organismele
intermediare din cadrul agențiilor de dezvoltare regională;
j) cheltuielile pentru instruirea personalului cu atribuții
specifice gestionării POR din cadrul Autorității de management
pentru POR și adiacente gestionării acestuia din cadrul
Ministerului Dezvoltării Regionale și Turismului și al
organismelor intermediare, precum și cheltuielile pentru
instruirea potențialilor beneficiari ai POR, conform Strategiei de
asistență tehnică și planurilor de instruire aprobate.”
2. În titlu și în tot cuprinsul ordinului, denumirile
ăMinisterul Dezvoltării Regionale și Locuinței”, precum și
ăMinisterul Turismului” se vor înlocui cu denumirea
ăMinisterul Dezvoltării Regionale și Turismului”, iar
denumirea ăMinisterul Economiei și Finanțelor” se va
înlocui cu denumirea ăMinisterul Finanțelor Publice”.
Art. II. — Prezentul ordin se publică în Monitorul Oficial al
României, Partea I.

p. Ministrul dezvoltării regionale și turismului,
Gheorghe Nastasia,
secretar general

Ministrul finanțelor publice,
Gheorghe Ialomițianu

16

MONITORUL OFICIAL AL ROMÂNIEI, PARTEA I, Nr. 745/8.XI.2010

ACTE ALE BIROULUI ELECTORAL CENTRAL
BIROUL ELECTORAL CENTRAL
PENTRU ALEGERILE PARLAMENTARE PARȚIALE
DIN DATA DE 5 DECEMBRIE 2010

HOTĂRÂRE
privind interpretarea art. 29 alin. (10) din Legea nr. 35/2008,
cu modificările și completările ulterioare
Având în vedere Adresa Biroului Electoral de Circumscripție nr. 22 — județul
Hunedoara, înregistrată la Biroul Electoral Central cu nr. 4/C din 4 noiembrie 2010,
văzând jurisprudența anterioară a Biroului Electoral Central, respectiv
Hotărârea Biroului Electoral Central nr. 8/2008 privind interpretarea art. 29
alin. (10) din Legea nr. 35/2008 pentru alegerea Camerei Deputaților și a Senatului
și pentru modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a
Legii nr. 393/2004 privind Statutul aleșilor locali,
luând în considerare faptul că, din interpretarea prevederilor art. 29 alin. (10)
din Legea nr. 35/2008 pentru alegerea Camerei Deputaților și a Senatului și pentru
modificarea și completarea Legii nr. 67/2004 pentru alegerea autorităților
administrației publice locale, a Legii administrației publice locale nr. 215/2001 și a
Legii nr. 393/2004 privind Statutul aleșilor locali, cu modificările și completările
ulterioare, rezultă că prin noțiunea de candidat independent se înțelege un
candidat fără apartenență politică, care nu este membru al niciunui/niciunei partid
politic, alianțe politice, alianțe electorale sau al unei organizații neguvernamentale
a cetățenilor aparținând unei minorități naționale,
în temeiul art. 15 alin. (4) și al art. 16 alin. (12) din Legea nr. 35/2008, cu
modificările și completările ulterioare,
Biroul Electoral Central h o t ă r ă ș t e:
Art. 1. — Nu se admit candidaturi independente ale membrilor partidelor
politice, alianțelor politice, alianțelor electorale sau ai organizațiilor
neguvernamentale ale cetățenilor aparținând minorităților naționale.
Art. 2. — Prezenta hotărâre se publică în Monitorul Oficial al României,
Partea I.
Președintele Biroului Electoral Central,
Octavian Opriș
București, 4 noiembrie 2010.
Nr. 3.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 745/8.XI.2010 conține 16 pagini.

Prețul: 3,20 lei

&JUYDGY|447318]
ISSN 1453—4495

