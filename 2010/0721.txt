PARTEA I

Anul 178 (XXII) — Nr. 721

Joi, 28 octombrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.040. — Hotărâre pentru aprobarea Strategiei naționale de
ordine publică 2010—2013 ........................................

2–11

1.053. — Hotărâre pentru aprobarea indicatorilor tehnicoeconomici ai obiectivului de investiție ăVarianta
ocolitoare Săcueni km 0+000 — km 7+623” ..............

11–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.471. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular Grup
Școlar Postliceal ăProf. Dr. Doc. Enescu Longinus” din
Botoșani ....................................................................

13

5.497. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular
Grădinița Italiană ăSfânta Ioana Antida” din Lugoj......

13–14

5.498. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular
Grădinița ăSfinții Împărați Constantin și Elena” din
București ....................................................................

14–15

5.499. — Ordin al ministrului educației, cercetării, tineretului
și sportului privind acordarea acreditării pentru
unitatea de învățământ preuniversitar particular
Grădinița cu program prelungit ăGirotondo” din
Botoșani ....................................................................

15–16

2

MONITORUL OFICIAL AL ROMÂNIEI, PARTEA I, Nr. 721/28.X.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Strategiei naționale de ordine publică 2010—2013
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Strategia națională de ordine publică
2010—2013, prevăzută în anexa care face parte integrantă din
prezenta hotărâre.
Art. 2. — Planul strategic pe sectorul de activitate ăOrdine
publică și siguranța cetățeanului” 2010—2013 se aprobă, potrivit
normelor legale în vigoare, prin dispoziția secretarului de stat,

șef al Departamentului ordine și siguranță publică din cadrul
Ministerului Administrației și Internelor.
Art. 3. — Finanțarea acțiunilor din cadrul Planului strategic
prevăzut la art. 2 se face în limita fondurilor aprobate anual prin
legea bugetului de stat, precum și din alte fonduri legal
constituite.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
București, 13 octombrie 2010.
Nr. 1.040.

ANEXĂ

S T R AT E G I A N A Ț I O N A L Ă D E O R D I N E P U B L I C Ă
2010—2013
I. Introducere
România, ca parte a spațiului de securitate oferit de
apartenența sa la NATO și UE, își exercită rolul activ în
promovarea politicilor și mecanismelor de edificare a noii
arhitecturi de securitate, implicând atât voință și consens politic,
resurse economice și tehnologice, idei și soluții privind
predictibilitatea evoluțiilor în domeniile securității internaționale
și naționale și ordinii de drept, cât și modalități concrete de
realizare a obiectivelor.
Sistemul de ordine publică românesc a cunoscut, în ultimii
20 de ani, importante transformări, circumscrise procesului de
tranziție către o societate democratică, în care statul de drept,
drepturile și libertățile cetățeanului sunt garantate. Mai mult,
procesele internaționale, precum instituționalizarea politică și
financiară a Uniunii Europene și globalizarea, au favorizat
mișcarea, fără precedent, a oamenilor, a fluxurilor financiare, a
comerțului și a informației, determinând, pe lângă imensele
beneficii, și apariția și dezvoltarea a numeroase amenințări
clasice sau asimetrice la adresa ordinii de drept internaționale și
naționale și la adresa păcii, stabilității și drepturilor universale
ale omului.
Între cele mai recente evoluții cu impact în sistemul de ordine
publică pot fi menționate:
1. Începând cu anul 1993, își fac apariția primele forme de
criminalitate organizată (traficul de droguri și traficul de ființe
umane), iar România intră în circuitul internațional, inițial ca țară
de tranzit, apoi ca piață și țară de destinație pentru diferite forme
de criminalitate, inclusiv problematica imigrației. Astăzi, grupările
de crimă organizată au acces la resurse ce pot afecta
stabilitatea statelor în curs de dezvoltare și accesează resurse
specializate distribuite la nivel global.

2. Sistemul legislativ este în permanentă transformare,
pentru a transpune instrumentele legale internaționale (tratate și
protocoale internaționale, acquis-ul european) și pentru a se
integra într-un sistem legislativ internațional.
3. Crește rolul procurorului în actul de justiție, ajungându-se
ca după 2003 procurorul să controleze și să supravegheze
activitatea de urmărire penală.
4. Poliția, principala instituție ce acționează pentru
menținerea ordinii publice, este transformată dintr-o forță
polițienească, militară, într-un serviciu polițienesc, în slujba
cetățeanului, începând cu anul 2002.
5. Jandarmeria Română și Inspectoratul General pentru
Situații de Urgență au demarat procese de modernizare și
profesionalizare, fapt ce determină ca, în prezent, cele două
instituții să îndeplinească o gamă variată de misiuni, inclusiv
internaționale.
6. Poliția de Frontieră și Oficiul Român pentru Imigrări au
cunoscut evoluții organizatorice și funcționale profunde, fiind
compatibile cu cele mai moderne sisteme europene în domeniu,
cu capabilități operative eficiente în domeniul controlului,
supravegherii și securizării frontierei, al politicilor de azil și al
controlului migrației.
7. După anul 2000, societatea românească cunoaște o
dezvoltare a serviciilor destinate protecției bunurilor și
persoanelor, prin apariția societăților specializate de pază și de
detectivi particulari, precum și a poliției comunitare (serviciu
public comunitar în subordinea nemijlocită a primarului).
8. Politicile de probațiune completează astăzi sistemul
judiciar, prin reinserția persoanelor care au executat diferite
pedepse privative de libertate.

MONITORUL OFICIAL AL ROMÂNIEI, PARTEA I, Nr. 721/28.X.2010
9. Politicile antivictimale și asistența victimei devin
coordonate importante ale intervenției instituțiilor statului în
protejarea ordinii publice.
Toate acestea determină necesitatea definirii unei noi
perspective strategice, care să ofere o imagine de integrare și
focalizare a acțiunilor pentru toți actorii ce furnizează servicii de
securitate pentru ordinea publică. Dezideratul unei perspective
strategice este cu atât mai mare cu cât tot mai mult suntem
martori ai unor procese socio-ecomomice și culturale care
modifică permanent societatea și cresc inopinat presiunea
asupra sistemului de ordine publică, prin dezvoltarea unor noi
nevoi de securitate sau prin reconfigurarea instituțiilor sociale.
La acestea se adaugă amploarea și gravitatea efectelor
fenomenelor naturale — fapt ce reclamă identificarea și
valorificarea de soluții, prin reciprocitate și colaborare
internațională.
Strategia națională de ordine publică, denumită în continuare
Strategia, oferă ansamblul obiectivelor majore pe termen mediu,
în domeniul ordinii publice, coroborate cu principalele modalități
de realizare și resurse necesare pentru menținerea, asigurarea
și restabilirea ordinii publice și contribuie la stabilirea unei direcții
unitare, la nivelul tuturor instituțiilor de ordine publică.
Este unul dintre pilonii de bază pentru realizarea obiectivelor
strategice ale Strategiei Naționale de Apărare și urmărește
îmbunătățirea serviciilor de siguranță publică.
Strategia se corelează cu Strategia pentru dezvoltarea
justiției (în prezent în formă de proiect), ce urmărește
modernizarea și eficientizarea sistemului judiciar, și cu Strategia
privind securitatea internă a Uniunii Europene, Programul
Stockholm și Tratatul de la Lisabona.
II. Viziune și valori
Într-un spațiu european, pentru fiecare cetățean trebuie să
existe un mediu de securitate, în care libertatea, securitatea și
justiția sunt garantate. Astăzi, este necesar să se construiască
un sistem integrat de ordine publică orientat proactiv către
nevoile de securitate și în serviciul cetățenilor.
Mai mult ca oricând, este necesar ca la nivelul sistemului de
ordine publică să se cristalizeze o cultură strategică bazată pe
cunoașterea în profunzime a realității României și a tendințelor
majore desprinse din evoluția globală a amenințărilor
criminalității. Astfel, să se proiecteze o nouă arhitectură, care să
permită valorificarea integrată a capabilităților instituționale,
promovarea de standarde operaționale, ocupaționale și
profesionale și prioritizarea eforturilor în aplicarea legii.
Libertatea de mișcare, protecția, inclusiv juridică, a
persoanelor celor mai vulnerabile, a femeilor și copiilor victime
ale violenței, a persoanelor dependente, protecția datelor cu
caracter personal și a vieții private, participarea la viața
democratică a Uniunii Europene, beneficierea de protecție în
țările terțe trebuie să fie consolidate. Dezvoltarea protecției civile
în fața dezastrelor naturale sau a situațiilor de urgență trebuie
asigurată.
Valorile comune în domeniul ordinii publice susțin întreaga
activitate de zi cu zi și oferă coordonatele în care aceasta se
dezvoltă, precum și mijloacele prin care se realizează, astfel:
• legalitate — politicile în domeniul ordinii publice se
constituie strict cu respectarea drepturilor și libertăților
fundamentale și a supremației legii;
• profesionalism — presupune specializarea și
diversificarea metodelor și mijloacelor de acțiune, o poliție
științifică, flexibilitate instituțională, implementarea unui
management proactiv și, în special, prin fundamentarea
deciziilor pe bază de analiză;
• dialog — construirea unei relații de încredere cu
cetățeanul, prin transparență și comunicare, în conformitate cu
principiile toleranței, respectului și libertății de exprimare;

3

• integritate profesională — responsabilitate în cheltuirea
banului public și desfășurarea întregii activități în domeniul
ordinii publice, după normele statuate în Codul de etică și
deontologie profesională;
• parteneriat — cooperarea împotriva criminalității, atât cu
cetățenii, cât și cu instituțiile de aplicare a legii, la nivel național
și internațional, precum și cu alte organizații publice sau private,
pentru consolidarea interoperabilității și focalizarea resurselor
către securitatea publică și individuală;
• operativitate și solidaritate — receptarea mesajelor
cetățenilor și identificarea modalităților optime de răspuns la
acestea și acționarea cu promptitudine și eficacitate în
desfășurarea prestațiilor efectuate în folosul membrilor
comunității, precum și participarea la acțiuni concrete în
beneficiul țărilor din Uniunea Europeană.
Întreg demersul de construire al strategiei este în spiritul
principiilor europene enunțate în Strategia de securitate internă
a Uniunii Europene:
— o abordare vastă și globală a securității;
— asigurarea supravegherii democratice și judiciare efective
a activităților de securitate interne;
— prevenire și anticipare: o abordare proactivă și fondată pe
informații;
— elaborarea unui model global pentru schimbul de
informații;
— cooperarea operațională;
— cooperarea judiciară în materie penală;
— gestionarea integrată a frontierelor;
— un angajament în favoarea inovării și a formării;
— dimensiunea externă a securității interne/cooperarea cu
țările terțe;
— flexibilitatea în vederea adaptării la dificultățile viitoare.
III. Provocări în domeniul ordinii publice
În procesul de selectare a priorităților, prezenta strategie
subliniază necesitatea evaluării amenințărilor criminalității și a
vulnerabilităților sistemului de ordine publică. Înțelegerea
corectă a acestora oferă premisele identificării riscurilor de
ordine publică și, în special, a evaluării impactului riscurilor în
societate. Deși nu există un sistem integrat de evaluare cetățean
— poliție — parchet — justiție — societate civilă, pe date
consolidate la nivel național, o evaluare sintetică a provocărilor
din domeniul de ordine publică, raliate amenințărilor,
vulnerabilităților, riscurilor și punctelor de impact aferente,
evidențiază următoarele:
Situația mediului social din punctul de vedere al ordinii
publice:

• Criza economică și financiară mondială din anul 2009
continuă să exercite o influență de ordin economic, social și
politic, cu incidență inevitabilă și greu de anticipat asupra
societății românești și internaționale și, implicit, asupra
activităților instituțiilor statului român. Efectele crizei pot conduce
la situații de o gravitate excepțională în plan economic, social și
politic, prin creșterea numărului de disponibilizări, atât în sectorul
public, cât și în cel privat, cu impact asupra creșterii
infracționalității, sentimentului de neîncredere a populației în
instituțiile statului, numărului de proteste și de manifestări
violente în rândul populației.
Percepția populației asupra provocărilor la adresa ordinii
publice și asupra încrederii în autoritățile din sistemul de ordine și
siguranță publică:

• Conform Eurobarometrului din toamna anului 2009, în
percepția cetățenilor, problema criminalității este plasată pe locul
4 între problemele pe care trebuie să le rezolve instituțiile
statului. În schimb, în viața personală, problema criminalității se
situează pe locul 7, deși aceasta se află pe un trend crescător
(+2% față de Eurobarometrul de primăvară al anului 2009).

4

MONITORUL OFICIAL AL ROMÂNIEI, PARTEA I, Nr. 721/28.X.2010

Comparativ cu indicatorii înregistrați la nivelul celor 27 de state
europene, în anul 2009 românii acordă criminalității o mai mare
importanță decât media înregistrată în Uniunea Europeană,
îndeosebi pe agenda națională, în plan personal acesta
situându-se aproximativ la nivelul înregistrat în statele membre.
• În ultimii 4 ani, imaginea Ministerului Administrației și
Internelor a înregistrat o evoluție defavorabilă, la nivel calitativ,
prin scăderea până la jumătate a capitalului de imagine pozitivă
a instituției.
• În sondajele de opinie, având ca temă relațiile dintre
cetățeni și poliție, proporția celor care consideră că poliția ar
trebui să își îmbunătățească relațiile cu cetățenii este de peste
93% — nivel înregistrat încă din anul 2003, iar procentul celor
care consideră că cetățenii ar trebui să se implice mai activ în a
ajuta poliția să își îndeplinească atribuțiile este de 86%.
• Cetățeanul își dorește un grad mai înalt de siguranță, ca
atare el va trebui să participe, în calitate de coautor, la realizarea
acestui obiectiv. Standardele de moralitate pe care, în mod
tradițional, populația le aplică polițiștilor, sunt cu mult mai înalte
decât cele aplicate altor categorii socioprofesionale. Mai mult,
se consideră absolut firesc ca un polițist să își riște zilnic viața
pentru apărarea drepturilor și libertăților constituționale ale
cetățeanului, pentru apărarea avutului public și privat, motiv
pentru care acestui funcționar public trebuie să i se asigure un
statut social în concordanță cu riscurile inerente și cu importanța
socială a activității pe care o desfășoară.
• Pentru menținerea, asigurarea și restabilirea ordinii și
siguranței publice, potrivit obligațiilor și responsabilităților
stabilite prin lege, Ministerul Administrației și Internelor — prin
intermediul principalelor structuri: Poliția Română, Poliția de
Frontieră Română și Jandarmeria Română — are prevăzute
posturi ce asigură o medie de 500 de polițiști/jandarmi la
100.000 locuitori. La începutul anului 2010, deficitul de personal
era de 13%, ceea ce conduce la o medie reală de 434 de
polițiști/jandarmi la 100.000 locuitori. Deficitul este în special în
dispozitivele de ordine și siguranță publică.
Situația fenomenului infracțional:
Generalități:

• În ultimii ani, în România, criminalitatea a cunoscut un trend
preponderent ascendent, iar sentimentul de insecuritate al
cetățenilor s-a amplificat. Indicatorii stării infracționale
demonstrează că, pentru a stăvili valul de amenințări la adresa
ordinii publice — infracțiunile de mare violență, crima organizată,
marea criminalitate economico-financiară și criminalitatea
transfrontalieră, este necesară o abordare mult mai complexă,
în sistem integrat, cu participarea factorilor responsabili.
• Evoluția numărului de lucrări penale și dosare cu urmărire
penală începută este în creștere permanentă, ajungându-se ca
la sfârșitul anului 2009, în Poliția Română, numărul de lucrări
penale să fie de aproximativ 700.000 (dublu față de luna
ianuarie 2005), iar al dosarelor penale cu urmărirea penală
începută de aproximativ 425.000 (cu 60% mai mult decât în luna
ianuarie 2005). În anul 2009, Ministerul Public a înregistrat
aproximativ 1,4 milioane de dosare penale, de peste 8 ori mai
mult decât în 1989 și de 3 ori mai mult față de 2000, în condițiile
în care numărul de procurori este aproape același. Cel mai
important risc este reprezentat de creșterea permanentă a
volumului de activitate al celor două instituții.
• Deși caracteristica generală a evoluției infracțiunilor grave
o constituie menținerea unui trend descendent, în ultimii doi ani,
conflictele dintre grupările criminale devin din ce în ce mai
violente, iar folosirea armelor este tot mai prezentă în situațiile
acestea. Totodată, numărul furturilor din bănci și din case de
schimb valutar crește și apar moduri de operare deosebite (cu
mână armată, persoane mascate).
• Mica criminalitate, criminalitatea ăde vitrină” (furturi din
magazine, din buzunare, din mașini, prostituție etc.) constituie

domeniul cel mai sensibil și cu impact direct asupra cetățenilor,
ce sunt afectați de frecvența cu care sunt săvârșite astfel de
fapte. La nivelul Poliției Române, precum și la parchete, anual,
volumul de dosare penale este în creștere, capacitățile
personalului fiind depășite. Caracterul preponderent reactiv la
criminalitate și concentrarea în special pe activitatea de tragere
la răspundere penală nu mai sunt strategii de succes. Este
necesară concentrarea forțelor din sistemul de ordine publică
pe componenta de proactivitate a activității polițienești,
revigorarea politicilor de prevenire a criminalității și concentrarea
eforturilor, în stradă, ale poliției și jandarmeriei, în funcție de
intervalele și zonele critice pentru criminalitate.
• Cu toate măsurile adoptate — legislative, organizatorice,
educative —, fenomenul violenței pe stadioane a proliferat, iar
sentimentul de insecuritate al spectatorului simplu s-a amplificat.
Lipsa de eficiență și de finalitate a măsurilor legale dispuse a
determinat escaladarea manifestărilor de huliganism, uneori
chiar confruntări de stradă între grupurile rivale de suporteri, cu
grave consecințe asupra climatului de normalitate, care ar trebui
să caracterizeze orice competiție sportivă.
Criminalitatea economico-financiară:

• Amploarea, complexitatea și înalta specializare a
infractorilor au definit caracteristicile criminalității economicofinanciare în perioada ultimilor ani. Amplificarea fenomenului a
fost determinată de trendul ascendent al criminalității
economico-financiare, în anul 2009, fiind constatat un număr de
aproximativ 80.000 de fraude de această natură, cu un
prejudiciu de peste 19.000.000 mii lei, de 3 ori mai mare decât
în 2008.
• Criminalitatea economico-financiară distorsionează mediul
de afaceri, prin atingerea gravă adusă concurenței loiale, și este
strâns asociată cu corupția. Conform datelor statistice existente
la nivelul Poliției Române, rezultă că, începând cu anul 2006 și
până la sfârșitul anului 2009, s-a menținut un trend ascendent al
creșterii infracționalității specifice evaziunii fiscale. Astfel, dacă
în 2006 s-au constatat peste 3.900 infracțiuni, în anul 2009
numărul acestora a crescut la aproximativ 9.300. Pe fondul unor
proceduri de lucru greoaie și a unei legislații neadaptate situației
reale — sistem de aplicare a legii fragmentat și fără instrumente
legislative puternice de luptă antifraudă — coroborat cu
deschiderea frontierelor, în vederea realizării unui comerț liber
între statele Uniunii Europene, nivelul economiei subterane este
unul în creștere. Este imperios necesar să se creeze condiții de
întărire a capacității de investigare și urmărire a acestor
infracțiuni, de atragere de fonduri și dezvoltare a resurselor
umane, să se îmbunătățească procedurile de confiscare a
fondurilor rezultate din aceste infracțiuni, să se creeze condiții
pentru refolosirea acestor fonduri, să se pună accent pe
întărirea capacității de identificare a tranzacțiilor suspecte și să
se faciliteze schimbul de bune practici dintre autoritățile
competente din alte state membre.
Criminalitatea organizată:

• Nu de multe ori, activitățile infracționale derulate de
grupările de criminalitate organizată sunt favorizate de
coruperea unor oficiali din cadrul instituțiilor administrative și de
aplicare a legii, în special funcționari cu atribuții de execuție, fapt
ce impune intensificarea și diversificarea măsurilor pentru
prevenirea producerii unor acte și fapte de corupție, în care să
fie angrenați reprezentanți ai instituțiilor statului.
• Trebuie remarcată, în ultima perioadă, periculozitatea
deosebită a tipologiei grupărilor infracționale actuale, fapt care
determină, în plan intern și internațional, amenințări reale, prin:
— creșterea interesului pentru România a grupurilor
criminale străine, cauza reprezentând-o poziția geostrategică;
— interferențele între criminalitatea organizată și finanțarea
terorismului, elemente ce se susțin reciproc în realizarea actului
infracțional;

MONITORUL OFICIAL AL ROMÂNIEI, PARTEA I, Nr. 721/28.X.2010
— continua specializare a grupărilor criminale, accesul la
ultimele tehnologii și angajarea de persoane cu diverse
specializări necesare îndeplinirii scopurilor infracționale;
— evoluția tot mai puternică, din punct de vedere financiar,
a grupurilor infracționale, prin racordarea acestora la rețele
internaționale, transfrontaliere de crimă organizată și prin
plasarea câștigurilor ilicite în diferite zone economice, respectiv
geografice.
• Au fost semnalate, în ultimii ani, acțiuni și fapte circumscrise
terorismului, inclusiv preocupări de proliferare a traficului ilegal
cu arme și chiar creșterea agresivității unor medii sau persoane
interesate de a intra, în mod ilegal, în posesia unor produse,
tehnologii strategice, cu dublă utilizare sau materiale din
categoria CBRN (Chemical — Biological — Radiological Nuclear).
• În contextul relevat de multiplicarea și diversificarea
amenințărilor la adresa ordinii publice, prin analiza permanentă
a evoluțiilor mediului intern de securitate se identifică o creștere
a agresivității organizațiilor anarhiste, grupărilor antiglobalizare
sau a sectelor pseudoreligioase, atragerea unui număr mai
mare de adepți, precum și creșterea frecvenței acțiunilor acestor
organizații.
• Din ce în ce mai prezent în România, fenomenul
criminalității informatice se manifestă sub mai multe aspecte:
creșterea numărului de cazuri înregistrate și organizarea celor
ce comit astfel de fapte în adevărate grupuri infracționale,
precum și reorientarea grupărilor criminale care, în trecut,
comiteau infracțiuni din sfera traficului de persoane, traficului
internațional de autoturisme și traficului de droguri către
infracțiuni de natură informatică. Principalii factori care au
determinat reorientarea grupărilor criminale către infracțiuni
informatice sunt legați de obținerea de câștiguri materiale mari
într-un timp relativ scurt și cu riscuri relativ mici. Acest fenomen
afectează în primul rând imaginea României, întrucât activitățile
infracționale au ca țintă instituții financiare sau cetățeni străini,
slăbind încrederea în sistemele financiare și rețelele de
comunicații din România, încrederea cetățenilor români în
folosirea instrumentelor de plată electronică și a celor disponibile
prin internet, existând riscul ca forței de muncă din domeniul
IT&C din România să i se confere o proastă reputație, având ca
finalitate imediată lipsa de investiții sau retragerea celor
existente în acest sector economic.
• Un alt domeniu, în care eforturile mai multor instituții s-au
conjugat, la nivel național și internațional, îl reprezintă cel al
luptei împotriva traficului și consumului de droguri. Deși
România nu este o țară-sursă de droguri, teritoriul țării este
tranzitat de grupările infracționale specializate. Dacă, în mod
tradițional, este cunoscută plasarea pe ruta balcanică și pe cea
nordică de tranzit a drogurilor ce provin din zona Afganistanului
(opium, heroină, morfină), capturile din Aeroportul Internațional
ăHenri Coandă” (2007) și Portul Constanța (2009) plasează
România și în circuitul de tranzit al cocainei, ce are ca sursă
principală de producere, la nivel mondial, în special zona de
centru și nord a Americii de Sud. Datorită poziționării geografice,
contribuția României în lupta contra traficului internațional de
droguri este monitorizată de forurile internaționale și europene.
De menționat că în România s-a dezvoltat o piață de desfacere
a drogurilor, fiind prezente toate tipurile de droguri, inclusiv cele
sintetice. Odată cu dezvoltarea pieții s-au dezvoltat și serviciile
de asistență medicală pentru victimele traficului de droguri.
• În prezent, România este o țară-sursă și de tranzit, dar
poate deveni și o țară de destinație pentru victimele traficului de
persoane, motiv pentru care prevenirea și combaterea acestui
tip de infracționalitate trebuie să rămână o prioritate a structurilor
de aplicare a legii. Deși în anul 2009 au fost desfășurate
activități specifice de investigare într-un număr de peste 900 de
cazuri și au fost identificate aproximativ 800 de victime, traficul

5

de ființe umane reprezintă o prioritate și pentru țara noastră, la
același nivel de importanță pe care îl înregistrează această
problemă în toate statele Uniunii Europene.
Migrația:

• A doua frontieră externă a Uniunii Europene, cu segmente
atât pe uscat, cât și maritim, România are un rol important în
asigurarea echilibrelor demografice, economice și sociale în
întreaga Europă. Eforturile trebuie coroborate pentru întărirea
securității regionale, în eventualitatea unor amenințări grave
transfrontaliere, ce pot deveni oricând realitate, în lipsa unui
control atent și flexibil, exercitat pe limitele estice ale Spațiului
Uniunii Europene. Fenomenul migrației este considerat un
proces multinațional, care nu mai poate fi gestionat doar
unilateral sau bilateral. Implementarea politicii comune în
domeniul migrației și azilului, prin asigurarea protecției
internaționale, gestionarea eficientă a fluxurilor de migrație
(admisie, ședere, îndepărtare, azil și integrare), prevenirea și
aplicarea legii în domeniul migrației ilegale — deziderate ale
identității europene a României, ca stat membru al Uniunii
Europene de la 1 ianuarie 2007 — sunt realizate de Poliția de
Frontieră Română și Oficiul Român pentru Imigrări, rolul
important al acestor instituții fiind unul recunoscut inclusiv în plan
european.
Infracțiuni comise de cetățenii români în străinătate:

• Imaginea României continuă să fie afectată de
criminalitatea comisă de români pe teritoriul altor state. În ultimii
3 ani, numărul cetățenilor români semnalați cu activitate
infracțională în străinătate a crescut continuu, ajungându-se ca,
în anul 2009, numărul acestora să fie de peste 9000. 90% din
criminalitatea comisă de cetățenii români în străinătate se
înregistrează pe teritoriul a 8 state (Austria, Italia, Franța,
Spania, Irlanda, Belgia, Germania și Marea Britanie). Deși
majoritatea faptelor ilicite se înscrie în sfera micii criminalități,
se constată și apariția cazurilor în care cetățeni români fac parte
din filiere transnaționale de crimă organizată.
Siguranța rutieră:

• Este necesară îmbunătățirea climatului de siguranță în
traficul rutier și reconstruirea strategiei de acțiune la nivel
guvernamental pentru convergența acțiunilor instituțiilor, în
vederea creșterii siguranței participanților la trafic și
îmbunătățirea condițiilor de trafic. Deși în anul 2009, datele
statistice înregistrate relevă o ușoară scădere a riscului rutier,
evoluțiile ultimilor 5 ani îl plasează pe un trend ascendent.
Conform rezultatelor premergătoare întocmirii Programului
european de acțiune pentru siguranța rutieră 2011—2020, la
nivelul Uniunii Europene vor fi stabilite obiective clare și
măsurabile, urmărindu-se o serie de priorități, precum
accidentele pe drumurile rurale (60% din numărul total de
decese) și participanții la trafic vulnerabili, precum pietonii,
bicicliștii, motocicliștii și bătrânii.
Dezastre și calamități:

• Alături de problemele legate de criminalitate, securitatea
indivizilor este afectată de dezastrele naturale sau de cele
produse de om. România se află în zona europeană cu risc
ridicat de producere a cutremurelor devastatoare, iar această
realitate trebuie avută în vedere de autoritățile publice centrale
și locale, ale căror priorități trebuie să includă informarea
permanentă a populației, pentru ca aceasta să își dezvolte un
comportament adecvat — înainte, în timpul și după producerea
situațiilor de urgență. În ultima perioadă, ne-am confruntat cu
efecte ale fenomenelor meteorologice deosebite — revărsări de
ape, inundații, alunecări de teren — necesitând eforturi
conjugate din partea structurilor de ordine și siguranță publică și
a structurilor pentru situații de urgență, pentru limitarea și
înlăturarea efectelor produse de acestea, precum și participarea
la intervenții în sprijinul populației, prin asigurarea cu apă
potabilă și alimente.

6

MONITORUL OFICIAL AL ROMÂNIEI, PARTEA I, Nr. 721/28.X.2010

În concluzie, ne aflăm într-o perioadă în care majoritatea
formelor de criminalitate cunosc noi tipologii de
manifestare, iar starea generală de securitate a cetățeanului
și a mediului de afaceri are de suferit pe fondul unei
insuficiente articulări și al unei anumite rigidități a
instituțiilor din sistemul de ordine și siguranță publică, în
fața noilor provocări. Deși numărul persoanelor care
prestează servicii de securitate a crescut în ultimii ani
(sistemul privat de pază și protecție, poliția comunitară),
insuficienta coordonare a acestora creează vulnerabilități
care sunt exploatate tot mai mult de grupările infracționale.
La această imagine se adaugă dezideratul aderării la Spațiul
Schengen și garanțiile pe care trebuie să le asigurăm pentru
toți cetățenii Uniunii Europene, respectiv că frontiera
maritimă, aeriană și terestră, aflată în responsabilitatea
noastră, asigură un spațiu unic de libertate, securitate și
justiție.
IV. Priorități în domeniul ordinii publice pentru 2010—
2013:
— creșterea gradului de siguranță pentru cetățeni, prin:
• cunoașterea, prevenirea și aplicarea legii împotriva
infracționalității, în special împotriva criminalității organizate și
transfrontaliere, terorismului, precum și în ceea ce privește
șederea ilegală a străinilor pe teritoriul României;
• reducerea impactului la nivelul comunităților și persoanelor
a efectelor criminalității;
— restabilirea autorității structurilor de aplicare a legii,
descentralizarea și reforma instituțională, necesară consolidării
serviciilor comunitare și a celor de ordine publică din România,
realizării interoperabilității acestora, precum și asigurării unui
grad ridicat de încredere a cetățenilor față de structurile de
ordine publică;
— aderarea la Spațiul Schengen și armonizarea, pe
segmentul ordinii publice, cu Strategia UE de securitate internă,
prin abordări conceptuale unitare, continuarea progresului în
spațiul de libertate, securitate și justiție, adoptarea modelului
european de securitate, ca recunoaștere a interdependenței
dintre securitatea internă și cea externă în construirea ăcentrului
de securitate globală”.
V. Cadrul juridic existent:
1. Constituția României, republicată;
2. Strategia de Securitate Națională;
3. Codul penal, republicat, cu modificările și completările
ulterioare;
4. Codul de procedură penală, republicat, cu modificările și
completările ulterioare;
5. Legea nr. 360/2002 privind Statutul polițistului, cu
modificările și completările ulterioare;
6. Legea nr. 80/1995 privind statutul cadrelor militare, cu
modificările și completările ulterioare;
7. Legea nr. 364/2004 privind organizarea și funcționarea
poliției judiciare, cu modificările ulterioare;
8. Legea nr. 304/2004 privind organizarea judiciară,
republicată, cu modificările și completările ulterioare;
9. Legea nr. 51/1991 privind siguranța națională a României;
10. Ordonanța de urgență Guvernului nr. 105/2001 privind
frontiera de stat a României, aprobată cu modificări prin Legea
nr. 243/2002, cu modificările și completările ulterioare;
11. Legea nr. 333/2003 privind paza obiectivelor, bunurilor,
valorilor și protecția persoanelor, cu modificările și completările
ulterioare;
12. Legea nr. 295/2004 privind regimul armelor și al
munițiilor, cu modificările și completările ulterioare;
13. Legea nr. 290/2004 privind cazierul judiciar, republicată,
cu completările ulterioare;
14. Legea nr. 682/2002 privind protecția martorilor, cu
modificările ulterioare;

15. Legea nr. 143/2000 privind prevenirea și combaterea
traficului și consumului ilicit de droguri, cu modificările și
completările ulterioare;
16. Legea nr. 39/2003 privind prevenirea și combaterea
criminalității organizate, cu modificările ulterioare;
17. Legea nr. 535/2004 privind prevenirea și combaterea
terorismului;
18. Legea nr. 60/1991 privind organizarea și desfășurarea
adunărilor publice, republicată;
19. Legea nr. 61/1991 pentru sancționarea faptelor de
încălcare a unor norme de conviețuire socială, a ordinii și liniștii
publice, republicată, cu modificările și completările ulterioare;
20. Legea nr. 122/2006 privind azilul în România, cu
modificările și completările ulterioare;
21. Legea nr. 477/2003 privind pregătirea economiei
naționale și a teritoriului pentru apărare, cu modificările
ulterioare;
22. Legea nr. 132/1997 privind rechizițiile de bunuri și
prestările de servicii în interes public, cu modificările și
completările ulterioare;
23. Legea nr. 355/2009 privind regimul stării de mobilizare
parțială sau totală a forțelor armate și al stării de război;
24. Legea nr. 275/2006 privind executarea pedepselor și a
măsurilor dispuse de organele judiciare în cursul procesului
penal, cu modificările și completările ulterioare;
25. Legea nr. 481/2004 privind protecția civilă, republicată, cu
modificările ulterioare;
26. Legea nr. 4/2008 privind prevenirea și combaterea
violenței cu ocazia competițiilor și a jocurilor sportive;
27. Legea nr. 35/2007 privind creșterea siguranței în unitățile
de învățământ, cu modificările și completările ulterioare;
28. legi și hotărâri ale Guvernului privind organizarea și
funcționarea structurilor cu atribuții în domeniul ordinii publice;
29. Ordonanța de urgență a Guvernului nr. 30/2007 privind
organizarea și funcționarea Ministerului Administrației și
Internelor, aprobată cu modificări prin Legea nr. 15/2008, cu
modificările și completările ulterioare;
30. Ordonanța de urgență a Guvernului nr. 102/2005 privind
libera circulație pe teritoriul României a cetățenilor statelor
membre ale Uniunii Europene și Spațiului Economic European,
aprobată cu modificări și completări prin Legea nr. 260/2005, cu
modificările și completările ulterioare;
31. Ordonanța de urgență a Guvernului nr. 194/2002 privind
regimul străinilor în România, republicată, cu completările
ulterioare;
32. Ordonanța de urgență a Guvernului nr. 56/2007 privind
încadrarea în muncă și detașarea străinilor pe teritoriul
României, aprobată cu modificări și completări prin Legea
nr. 134/2008;
33. Ordonanța de urgență a Guvernului nr. 21/2004 privind
Sistemul Național de Management al Situațiilor de Urgență,
aprobată cu modificări și completări prin Legea nr. 15/2005;
34. Ordonanța Guvernului nr. 44/2004 privind integrarea
socială a străinilor care au dobândit o formă de protecție sau un
drept de ședere în România, precum și a cetățenilor statelor
membre ale Uniunii Europene și Spațiului Economic European,
aprobată cu modificări prin Legea nr. 185/2004, cu modificările
și completările ulterioare;
35. Regulamentul (CE) nr. 562/2006 al Parlamentului
European și al Consiliului din 15 martie 2006 de instituire a unui
Cod comunitar privind regimul de trecere a frontierelor de către
persoane (Codul Frontierelor Schengen);
36. Hotărârea Guvernului nr. 416/2007 privind structura
organizatorică și efectivele Ministerului Administrației și
Internelor, cu modificările și completările ulterioare;
37. Hotărârea Guvernului nr. 1.122/2007 pentru aprobarea
Strategiei naționale privind imigrația pentru perioada 2007—
2010;

MONITORUL OFICIAL AL ROMÂNIEI, PARTEA I, Nr. 721/28.X.2010
38. Hotărârea Guvernului nr. 373/2008 privind organizarea,
funcționarea și compunerea Centrului Național de Conducere a
Acțiunilor de Ordine Publică;
39. Hotărârea Guvernului nr. 762/2008 pentru aprobarea
Strategiei naționale de prevenire a situațiilor de urgență;
40. Hotărârea Guvernului nr. 548/2008 privind aprobarea
Strategiei naționale de comunicare și informare publică pentru
situații de urgență;
41. Hotărârea Guvernului nr. 547/2005 pentru aprobarea
Strategiei naționale de protecție civilă;
42. Hotărârea Guvernului nr. 1.739/2006 pentru aprobarea
categoriilor de construcții și amenajări care se supun avizării
și/sau autorizării privind securitatea la incendiu;
43. Hotărârea Guvernului nr. 609/2008 pentru aprobarea
Strategiei naționale anticorupție privind sectoarele vulnerabile
și administrația publică locală pe perioada 2008—2010;
44. Hotărârea Guvernului nr. 79/2010 privind înființarea
Comisiei de monitorizare a progreselor înregistrate de România
în domeniul reformei sistemului judiciar și luptei împotriva
corupției.
VI. Obiective strategice
Cele 3 priorități de acțiune stabilite de Strategie sunt
coordonatele principale spre care se focalizează eforturile
structurilor cu atribuții și competențe în domeniul ordinii publice
și se fundamentează pe următoarele obiective strategice:
1. îmbunătățirea siguranței cetățeanului;
2. asigurarea unui climat de legalitate mediului de afaceri;
3. reducerea impactului criminalității organizate,
transfrontaliere și terorismului;
4. consolidarea managementului integrat al crizelor de ordine
publică și situațiilor de urgență;
5. îmbunătățirea calității serviciilor publice în domeniu;
6. securizarea frontierei, în special a celei externe a Uniunii
Europene de pe teritoriul României.
VII. Direcții de acțiune
Obiectiv strategic nr. 1. Îmbunătățirea siguranței
cetățeanului
Măsurile de siguranță publică sau a cetățeanului se
constituie din ansamblul acțiunilor legale preventiv-reactive pe
care instituțiile publice sau private sau indivizii le iau pentru a
spori nivelul de siguranță al persoanelor, colectivităților și
bunurilor.
Principalele domenii de intervenție subsumate acestui
obiectiv strategic sunt:
1.1. siguranța stradală și în mijloacele de transport în comun;
1.2. siguranța traficului rutier;
1.3. siguranța în mediul rural.
Principalele direcții de acțiune sunt:
1. îmbunătățirea cadrului legislativ, în special în domeniul
aplicării și executării măsurilor contravenționale, pazei bunurilor
și persoanelor și adoptarea legii poliției locale;
2. creșterea capacității instituționale prin:
• dezvoltarea mobilității aeriene și terestre a structurilor
Ministerului Administrației și Internelor;
• dezvoltarea și modernizarea rețelelor de comunicații și
suport informatic ale structurilor Ministerului Administrației și
Internelor, în special în mediul rural;
• modernizarea clădirilor destinate desfășurării activităților
specifice din mediul rural;
3. redistribuirea resurselor în sistemul de ordine și siguranță
publică, pentru acoperirea străzii și întărirea structurilor de poliție
din proximitatea frontierelor prin:
• reorganizarea misiunilor de pază ale Jandarmeriei
Române, pentru reducerea personalului destinat acestei misiuni

7

și implementarea unor instrumente tactice mai eficiente
(supraveghere video, elemente de avertizare, dispozitive
integrate de pază și patrulare etc.);
• relocarea personalului poliției de frontieră de pe granița
internă a Uniunii Europene, conform concepției elaborate în
acest sens și aprobate de conducerea Ministerului Administrației
și Internelor;
4. consolidarea managementului integrat al situației
operative, prin:
• derularea activităților de menținere a ordinii publice în
sistem integrat, pentru reducerea infracționalității stradale și din
mijloacele de transport în comun, prin angrenarea, într-un mediu
comun de operare (COE), a structurilor Ministerului
Administrației și Internelor și a altor autorități de securitate și
ordine publică și societăți private de securitate;
• regândirea modului de organizare a forțelor de ordine
publică în mediul rural, pentru asigurarea patrulării și intervenției
la evenimente;
• colectarea structurată, în sisteme informatice, a datelor și
informațiilor privind incidentele, evenimentele și misiunile la care
sunt alocate resursele de menținere, asigurare și restabilire a
ordinii publice;
• extinderea sistemului de analiză tactică pentru
monitorizarea și evaluarea situației operative, precum și pentru
planificarea activităților de menținere a ordinii publice;
• modernizarea și eficientizarea serviciilor polițienești
specializate (structuri de intervenție, poliția fluvială etc.);
• regândirea activității informative în Ministerul Administrației
și Internelor;
• asigurarea unui climat de normalitate cu ocazia desfășurării
unor activități cu public numeros;
5. creșterea capabilităților din teren, de verificare și de
aplicare a măsurilor specifice, în cazul situațiilor prevăzute de
Convenția Schengen și de celelalte acte comunitare relevante
Schengen,
inclusiv
schimbarea
comportamentului
polițistului/jandarmului în situațiile de legitimare;
6. participarea reprezentanților Poliției Rutiere în grupurile de
lucru pentru elaborarea unei strategii guvernamentale în
domeniul riscului rutier, în vederea creșterii gradului de siguranță
rutieră;
7. promovarea unei culturi de siguranță publică în
comunitate, prin intermediul polițiștilor de proximitate, pentru
creșterea gradului de conștientizare și identificare a
amenințărilor comunității locale;
8. elaborarea unor proceduri unice de acțiune aplicabile
tuturor structurilor participante la realizarea sistemului integrat
de ordine publică;
9. asigurarea unui climat de ordine și siguranță publică în
zona instituțiilor de învățământ preuniversitar, prin angrenarea
structurilor Ministerului Administrației și Internelor, a poliției
comunitare și a unităților școlare.
Rezultate așteptate:
• reducerea deficitului de personal din dispozitivele de ordine
publică;
• creșterea performanței dispozitivelor de ordine și siguranță
publică în sistem integrat;
• reducerea numărului de persoane decedate, ca urmare a
accidentelor de circulație;
• reducerea numărului de infracțiuni stradale;
• menținerea unui procent de peste 90% a intervențiilor sub
10 minute la apelurile de urgență ale cetățenilor;
• creșterea fermității în aplicarea legii;
• creșterea nivelului de încredere a populației în instituțiile
Ministerului Administrației și Internelor.

8

MONITORUL OFICIAL AL ROMÂNIEI, PARTEA I, Nr. 721/28.X.2010

Obiectiv strategic nr. 2. Asigurarea unui climat de
legalitate mediului de afaceri
Securitatea economică constituie unul dintre elementele
structurale ale securității naționale.
Principalele domenii de intervenție subsumate acestui
obiectiv strategic sunt:
2.1. protejarea bugetului consolidat al statului. Combaterea
evaziunii fiscale și a fraudelor vamale;
2.2. combaterea infracționalității în domeniul achizițiilor
publice;
2.3. protecția drepturilor de proprietate intelectuală și
industrială.
Principalele direcții de acțiune sunt:
1. implementarea unui sistem de management al cazurilor,
care să permită identificarea de conexiuni între infractori și
bunuri, îmbunătățirea administrării probatoriului și reducerea
timpilor de soluționare a dosarelor și lucrărilor penale din
domeniul economic în Poliția Română;
2. îmbunătățirea schimbului de informații și coroborarea
acțiunilor între structurile de aplicare a legii, în special dintre
parchete, Poliția Română, Oficiul Național pentru Prevenirea și
Combaterea Spălării Banilor și Agenția Națională de
Administrare Fiscală, precum și sprijinirea activităților
desfășurate la nivelul Europol în dosarele analitice deschise
pentru combaterea fraudelor intracomunitare și cu produse
accizabile;
3.
consolidarea
capabilităților
de
acțiune
prin
instituționalizarea echipelor de tip task-force în nodurile
strategice din fluxurile de persoane, bunuri și bani;
4. creșterea nivelului de recuperare a prejudiciilor cauzate,
prin perfecționarea cadrului legislativ în domeniul măsurilor
asigurătorii și armonizarea legislației românești cu cea
comunitară în ceea ce privește oficiile de recuperare a
creanțelor;
5. întărirea capacității poliției judiciare de a interveni și a
acționa în cazul grupărilor criminale, sub aspectul economic al
activității infracționale, prin modificarea corespunzătoare a
legislației privind descoperirea și combaterea evaziunii fiscale;
6. clarificarea competențelor structurilor care acționează
pentru combaterea criminalității financiare.
Rezultate așteptate:
• reducerea activităților care contribuie la dezvoltarea
economiei subterane și transferul acestora în economia reală, în
scopul aplicării legislației în domeniul taxelor și impozitelor;
• creșterea cuantumului de recuperare a prejudiciilor cauzate
în domeniul criminalității economico-financiare;
• creșterea numărului de cazuri rezolvate și finalizate cu
condamnări în domeniul criminalității economico-financiare.
Obiectiv strategic nr. 3. Reducerea impactului
criminalității organizate, transfrontaliere și terorismului
Obiectivul strategic se află pe agenda publică, fiind în lista
de priorități din procesul de integrare în Uniunea Europeană. În
acest context, domeniul a beneficiat de numeroase dezvoltări
instituționale și activitatea este coordonată, secvențial, de
strategii sectoriale, ce intră în cicluri permanente de monitorizare
și îmbunătățire: Strategia națională antidrog 2008—2012,
Strategia națională împotriva traficului de persoane pentru
perioada 2006—2010, Strategia națională privind imigrația
pentru perioada 2007—2010,
Principalele domenii de intervenție subsumate acestui
obiectiv strategic sunt:
3.1. cunoașterea, prevenirea și combaterea traficului și
consumului ilicit de droguri și îmbunătățirea serviciilor de
asistență a victimelor;
3.2. asigurarea unei politici coerente și eficiente în domeniul
imigrației;

3.3. reducerea dimensiunii traficului de persoane și
înlăturarea efectelor negative pe care acesta le are asupra
cetățenilor și asupra societății;
3.4. cunoașterea, prevenirea și combaterea criminalității
informatice;
3.5. lupta împotriva spălării banilor, a finanțării activităților
criminale și valorificarea cadrului de cooperare pe linie de
terorism, asigurat conform strategiei în domeniu, prin Sistemul
național de prevenire și combatere a terorismului.
Principalele direcții de acțiune sunt:
1. elaborarea unor noi standarde de evaluare a activităților
specifice recuperării prejudiciilor cauzate de grupările criminale;
2. îmbunătățirea mecanismelor de control și reducerea
vulnerabilităților din legislație;
3. dezvoltarea capacității instituționale și operaționale de
luptă împotriva criminalității informatice;
4. intensificarea cooperării polițienești;
5. continuarea eforturilor de sprijin al statelor europene care
înregistrează o criminalitate comisă de români ridicată, inclusiv
specializarea polițiștilor la nivel teritorial, pe baza principiului
județe sursă-țări de destinație;
6. susținerea programelor naționale de prevenire și creșterea
capacității de conștientizare a societății privind efectele traficului
și consumului de droguri, traficului de ființe umane, criminalității
informatice, exploatării sexuale a copiilor și pornografiei infantile
pe internet;
7. întărirea capacității instituționale a Agenției Naționale
Antidrog și a Agenției Naționale Împotriva Traficului de
Persoane;
8. consolidarea instituțională și operațională a Oficiului
Român pentru Imigrări;
9. valorificarea expertizei atașaților de afaceri interne din
cadrul misiunilor permanente și al ambasadelor României.
Rezultate așteptate:
• creșterea numărului de cazuri rezolvate cu finalitate
judiciară — condamnări și confiscări, în domeniul crimei
organizate;
• creșterea cuantumului sumelor obținute prin valorificarea
bunurilor identificate și indisponibilizate în vederea confiscării,
rezultate din activități ilicite;
• capacitate crescută de cunoaștere și control al criminalității
organizate și transfrontaliere, în special a imigrării.
Obiectiv strategic nr. 4. Consolidarea managementului
integrat al crizelor de ordine publică și situațiilor de urgență
La nivelul Ministerului Administrației și Internelor
funcționează Centrul Național de Conducere a Acțiunilor de
Ordine Publică, structură interinstituțională de suport decizional
pentru managementul acțiunilor în situații de criză în domeniul
ordinii publice. Pentru îndeplinirea obiectivelor sale și asigurarea
funcțiilor de sprijin pentru Ministerul Administrației și Internelor,
Centrul Național cooperează cu Centrul Operațional Național
din cadrul Inspectoratului General pentru Situații de Urgență, cu
Centrul de Situații al Guvernului, cu Centrul de Coordonare
Operativă Antiteroristă, cu Componenta pentru situații din cadrul
Centrului de Conducere Operațională a Statului Major General,
precum și cu celelalte centre operative constituite la nivelul
instituțiilor publice reprezentate.
Activitatea de prevenire și gestionare a situațiilor de urgență
a constituit a preocupare prioritară pentru Guvernul României, în
sensul identificării unor linii directoare și pentru materializarea
acestora în documente programatice strategice.
În perspectivă se are în vedere constituirea Platformei
naționale de reducere a riscului de dezastre, în acord cu
obiectivele stabilite de Strategia internațională de reducere a
dezastrelor (Planul-cadru de acțiune Hyogo 2005—2015).

MONITORUL OFICIAL AL ROMÂNIEI, PARTEA I, Nr. 721/28.X.2010
Principalele domenii de intervenție, subsumate acestui
obiectiv strategic, sunt:
4.1. perfecționarea sistemului integrat de gestionare a
crizelor din domeniul ordinii publice;
4.2. îmbunătățirea mecanismelor de răspuns și gestionare a
situațiilor de urgență și asigurarea funcțiilor de sprijin de către
structurile cu atribuții în domeniul ordinii publice;
4.3. politici în domeniul managementului stărilor
excepționale.
Principalele direcții de acțiune sunt:
1. îmbunătățirea și eficientizarea proceselor de conducere a
operațiunilor, monitorizare și analiză a riscurilor în domeniul
ordinii publice și de planificare și folosire a resurselor
participante la intervenții;
2. creșterea calității acțiunilor și măsurilor de prevenire a
riscurilor majore de producere a unor dezastre și îmbunătățirea
capacității de acțiune în astfel de situații, potrivit legii;
3. creșterea capacității de rezistență și de apărare a
populației, prin cultivarea capacităților de prevenire și
autoapărare/autosusținere ale populației;
4. integrarea și compatibilizarea cu sisteme similare din alte
țări și de la nivel internațional;
5. profesionalizarea personalului din comandamentele și
centrele operaționale, conform standardelor și bunelor practici
europene;
6. îmbunătățirea dotării și înzestrării cu tehnică,
echipamente, aparatură și materiale de intervenție a structurilor
operative, atât din fonduri bugetare, cât și prin atragerea
fondurilor europene;
7. creșterea calității asistenței medicale de urgență și
descarcerare, prin îmbunătățirea pregătirii personalului și
investiții în dotare;
8. efectuarea anuală a unei simulări pentru gestionarea
națională a situațiilor de criză;
9. promovarea unor programe de sprijinire a serviciilor
voluntare și private pentru situații de urgență;
10. rolul activ în elaborarea planurilor naționale în domeniul
stărilor excepționale, pentru a asigura pregătirea forțelor proprii,
a economiei, a teritoriului și a populației, în cazul apariției unor
situații care pot genera mobilizarea sau starea de război;
11. dezvoltarea programelor strategice în domeniu, de
realizare a exercițiilor naționale și sub egidă internațională,
pentru implementarea standardelor NATO și UE în materie;
12. alocarea resurselor pentru rezervele de stat și de
mobilizare, planificarea rechizițiilor de bunuri și prestări de
servicii în interes public, ca funcție de sprijin complementară,
menținerea în stare de funcționare a infrastructurii necesare
bunei funcționări a statului de drept, a instituțiilor democratice și
asigurarea continuității activităților economico-sociale, în
condițiile declanșării stărilor excepționale.
Rezultate așteptate:
1. operaționalizarea celor 42 de centre de comandă și
coordonare, respectiv 42 de centre de coordonare și conducere
a intervenției în situații de urgență — centre județene și al
municipiului București;
2. reducerea timpului mediu de răspuns în situații de criză
de ordine publică și/sau în situații de urgență.
Obiectiv strategic nr. 5. Îmbunătățirea calității serviciilor
publice
Unul dintre cele mai importante obiective, datorită impactului
direct asupra cetățeanului, îmbunătățirea calității serviciilor
publice, induce acțiuni conjugate pe două domenii principale
de intervenție:
5.1. creșterea transparenței și a celerității în prestarea
serviciilor publice polițienești;

9

5.2. optimizarea resurselor instituționale, în vederea
debirocratizării, descentralizării, reducerii riscului de corupție și
îmbunătățirii condițiilor socio-profesionale ale angajaților.
Prevenirea și combaterea corupției în sectoarele vulnerabile
și administrația publică locală constituie unul dintre obiectivele
majore naționale, strategie gestionată la nivelul Guvernului și
monitorizată în cadrul Mecanismului de cooperare și verificare
al Uniunii Europene.
Principalele direcții de acțiune sunt:
1. informarea corectă și oportună a mass-mediei cu evoluția
situației operative;
2. îmbunătățirea serviciului de soluționare a cererilor și
petițiilor, primirea în audiență și consiliere a cetățenilor;
3. integrarea datelor biometrice în documentele de călătorie
și de identitate ale cetățenilor români și străinilor, în scopul
creșterii gradului de securitate al acestora;
4. organizarea unui observator național în domeniul ordinii și
siguranței publice, care să consolideze statistici naționale din
sistemul național judiciar și de ordine publică, sondaje de opinie,
anchete sociale și evaluări ale riscurilor criminalității;
5. asigurarea unei politici coerente în domeniul
managementului datelor și informațiilor, care să respecte
drepturile și libertățile cetățenești, în special protecția datelor cu
caracter personal;
6. îmbunătățirea condițiilor de lucru cu publicul, prin punerea
în siguranță și modernizarea imobilelor cu risc maxim seismic
aflate în patrimoniul Ministerului Administrației și Internelor;
7. îmbunătățirea sistemului de evaluare a performanței
serviciilor publice din domeniul siguranței și ordinii publice, prin
construirea unui mecanism eficient de cooperare și
implementarea unor indicatori calitativi și cantitativi concentrați
pe eficiența și eficacitatea activităților, precum și pe satisfacția
cetățeanului;
8. implementarea managementului calității în instituțiile din
domeniul siguranței și ordinii publice;
9. îmbunătățirea pachetului salarial, prin oferirea de facilități
complementare;
10. simplificarea procedurilor de lucru, prin informatizarea
activităților, în special în domeniile logistic, financiar, resurse
umane și secretariat;
11. reevaluarea sistemului de formare și pregătire
profesională a personalului și reașezarea acestuia pe principiul
asimilării de competențe profesionale (aptitudini, cunoștințe și
atitudini), ce alcătuiesc standardele ocupaționale. Evaluarea
personalului se va realiza prin raportarea la standardele
ocupaționale, iar pentru asigurarea accesului la dezvoltarea
carierei se vor respecta principiile transparenței și nediscriminării
și se va oferi un ghid al carierei;
12. reabilitarea și modernizarea rețelei sanitare a Ministerului
Administrației și Internelor;
13. implementarea Concepției privind activitatea de
prevenire a faptelor de corupție în cadrul structurilor Ministerului
Administrației și Internelor;
14. identificarea și monitorizarea riscurilor de corupție în
structurile Ministerului Administrației și Internelor.
Rezultate așteptate:
1. îmbunătățirea imaginii și prestigiului Ministerului
Administrației și Internelor și a personalului său;
2. îmbunătățirea relației Ministerului Administrației și
Internelor cu societatea civilă, prin creșterea încrederii în
instituțiile polițienești;
3. creșterea încrederii în instituțiile cu atribuții în domeniul
ordinii publice.
Obiectiv strategic nr. 6. Securizarea frontierei, în special
a celei externe a Uniunii Europene de pe teritoriul României
Domeniu considerat prioritar pentru viitorul apropiat al
României, din perspectiva aderării la Spațiul Schengen,
securizarea frontierei vizează în principal protejarea cetățenilor

10

MONITORUL OFICIAL AL ROMÂNIEI, PARTEA I, Nr. 721/28.X.2010

în Europa, în cadrul unei ăsocietăți globale”. În considerarea
rolului important pe care managementul integrat al frontierelor îl
joacă în domeniul securității la nivel european, România trebuie
să își aducă aportul la consolidarea mecanismului de gestionare
integrată a frontierelor, pornind chiar de la conceptul european
de securizare a frontierei.
Astfel, conform prevederilor Catalogului Schengen actualizat
al UE privind controlul la frontierele externe, returnarea și
readmisia, asigurarea unui înalt nivel de supraveghere și control
al frontierei, la nivelul standardelor comunitare, incumbă
implementarea unui management integrat la frontieră, cu
participarea tuturor instituțiilor statului cu atribuții în domeniu și
aplicarea unui set de măsuri complementare, respectiv:
— controlul la frontiere (verificări și supraveghere), astfel
cum este definit în Codul Frontierelor Schengen, incluzând
analize de risc pertinente și informații privind criminalitatea;
— depistarea și investigarea criminalității transfrontaliere, în
coordonare cu toate autoritățile competente de aplicare a legii;
— aplicarea modelului celor 4 filtre, stabilit la nivel european;
— cooperarea dintre agenții pentru managementul
frontierelor (poliția de frontieră, vamă, poliție, imigrări,
securitatea națională și alte autorități competente) și cooperarea
internațională;
— coordonarea și coerența activităților statelor membre, ale
instituțiilor și ale altor organisme ale Comunității și ale Uniunii.
Securizarea frontierei este dezvoltată și monitorizată la nivel
național prin Strategia națională privind aderarea la Spațiul
Schengen și Strategia națională de management integrat al
frontierei de stat a României în perioada 2007—2010 (aflată, în
prezent, în curs de revizuire).
Principalele domenii de intervenție subsumate acestui
obiectiv strategic sunt:
6.1. crearea unui sistem integrat de securitate a frontierei.
Securizarea frontierelor externe ale Uniunii Europene;
6.2. cooperarea și colaborarea cu structuri similare din
Uniunea Europeană în cadrul sistemului de ordine publică și
siguranță națională.
Principalele direcții de acțiune sunt:
1. aderarea la Spațiul Schengen în luna martie 2011, prin
implementarea Sistemului informatic Schengen și prin
finalizarea Sistemului integrat de securizare a frontierei, ce
asigură implementarea modelului celor 4 filtre (măsuri în țări
terțe, cooperarea cu statele vecine, controlul frontierelor și
măsuri de control în interiorul spațiului comun, inclusiv
returnarea);
2. implementarea de măsuri compensatorii pentru
monitorizarea internă a amenințărilor criminalității asociate
mișcării de bunuri și persoane pe teritoriul României;
3. valorificarea ăanalizei de risc și amenințărilor criminalității
transfrontaliere și terorismului” la frontiera Schengen, precum și
asigurarea asistenței tehnice și operative europene, prin
echipele de intervenție rapidă și sprijin aerian la frontiera
externă;
4. dezvoltarea parteneriatelor pe 4 dimensiuni:
• extinderea și dezvoltarea relațiilor de cooperare în domeniul
afacerilor interne cu Uniunea Europeană, cu NATO și cu alte
organizațiile internaționale specializate;
• creșterea cooperării bilaterale, în special cu statele vecine,
pentru sprijinirea misiunilor operative, inclusiv cu statele terțe,
în conformitate cu dezvoltarea dimensiunii externe a
programului Stockholm, aprobat de Consiliul European în
decembrie 2009;
• cooperarea interinstituții de aplicare a legii;
• utilizarea parteneriatului public-privat ca instrument în
dezvoltarea politicii de prevenire și pentru transferul de
cunoștințe de specialitate în domenii foarte specializate (sisteme
informaționale geografice, tehnologia informației etc.);

5. dezvoltarea componentei de cooperare la Marea Neagră,
în special în ceea ce privește combaterea criminalității
organizate;
6. susținerea activă a unei politici strategice a Uniunii
Europene pentru frontierele externe estice, în conformitate cu
principiul solidarității;
7. continuarea participării la misiuni internaționale organizate
sub egida ONU, UE sau a altor organisme internaționale.
Rezultate așteptate:
1. monitorizarea frontierei în standardele europene;
2. reabilitarea tuturor punctelor de trecere a frontierei
internaționale, conform cerințelor Catalogului Schengen —
Controlul frontierelor externe, returnare și readmisie;
3. direcționarea a 85% din totalul personalului Poliției de
Frontieră și din totalul echipamentelor și mijloacelor deținute de
instituție către activitățile din domeniul operativ;
4. armonizarea condițiilor de intrare a cetățenilor străini pe
teritoriul țării, cu acquis-ul Schengen.
VIII. Implicații juridice
În plan legislativ se impune evaluarea actelor normative
incidente domeniului ordinii publice, demersurile legislative
urmărind cu precădere clarificarea competențelor și
responsabilităților structurilor cu atribuții în materie, corelarea
domeniilor subsecvente, precum și euroconformizarea cu actele
comunitare aferente.
Inițiativele legislative vor avea în vedere implementarea
actelor normative adoptate la nivelul UE, potrivit algoritmului
stabilit prin Programul de lucru al Comisiei Europene pentru anul
2010 și prin Agenda europeană și de cooperare internațională în
domeniul afaceri interne.
Inițiativele legislative de modificare a unor acte normative de
nivel superior (legi, ordonanțe ale Guvernului, hotărâri ale
Guvernului) și a celor de nivel intern (ordine, instrucțiuni ale
ministrului administrației și internelor) se vor realiza conform
planurilor legislative anuale, fundamentate pe baza noilor
oportunități reieșite din Strategie.
IX. Implicații bugetare
Strategia națională de ordine publică implică, în general,
activități care vor fi realizate în limitele cheltuielilor adoptate
anual, prin legea bugetului de stat, precum și prin realizarea
absorbției fondurilor europene și asigurarea resurselor
financiare necesare pentru cofinanțarea proiectelor realizate cu
acestea.
În vederea finanțării acțiunilor la noile frontiere externe ale
Uniunii Europene, pentru punerea în aplicare a acquis-ului
Schengen și controlul frontierelor, România beneficiază de
fondurile puse la dispoziție de Uniunea Europeană, prin
intermediul Facilității Schengen și al Programului PHARE.
Indicațiile referitoare la implicațiile bugetare vor fi prevăzute
și detaliate în Planul strategic pe sectorul de activitate ăOrdine
publică și siguranța cetățeanului” 2010—2013.
X. Proceduri de implementare, monitorizare și evaluare
Cadrul organizatoric necesar implementării, monitorizării și
evaluării strategiei presupune colaborarea tuturor instituțiilor
implicate și interesate pentru a pune în aplicare, într-un mod
eficient, direcțiile de acțiune și activitățile prevăzute în cadrul
obiectivelor și se va realiza prin Planul strategic pe sectorul de
activitate ăOrdine publică și siguranța cetățeanului” 2010—2013,
precum și prin programe și planuri distincte ale structurilor
componente ale Ministerului Administrației și Internelor.
Acolo unde există strategii sectoriale, instrumentele de
implementare și monitorizare sunt cele stabilite la nivelul
respectivei strategii.

MONITORUL OFICIAL AL ROMÂNIEI, PARTEA I, Nr. 721/28.X.2010
Anual sau de câte ori se impune se va elabora și se va face
public un raport prin care se va urmări stadiul de atingere a
obiectivelor, iar la sfârșitul perioadei de implementare se va
realiza un studiu de post-implementare și impact.
Rolul de integrator al monitorizării, de prezentare anuală sau
ori de câte ori este necesar a unor rapoarte de stadiu, revine
Direcției generale management operațional din cadrul
Ministerului Administrației și Internelor.
Index de termeni
1. Ordinea publică este componenta securității naționale
reprezentată de starea de legalitate, de echilibru și de pace
socială, corespunzătoare unui nivel socialmente acceptabil de
respectare a normelor de drept și de conduită civică, care
permite exercitarea drepturilor și libertăților fundamentale ale
omului, precum și funcționarea structurilor specifice statului de
drept și se caracterizează prin credibilitatea instituțiilor,
sănătatea și morala publică, starea de normalitate în
organizarea și desfășurarea vieții politice, sociale și economice,
în concordanță cu normele juridice, etice, morale, religioase și
de altă natură, general acceptate de societate.
2. Siguranța publică drept concept doctrinar reprezintă
sentimentul de liniște și încredere pe care îl conferă serviciul
polițienesc (instituțiile statului) pentru aplicarea măsurilor de
menținere a ordinii și liniștii publice, a gradului de siguranță al
persoanelor, colectivităților și bunurilor, precum și pentru
realizarea parteneriatului societate civilă — poliție, în scopul
soluționării problemelor comunității, al apărării drepturilor,
libertăților și intereselor legale ale cetățenilor.
3. Menținerea ordinii publice reprezintă ansamblul măsurilor
și activităților desfășurate cotidian de către poliție pentru

11

protejarea și respectarea drepturilor fundamentale ale
cetățenilor, funcționarea normală a instituțiilor statului, a
normelor de conduită civică, a regulilor de conviețuire socială, a
celorlalte valori supreme, precum și a avutului public și privat.
4. Asigurarea ordinii publice cuprinde măsurile ce se
întreprind pentru respectarea legalității, prevenirea și
descurajarea unor acțiuni care vizează tulburări sociale sau
manifestări de violență pe timpul adunărilor și manifestațiilor
publice, activităților culturale și sportive, precum și al altor
manifestări similare, cu participare numeroasă.
5. Restabilirea ordinii publice reprezintă ansamblul măsurilor
legale întreprinse pentru repunerea acesteia în situația inițială,
atunci când a fost tulburată grav, prin mijloace pașnice ori prin
folosirea exclusivă a forței.
6. Sistem de ordine și siguranță publică reprezintă totalitatea
forțelor învestite cu atribuții și competențe directe sau indirecte
în vederea menținerii, asigurării și restabilirii ordinii și liniștii
publice.
7. Impact, pagubă, pericol reprezintă un efect negativ
(nedorit) rezultat din influența unei stări, unui fenomen sau
eveniment.
8. Amenințare în domeniul ordinii și siguranței publice
reprezintă existența potențialității de a crea un pericol la adresa
ordinii publice.
9. Vulnerabilitate în domeniul ordinii și siguranței publice
reprezintă existența unei slăbiciuni care permite unei amenințări
existente ori potențiale să producă o pagubă.
10. Risc în domeniul ordinii și siguranței publice reprezintă
existența unei probabilități ca o existentă amenințare să fie
capabilă să exploateze o existentă vulnerabilitate ce poate
cauza pagubă.

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivului de investiție
ăVarianta ocolitoare Săcueni km 0+000 — km 7+623”
În temeiul art. 108 din Constituția României, republicată, al art. 42 alin. (1) lit. a) și alin. (2) din Legea nr. 500/2002 privind finanțele
publice, cu modificările și completările ulterioare, și al art. 11 lit. e) din Ordonanța de urgență a Guvernului nr. 84/2003 pentru înființarea
Companiei Naționale de Autostrăzi și Drumuri Naționale din România — S.A. prin reorganizarea Regiei Autonome ăAdministrația
Națională a Drumurilor din România”, aprobată cu modificări și completări prin Legea nr. 47/2004, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiție ăVarianta ocolitoare Săcueni
km 0+000 — km 7+623”, prevăzuți în anexa care face parte
integrantă din prezenta hotărâre.
Art. 2. — Finanțarea obiectivului de investiție menționat la
art. 1 se face din fonduri nerambursabile alocate de Comisia
Europeană prin Fondul European de Dezvoltare Regională în
proporție de 69,25% și 30,75% de la bugetul de stat, prin

bugetul Ministerului Transporturilor și Infrastructurii, și din alte
surse legal constituite, în limita sumelor aprobate anual cu
această destinație, conform programului de investiții publice
aprobat potrivit legii.
Art. 3. — Ministerul Transporturilor și Infrastructurii răspunde
de modul de utilizare a sumei prevăzute în anexă, în
conformitate cu prevederile legale în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu
București, 20 octombrie 2010.
Nr. 1.053.

12

MONITORUL OFICIAL AL ROMÂNIEI, PARTEA I, Nr. 721/28.X.2010
ANEXĂ

C A R A C T E R I S T I C I L E Ș I I N D I C AT O R I I T E H N I C O - E C O N O M I C I

ai obiectivului de investiție ăVarianta ocolitoare Săcueni km 0+000 — km 7+623”
Titular: Ministerul Transporturilor și Infrastructurii
Beneficiar: Compania Națională de Autostrăzi și Drumuri Naționale
Amplasament: Săcueni, județul Bihor
Indicatorii tehnico-economici:
Valoarea totală a investiției (inclusiv TVA)
(în prețurile lunii februarie 2010)
(coeficient de actualizare februarie 2010)

63.847

mii lei *

48.690

mii lei

1 euro = 4,1073 lei
1,0288

din care construcții-montaj (inclusiv TVA)
(C+M)
— Eșalonarea investiției

Durata realizării investiției:

INV
C+M
8.581
mii lei
0
22.106
mii lei
16.875
32.524
mii lei
31.465
636
mii lei
350
48 de luni

Durata lucrărilor de construcție:

24 de luni

Anul I

mii lei *

Anul II
Anul III
Anul IV

Capacități:

UM

Lungime

km

7,62

Lățimea platformei

m

12,00

Partea carosabilă

m

2x3,50

Poduri, pasaje noi

buc./m

1/71,40

Intersecții tip girații

buc.

4

Profil transversal

Factori de risc
La proiectarea și dimensionarea construcțiilor se va avea în vedere încărcarea seismică corespunzătoare zonei seismice de
calcul ăC” cu un coeficient seismic Ks = 0,20 și perioadei de colt Tc = 0,7 sec., conform prevederilor Normativului P-100/2006,
cu modificările și completările ulterioare.
Finanțarea investiției
Finanțarea obiectivului de investiții se va face din fonduri nerambursabile alocate de Comisia Europeană prin Fondul European
de Dezvoltare Regională în proporție de 69,25% și 30,75% de la bugetul de stat, prin bugetul Ministerului Transporturilor și
Infrastructurii, și din alte surse legal constituite, în limita sumelor aprobate anual cu această destinație, conform programului de
investiții publice aprobat potrivit legii.

*) Valoarea se va actualiza potrivit evoluției ulterioare a prețurilor.

MONITORUL OFICIAL AL ROMÂNIEI, PARTEA I, Nr. 721/28.X.2010

13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Grup Școlar Postliceal ăProf. Dr. Doc. Enescu Longinus” din Botoșani
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
luând în considerare dispozițiile Legii învățământului nr. 84/1995, republicată, cu modificările și completările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vederea prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 7 din 10 septembrie 2010 privind propunerea de acordare a
acreditării pentru unitățile de învățământ preuniversitar particular evaluate în perioada iulie 2009 — septembrie 2010,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Grup Școlar Postliceal
ăProf. Dr. Doc. Enescu Longinus”, cu sediul în municipiul
Botoșani, str. Nicolae Iorga nr. 19, județul Botoșani, pentru
nivelul de învățământ ăpostliceal”, domeniul ăsănătate și
asistență pedagogică”, calificările profesionale ăasistent medical
generalist” și ăasistent medical de farmacie”, limba de predare
ăromână”.
Art. 2. — Unitatea de învățământ preuniversitar particular
Grup Școlar Postliceal ăProf. Dr. Doc. Enescu Longinus” din
Botoșani, acreditată potrivit dispozițiilor art. 1 din prezentul ordin,
este persoană juridică de drept privat și de interes public, parte
a sistemului național de învățământ, și beneficiază de toate
drepturile și obligațiile prevăzute de lege, începând cu anul
școlar 2010—2011.
Art. 3. — (1) Unitatea de învățământ preuniversitar particular
Grup Școlar Postliceal ăProf. Dr. Doc. Enescu Longinus” din
Botoșani dispune de patrimoniu propriu, care nu poate fi
înstrăinat sau diminuat și care va fi utilizat numai în interesul
învățământului.
(2) În cazul desființării, dizolvării sau lichidării, patrimoniul unității
de învățământ preuniversitar particular Grup Școlar Postliceal ăProf.
Dr. Doc. Enescu Longinus” din Botoșani revine fondatorilor.

Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ
preuniversitar particular acreditată Grup Școlar Postliceal
ăProf. Dr. Doc. Enescu Longinus” din Botoșani.
Art. 5. — Unitatea de învățământ preuniversitar particular
Grup Școlar Postliceal ăProf. Dr. Doc. Enescu Longinus” din
Botoșani este monitorizată și controlată periodic de Ministerul
Educației, Cercetării, Tineretului și Sportului, Agenția Română
de Asigurare a Calității în Învățământul Preuniversitar, în
colaborare cu Inspectoratul Școlar al Județului Botoșani, în
vederea verificării respectării standardelor care au stat la baza
acreditării.
Art. 6. — Fundația Academică ăVasile Alecsandri” Iași —
Filiala Botoșani, unitatea de învățământ preuniversitar particular
acreditată Grup Școlar Postliceal ăProf. Dr. Doc. Enescu
Longinus” din Botoșani, Ministerul Educației, Cercetării,
Tineretului și Sportului, Agenția Română de Asigurare a Calității
în Învățământul Preuniversitar, respectiv Inspectoratul Școlar al
Județului Botoșani vor duce la îndeplinire prevederile
prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 18 octombrie 2010.
Nr. 5.471.
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Grădinița Italiană ăSfânta Ioana Antida” din Lugoj
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
luând în considerare dispozițiile Legii învățământului nr. 84/1995, republicată, cu modificările și completările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,

14

MONITORUL OFICIAL AL ROMÂNIEI, PARTEA I, Nr. 721/28.X.2010

luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vederea prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 6 din 6 septembrie 2010 privind propunerea de acordare a acreditării
pentru unitățile de învățământ preuniversitar particular evaluate în perioada iulie 2009—septembrie 2010,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Grădinița Italiană ăSfânta
Ioana Antida”, cu sediul în municipiul Lugoj, str. Episcop Dr. Ioan
Bălan nr. 6, județul Timiș, pentru nivelul de învățământ
ăpreșcolar”, limba de predare ăromână”, program ănormal”.
Art. 2. — Unitatea de învățământ preuniversitar particular
Grădinița Italiană ăSfânta Ioana Antida” din Lugoj, acreditată potrivit
dispozițiilor art. 1 din prezentul ordin, este persoană juridică de
drept privat și de interes public, parte a sistemului național de
învățământ, și beneficiază de toate drepturile și obligațiile
prevăzute de lege, începând cu anul școlar 2010—2011.
Art. 3. — (1) Unitatea de învățământ preuniversitar particular
Grădinița Italiană ăSfânta Ioana Antida” din Lugoj dispune de
patrimoniu propriu, care nu poate fi înstrăinat sau diminuat și
care va fi utilizat numai în interesul învățământului.
(2) În cazul desființării, dizolvării sau lichidării, patrimoniul
unității de învățământ preuniversitar particular Grădinița Italiană
ăSfânta Ioana Antida” din Lugoj revine fondatorilor.
Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ

preuniversitar particular acreditată Grădinița Italiană ăSfânta
Ioana Antida” din Lugoj.
Art. 5. — Unitatea de învățământ preuniversitar particular
Grădinița Italiană ăSfânta Ioana Antida” din Lugoj este
monitorizată și controlată periodic de Ministerul Educației,
Cercetării, Tineretului și Sportului, Agenția Română de Asigurare
a Calității în Învățământul Preuniversitar, în colaborare cu
Inspectoratul Școlar al Județului Timiș, în vederea verificării
respectării standardelor care au stat la baza acreditării.
Art. 6. — Fundația Surorile de Caritate ăSfânta Ioana Antida”
din Lugoj, unitatea de învățământ preuniversitar particular
acreditată Grădinița Italiană ăSfânta Ioana Antida” din Lugoj,
Ministerul Educației, Cercetării, Tineretului și Sportului, Agenția
Română de Asigurare a Calității în Învățământul Preuniversitar,
respectiv Inspectoratul Școlar al Județului Timiș vor duce la
îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București 18 octombrie 2010.
Nr. 5.497.

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular
Grădinița ăSfinții Împărați Constantin și Elena” din București
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
luând în considerare dispozițiile Legii învățământului nr. 84/1995, republicată, cu modificările și completările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vederea prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 6 din 6 septembrie 2010 privind propunerea de acordare a acreditării
pentru unitățile de învățământ preuniversitar particular evaluate în perioada iulie 2009—septembrie 2010,

MONITORUL OFICIAL AL ROMÂNIEI, PARTEA I, Nr. 721/28.X.2010

15

în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Grădinița ăSfinții Împărați
Constantin și Elena”, cu sediul în municipiul București,
str. Labirint nr. 137B, sectorul 3, pentru nivelul de învățământ
ăpreșcolar”, limba de predare ăromână”, program ănormal și
prelungit”.
Art. 2. — Unitatea de învățământ preuniversitar particular
Grădinița ăSfinții Împărați Constantin și Elena” din București,
acreditată potrivit dispozițiilor art. 1 din prezentul ordin, este
persoană juridică de drept privat și de interes public, parte a
sistemului național de învățământ, și beneficiază de toate
drepturile și obligațiile prevăzute de lege, începând cu anul
școlar 2010—2011.
Art. 3. — (1) Unitatea de învățământ preuniversitar particular
Grădinița ăSfinții Împărați Constantin și Elena” din București
dispune de patrimoniu propriu, care nu poate fi înstrăinat sau
diminuat și care va fi utilizat numai în interesul învățământului.
(2) În cazul desființării, dizolvării sau lichidării, patrimoniul
unității de învățământ preuniversitar particular Grădinița ăSfinții
Împărați Constantin și Elena” din București revine fondatorilor.

Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ
preuniversitar particular acreditată Grădinița ăSfinții Împărați
Constantin și Elena” din București.
Art. 5. — Unitatea de învățământ preuniversitar particular
Grădinița ăSfinții Împărați Constantin și Elena” din București este
monitorizată și controlată periodic de Ministerul Educației,
Cercetării, Tineretului și Sportului, Agenția Română de Asigurare
a Calității în Învățământul Preuniversitar, în colaborare cu
Inspectoratul Școlar al Municipiului București, în vederea
verificării respectării standardelor care au stat la baza acreditării.
Art. 6. — Societatea Comercială ăUnisson Impex” — S.R.L.
din București, unitatea de învățământ preuniversitar particular
acreditată Grădinița ăSfinții Împărați Constantin și Elena” din
București, Ministerul Educației, Cercetării, Tineretului și Sportului,
Agenția Română de Asigurare a Calității în Învățământul
Preuniversitar, respectiv Inspectoratul Școlar al Municipiului
București vor duce la îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 18 octombrie 2010.
Nr. 5.498.
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind acordarea acreditării pentru unitatea de învățământ preuniversitar particular Grădinița cu
program prelungit ăGirotondo” din Botoșani
Având în vedere prevederile Ordonanței de urgență a Guvernului nr. 75/2005 privind asigurarea calității educației, aprobată
cu modificări prin Legea nr. 87/2006, cu modificările ulterioare,
luând în considerare dispozițiile Legii învățământului nr. 84/1995, republicată, cu modificările și completările ulterioare,
ținând cont de dispozițiile Hotărârii Guvernului nr. 1.258/2005 privind aprobarea Regulamentului de organizare și
funcționare a Agenției Române de Asigurare a Calității în Învățământul Preuniversitar (ARACIP), cu modificările ulterioare,
luând în considerare dispozițiile Hotărârii Guvernului nr. 22/2007 pentru aprobarea Metodologiei de evaluare instituțională
în vederea autorizării, acreditării și evaluării periodice a organizațiilor furnizoare de educație,
având în vederea prevederile Hotărârii Guvernului nr. 21/2007 privind aprobarea Standardelor de autorizare de funcționare
provizorie a unităților de învățământ preuniversitar, precum și a Standardelor de acreditare și de evaluare periodică a unităților de
învățământ preuniversitar,
luând în considerare Hotărârea Consiliului ARACIP nr. 6 din 6 septembrie 2010 privind propunerea de acordare a acreditării
pentru unitățile de învățământ preuniversitar particular evaluate în perioada iulie 2009 — septembrie 2010,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. 1. — Se acordă acreditarea pentru unitatea de
învățământ preuniversitar particular Grădinița cu program
prelungit ăGirotondo”, cu sediul în municipiul Botoșani,
Str. Săvenilor nr. 184, județul Botoșani, pentru nivelul de învățământ
ăpreșcolar”, limba de predare ăromână”, program ăprelungit”.
Art. 2. — Unitatea de învățământ preuniversitar particular
Grădinița cu program prelungit ăGirotondo” din Botoșani,
acreditată potrivit dispozițiilor art. 1 din prezentul ordin, este

persoană juridică de drept privat și de interes public, parte a
sistemului național de învățământ, și beneficiază de toate
drepturile și obligațiile prevăzute de lege, începând cu anul
școlar 2010—2011.
Art. 3. — (1) Unitatea de învățământ preuniversitar particular
Grădinița cu program prelungit ăGirotondo” din Botoșani dispune
de patrimoniu propriu, care nu poate fi înstrăinat sau diminuat și
care va fi utilizat numai în interesul învățământului.

16

MONITORUL OFICIAL AL ROMÂNIEI, PARTEA I, Nr. 721/28.X.2010

(2) În cazul desființării, dizolvării sau lichidării, patrimoniul
unității de învățământ preuniversitar particular Grădinița cu
program prelungit ăGirotondo” din Botoșani revine fondatorilor.
Art. 4. — Personalul didactic, didactic auxiliar și personalul
nedidactic din unitatea de învățământ autorizată, angajat
conform prevederilor legii, se preia la unitatea de învățământ
preuniversitar particular acreditată Grădinița cu program
prelungit ăGirotondo” din Botoșani.
Art. 5. — Unitatea de învățământ preuniversitar particular
Grădinița cu program prelungit ăGirotondo” din Botoșani este
monitorizată și controlată periodic de Ministerul Educației,
Cercetării, Tineretului și Sportului, Agenția Română de Asigurare

a Calității în Învățământul Preuniversitar, în colaborare cu
Inspectoratul Școlar al Județului Botoșani, în vederea verificării
respectării standardelor care au stat la baza acreditării.
Art. 6. — Asociația pentru copii ăIl Girotondo” din Botoșani,
unitatea de învățământ preuniversitar particular acreditată
Grădinița cu program prelungit ăGirotondo” din Botoșani,
Ministerul Educației, Cercetării, Tineretului și Sportului, Agenția
Română de Asigurare a Calității în Învățământul Preuniversitar,
respectiv Inspectoratul Școlar al Județului Botoșani vor duce la
îndeplinire prevederile prezentului ordin.
Art. 7. — Prezentul ordin se publică în Monitorul Oficial al
României, Partea I.

Ministrul educației, cercetării, tineretului și sportului,
Daniel Petru Funeriu
București, 18 octombrie 2010.
Nr. 5.499.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 721/28.X.2010 conține 16 pagini.

Prețul: 3,20 lei

&JUYDGY|447073]
ISSN 1453—4495

