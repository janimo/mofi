Anul 178 (XXII) — Nr. 514

PARTEA I

LEGI, DECRETE, HOTĂRÂRI ȘI ALTE ACTE

Vineri, 23 iulie 2010

SUMAR

Nr.

Pagina

LEGI ȘI DECRETE
133. — Lege pentru aprobarea Contractului de finanțare
dintre România și Banca Europeană de Investiții aferent
Proiectului de modernizare a metroului din București —
etapa a IV-a, Magistrala 5 Drumul Taberei —
Pantelimon, tronsonul Drumul Taberei — Universitate,
semnat la București la 12 noiembrie 2009 ..................
Contract de finanțare între România și Banca Europeană de
Investiții (Linia 5 de metrou București) ......................
620. — Decret privind promulgarea Legii pentru aprobarea
Contractului de finanțare dintre România și Banca
Europeană de Investiții aferent Proiectului de
modernizare a metroului din București — etapa a IV-a,
Magistrala 5 Drumul Taberei — Pantelimon, tronsonul
Drumul Taberei — Universitate, semnat la București la
12 noiembrie 2009......................................................
DECIZII ALE CURȚII CONSTITUȚIONALE
Decizia nr. 987 din 8 iulie 2010 referitoare la excepția de
neconstituționalitate a dispozițiilor art. 87 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................

657.

HOTĂRÂRI ALE GUVERNULUI ROMÂNIEI
— Hotărâre pentru modificarea anexei la Hotărârea
Guvernului nr. 1.583/2002 privind trecerea unor
imobile aflate în administrarea Ministerului

Nr.

Pagina
Administrației și Internelor din domeniul public în
domeniul privat al statului, precum și pentru
transmiterea unui imobil din domeniul privat al statului
și din administrarea Ministerului Administrației și
Internelor — Inspectoratul Județean de Poliție Olt în
domeniul public al orașului Corabia și în administrarea
Consiliului Local al Orașului Corabia, județul Olt ......

29

— Hotărâre privind schimbarea temporară a destinației
unor construcții ușoare din elemente modulate în
vederea operaționalizării Punctului de trecere a
frontierei feroviar Iași — Ungheni ..............................

30

659.

— Hotărâre privind transmiterea unei părți dintr-un
imobil, proprietate publică a statului, din administrarea
Ministerului Administrației și Internelor — Inspectoratul
de Poliție al Județului Caraș-Severin în administrarea
Agenției Naționale de Cadastru și Publicitate
Imobiliară, pentru Oficiul de Cadastru și Publicitate
Imobiliară Caraș-Severin............................................

30–31

660.

— Hotărâre privind transmiterea unui imobil din
domeniul privat al statului și din administrarea
Ministerului Administrației și Internelor — Inspectoratul
Județean al Poliției de Frontieră Bihor în domeniul
privat al comunei Avram Iancu și în administrarea
Consiliului Local al Comunei Avram Iancu, județul
Bihor ..........................................................................

31–32

2
3–26

658.

27

28–28

2

MONITORUL OFICIAL AL ROMÂNIEI, PARTEA I, Nr. 514/23.VII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Contractului de finanțare dintre România și Banca Europeană de Investiții
aferent Proiectului de modernizare a metroului din București — etapa a IV-a, Magistrala 5
Drumul Taberei — Pantelimon, tronsonul Drumul Taberei — Universitate,
semnat la București la 12 noiembrie 2009
Parlamentul României adoptă prezenta lege.
Art. 1. — Se aprobă Contractul de finanțare, în valoare de
395.000.000 euro, dintre România și Banca Europeană de
Investiții aferent Proiectului de modernizare a metroului din
București — etapa a IV-a, Magistrala 5 Drumul Taberei —
Pantelimon, tronsonul Drumul Taberei — Universitate, semnat la
București la 12 noiembrie 2009, denumit în continuare Contract.
Art. 2. — (1) Proiectul de modernizare a metroului din
București — etapa a IV-a, Magistrala 5 Drumul Taberei —
Pantelimon, tronsonul Drumul Taberei — Universitate (Proiectul),
se realizează de către Societatea Comercială de Transport cu
Metroul București ăMetrorex” — S.A. (S.C. METROREX — S.A.)
desemnată ca agenție de implementare.
(2) Ministerul Finanțelor Publice va încheia cu
S.C. METROREX — S.A. și Ministerul Transporturilor și
Infrastructurii un acord subsidiar, prin care se vor stabili
drepturile și obligațiile părților în implementarea Proiectului și
aplicarea prevederilor Contractului.
Art. 3. — Echivalentul în lei al sumelor necesare finanțării
Proiectului, în valoare de 883.000.000 euro, se va asigura anual
de la bugetul de stat, prin includerea acestor sume în bugetul
anual al S.C. METROREX — S.A., prin bugetul Ministerului

Transporturilor și Infrastructurii, pe toată durata de implementare
a Proiectului.
Art. 4. — Sumele trase din împrumut se vor utiliza în
conformitate cu prevederile legislației privind datoria publică.
Art. 5. — Rambursarea ratelor de capital, plata dobânzilor,
comisioanelor și a altor costuri aferente împrumutului se asigură
din sume alocate anual de la bugetul de stat în bugetul
Ministerului Finanțelor Publice — Acțiuni generale.
Art. 6. — (1) Se autorizează Guvernul României ca, prin
Ministerul Finanțelor Publice, de comun acord cu Banca
Europeană de Investiții, să introducă, pe parcursul utilizării
împrumutului, în raport cu condițiile concrete de derulare a
Proiectului, amendamente la conținutul acestuia care privesc
realocări de fonduri, modificări în structură pe componente,
precum și alte modificări care nu sunt de natură să majoreze
obligațiile financiare ale României față de Banca Europeană de
Investiții sau să determine noi condiționări economice față de
cele convenite inițial între părți.
(2) Amendamentele la Contract convenite cu Banca
Europeană de Investiții conform alin. (1) se aprobă prin hotărâre
a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 30 iunie 2010.
Nr. 133.

3

MONITORUL OFICIAL AL ROMÂNIEI, PARTEA I, Nr. 514/23.VII.2010
FI nr. 25224 (RO)
Serapis nr. 2006—0340
LINIA 5 DE METROU BUCUREȘTI
CONTRACT DE FINANȚARE

între România și Banca Europeană de Investiții*)
București, 12 noiembrie 2009
Prezentul contract a fost încheiat între România, prin Ministerul Finanțelor Publice, cu sediul în București, str. Apolodor
nr. 17, sectorul 5, RO-70060, România, reprezentată prin ministrul finanțelor publice, domnul Gheorghe Pogea (Împrumutatul), pe
de o parte, și Banca Europeană de Investiții, cu sediul în Luxemburg, 100 bd. Konrad Adenauer, L-2950, reprezentată de domnul
Matthias Kollatz-Ahnen, vicepreședinte (Banca), pe de altă parte.
UNDE:

(1) Împrumutatul susține un proiect (denumit în continuare Proiectul) promovat de Ministerul Transporturilor și Infrastructurii
(Promotor) care să fie derulat de Societatea Comercială de Transport cu Metroul București ăMetrorex” — S.A (Metrorex), constând
în două componente principale:
(i) construirea unei noi linii de metrou (Linia 5, în lungime de 9 km) în municipiul București, conectând o zonă populată
a municipiului cu centrul său educațional și administrativ (prima componentă); și
(ii) achiziționarea de material rulant pentru Linia 5 (21 de trenuri) și înlocuirea a 16 unități vechi ce rulează în rețeaua
existentă (a doua componentă),
conform descrierii tehnice (Descrierea tehnică) prezentate în anexa A.1. Proiectul completează investițiile pentru extinderea și
dezvoltarea sistemului de transport subteran din București finanțat de Bancă, care fac obiectul proiectelor de modernizare a
metroului București I, II și III. Proiectul reprezintă astfel o etapă suplimentară a programului de investiții pentru consolidarea rețelei
de metrou București.
(2) Metrorex, societate pe acțiuni deținută integral de România, sub autoritatea Promotorului, răspunde de implementarea
Proiectului, de executarea și derularea tuturor activităților prevăzute de Proiect, în calitate de beneficiar final al Proiectului, iar
Împrumutatul răspunde de finanțarea lucrărilor și aprovizionărilor și de administrarea împrumutului printr-un acord subsidiar încheiat
între Împrumutat, Promotor și Metrorex.
(3) Costul total al Proiectului, incluzând prețul, cheltuielile neprevăzute, dobânda pe durata construcției, exclusiv impozitele
și taxele, este estimat de Bancă la 883.000.000 EUR (opt sute optzeci și trei de milioane de euro), iar Împrumutatul declară că
intenționează să finanțeze Proiectul după cum urmează:
Sursa

Suma maximă

Credit din partea Băncii pentru finanțarea parțială a contribuției de la bugetul de stat

395.000.000 EUR

Finanțare directă de la bugetul de stat

488.000.000 EUR

T O TA L :

883.000.000 EUR

(4) În vederea realizării planului financiar stabilit în preambul (3), Împrumutatul a solicitat din partea Băncii un credit în
valoare de 395.000.000 EUR (trei sute nouăzeci și cinci de milioane de euro), care va fi utilizat în conformitate cu legislația română
privind datoria publică.
(5) Considerând că finanțarea Proiectului intră în sfera funcțiilor sale și având în vedere declarațiile și faptele citate în
aceste preambuluri, Banca a decis aprobarea cererii Împrumutatului de acordare a unui credit în valoare de 395.000.000 EUR (trei
sute nouăzeci și cinci milioane de euro) în cadrul prezentului contract de finanțare (Contractul), cu condiția ca valoarea împrumutului
acordat de Bancă să nu depășească în niciun caz 50% (cincizeci la sută) din costul total al Proiectului stabilit în preambul (3).
(6) Împrumutatul, Promotorul și Metrorex au fost de acord cu împrumutul sumei de 395.000.000 EUR (trei sute nouăzeci
și cinci milioane de euro) reprezentate de acest credit, în conformitate cu termenii și condițiile stabilite prin prezentul contract și
anexa I și pe baza specimenelor autentificate de semnătură.
(7) Statutul Băncii prevede ca Banca să se asigure că fondurile proprii sunt folosite cât mai rațional posibil în interesul
Comunității Europene (Comunitatea) și, în consecință, termenii și condițiile privind derularea operațiunilor de împrumut ale Băncii
trebuie să fie în concordanță cu politicile comunitare relevante.
(8) Orice trimitere din prezentul contract la articole, preambul și anexe, cu excepția doar a situațiilor în care în mod explicit
se prevede altfel, vor fi considerate ca fiind trimiteri la articolele, preambulul și, respectiv, anexele din prezentul contract.
(9) În prezentul contract:
— Termen de acceptare a unei notificări înseamnă:
(i) ora 16,00, ora Luxemburgului, din ziua transmiterii notificării, dacă aceasta este predată până la ora 14,00, ora
Luxemburgului, într-o zi lucrătoare; sau
(ii) ora 11,00, ora Luxemburgului, din ziua următoare care este următoarea zi lucrătoare, dacă notificarea este predată
după ora 14,00, ora Luxemburgului, într-o astfel de zi sau într-o zi care nu este o zi lucrătoare.
— Zi lucrătoare înseamnă o zi (alta decât sâmbăta și duminica) în care Banca și băncile comerciale sunt deschise în
Luxemburg și București.
— Eveniment de modificare legislativă are înțelesul atribuit în art. 4.03A (3).
— Comunitate are înțelesul atribuit în preambul (7).
*) Traducere.

4

MONITORUL OFICIAL AL ROMÂNIEI, PARTEA I, Nr. 514/23.VII.2010

— Contract are înțelesul atribuit în preambul (5).
— Credit are înțelesul atribuit în art. 1.01.
— Notificare de tragere înseamnă notificare din partea Băncii pentru Împrumutat în conformitate cu art. 1.02C.
— Cerere de tragere înseamnă o notificare sub forma prezentată în anexa C.
— Mediul are următoarele înțelesuri, în măsura în care acestea afectează bunăstarea umană: a) fauna și flora; b) sol, apă,
aer, climă și relief; și c) moștenire culturală și clădiri.
— Legislația privind mediul are înțelesul de legislația Uniunii Europene (UE) și legile și reglementările naționale din
România, precum și tratatele internaționale aplicabile al căror obiectiv principal este prezervarea, protejarea sau îmbunătățirea
mediului natural.
— EURIBOR are înțelesul atribuit în anexa B.
— Data finală de disponibilizare înseamnă 31 decembrie 2014.
— Prima componentă are înțelesul atribuit în preambul (1).
— Rată fixă înseamnă rata anuală a dobânzii stabilită de către Bancă în conformitate cu principiile aplicabile periodic, așa
cum sunt prevăzute de organismele care guvernează Banca, în privința împrumuturilor cu rată fixă a dobânzii, cu denominare în
moneda tranșei și având termeni echivalenți de rambursare a capitalului și de plată a dobânzii.
— Tranșă cu rată fixă înseamnă o tranșă trasă în baza unei rate fixe a dobânzii.
— Rată variabilă înseamnă o rată a dobânzii variabilă cu marjă fixă, care este o rată anuală a dobânzii egală cu rata
interbancară relevantă plus sau minus valoarea marjei, stabilită de către Bancă pentru fiecare perioadă succesivă de referință a
ratei variabile.
— Perioada de referință a ratei variabile înseamnă orice perioadă cuprinsă între o dată a plății și următoarea dată relevantă
a plății, iar prima perioadă de referință a ratei variabile va începe la data tragerii tranșei.
— Tranșă cu rată variabilă înseamnă tranșa trasă cu o rată a dobânzii variabilă.
— Eveniment de rambursare anticipată cu plata unei compensații înseamnă un eveniment de rambursare anticipată
conform art. 4.03A, altul decât alin. 4.03A (1) și 4.03A (2).
— LIBOR are înțelesul atribuit în anexa B.
— Împrumut înseamnă valoarea cumulată a tranșelor trase periodic de către Bancă, conform prezentului contract.
— Eveniment de întrerupere a pieței are înțelesul atribuit în art. 1.06B.
— Schimbare substanțială negativă înseamnă, în legătură cu Împrumutatul, orice eveniment sau schimbare de situație care
afectează Împrumutatul și care, în opinia Băncii: (1) afectează în mod substanțial capacitatea Împrumutatului de a-și îndeplini
obligațiile financiare sau de altă natură, conform prezentului contract; (2) afectează în mod substanțial derularea activității,
perspectivele sau situația financiară a Împrumutatului; sau (3) afectează negativ orice garanție constituită de către Împrumutat.
— Data scadenței înseamnă ultima dată de rambursare a unei tranșe, specificată conform art. 4.01A b)(iii).
— Tranșă notificată înseamnă o tranșă în legătură cu care Banca a emis o notificare de tragere.
— Data plății înseamnă datele anuale, semianuale sau trimestriale specificate în notificarea tragerii până la data scadenței,
cu excepția cazului în care oricare dintre aceste date nu este o zi lucrătoare relevantă, când semnificația va fi următoarea:
(i) pentru tranșa cu rată fixă, următoarea zi lucrătoare relevantă, fără ajustare la dobânda datorată conform art. 3.01,
cu excepția situațiilor în care rambursarea se efectuează într-o singură rată în concordanță cu art. 4.01B, când se
va aplica în loc ziua lucrătoare relevantă precedentă pentru rambursarea într-o rată unică și ultima plată a dobânzii;
și
(ii) pentru tranșa cu rată variabilă, ziua următoare, dacă există, a lunii calendaristice care este o zi lucrătoare relevantă
sau, dacă nu există, cea mai apropiată zi precedentă care este o zi lucrătoare relevantă, în toate cazurile
efectuându-se o ajustare corespunzătoare a dobânzii datorate conform art. 3.01.
— Suma rambursării anticipate înseamnă valoarea unei tranșe care trebuie rambursată în avans de către Împrumutat în
conformitate cu art. 4.02A.
— Data rambursării anticipate înseamnă data, care va fi o dată a plății, la care Împrumutatul propune efectuarea unei
rambursări anticipate a unei sume rambursate în avans.
— Notificare de rambursare anticipată înseamnă o notificare scrisă din partea Împrumutatului, în care se specifică, printre
altele, suma rambursării anticipate și data rambursării anticipate, în conformitate cu art. 4.02A.
— Proiect are înțelesul atribuit în preambul (1).
— Rata de redistribuire înseamnă rata fixă în vigoare în ziua calculării compensației pentru împrumuturile cu rată fixă
exprimate în aceeași valută și care va respecta aceiași termeni de plată a dobânzii și același profil de rambursare la data scadenței
ca și suma rambursată anticipat.
— Zi lucrătoare relevantă înseamnă:
(i) pentru EUR, o zi care este zi lucrătoare conform calendarului TARGET privind zilele de operare; și
(ii) pentru alte valute, o zi în care băncile sunt deschise în principalul centru financiar pentru valutele respective.
— Rata interbancară relevantă înseamnă:
(i) EURIBOR pentru o tranșă exprimată în EUR;
(ii) LIBOR pentru o tranșă exprimată în GBP sau USD; și
(iii) rata pieței și definirea acesteia aleasă de Bancă și comunicată separat Împrumutatului, pentru o tranșă exprimată
în orice altă valută.
— Data stabilită a tragerii înseamnă data la care o tranșă este stabilită pentru a fi trasă în conformitate cu art. 1.02C.
— A doua componentă are înțelesul din preambul (1).
— Garanție și garanție reală înseamnă orice ipotecă, gaj, sarcină, drept de retenție sau garanție reală sau orice alt acord
ori înțelegere având ca efect constituirea unei garanții.
— Marjă înseamnă marjă fixă la rata bancară relevantă (fie cu plus, fie cu minus), stabilită de Bancă și comunicată
Împrumutatului prin notificarea de tragere relevantă.
— Descrierea tehnică are înțelesul atribuit în preambul (1).
— Tranșă înseamnă fiecare tragere efectuată sau care urmează să fie efectuată în cadrul prezentului contract.
În consecință și având în vedere cele de mai sus, părțile convin următoarele:

MONITORUL OFICIAL AL ROMÂNIEI, PARTEA I, Nr. 514/23.VII.2010
ARTICOLUL 1
Credit și tragere

1.01

Valoarea creditului

1.02

Prin prezentul contract, Banca acordă Împrumutatului, iar Împrumutatul acceptă un credit în
valoare de 395.000.000 EUR (trei sute nouăzeci și cinci de milioane de euro) în vederea
finanțării Proiectului (creditul).
Procedura de tragere

1.02A

Tranșe

Banca va acorda creditul în cel mult 8 (opt) tranșe până la 31 decembrie 2014. Valoarea
fiecărei tranșe, dacă nu este soldul netras din credit, va fi de minimum 2.000.000 EUR
(două milioane de euro).
1.02B

Cerere de tragere

a) Periodic, dar cu până la 15 (cincisprezece) zile înainte de data finală de disponibilizare,
Împrumutatul poate înainta Băncii o cerere de tragere pentru tragerea unei tranșe. În această
cerere de tragere se vor menționa următoarele:
(i) valoarea și valuta tranșei;
(ii) data preferată pentru tragerea tranșei respective, care va fi o zi lucrătoare relevantă
care va cădea cu cel puțin 15 (cincisprezece) zile mai târziu față de data cererii de
tragere și în ziua sau înainte de ziua care corespunde datei finale de disponibilizare,
înțelegându-se că Banca poate acorda tranșa în termen de cel mult 4 (patru) luni
calendaristice de la data cererii de tragere;
(iii) dacă tranșa este o tranșă cu rată fixă sau o tranșă cu rată variabilă, conform
prevederilor relevante ale art. 3.01;
(iv) periodicitatea preferată pentru plata dobânzii pentru tranșa respectivă, aleasă în
conformitate cu art. 3.01;
(v) condițiile preferate de rambursare a capitalului tranșei, stabilite în conformitate cu
art. 4.01;
(vi) datele preferate pentru prima și ultima zi de rambursare în contul capitalului tranșei
respective;
(vii) codul IBAN (sau formatul corespunzător practicii bancare locale) și SWIFT BIC
aferent contului bancar în care urmează să fie efectuată tragerea tranșei în
conformitate cu art. 1.02D; și
(viii) dacă tranșa va fi trasă pentru prima componentă sau a doua componentă.
b) Împrumutatul poate, de asemenea, la alegere, să menționeze în cererea de tragere
următoarele elemente aplicabile tranșei respective, dacă există, conform celor prevăzute
de Bancă, cu caracter orientativ și fără a presupune vreun angajament:
(i) în cazul tranșei cu rată fixă — rata fixă a dobânzii; și
(ii) în cazul tranșei cu rată variabilă — marja,
aplicabile până la data scadenței.
c) Fiecare cerere de tragere va fi însoțită de documentele doveditoare ale autorității
persoanei sau persoanelor autorizate să semneze și de specimenul de semnătură al
acestei/acestor persoane.
d) Cu respectarea art. 1.02C b), fiecare cerere de tragere este irevocabilă.
1.02C

Notificarea tragerii

a) Cu cel puțin 10 (zece) zile înainte de data stabilită a tragerii unei tranșe, Banca va înainta
Împrumutatului, în cazul în care cererea de tragere este conformă cu prevederile prezentului
articol 1.02, o notificare a tragerii în care va specifica următoarele:
(i) valuta și valoarea, precum și echivalentul în EUR al tranșei;
(ii) data stabilită a tragerii;
(iii) baza ratei dobânzii pentru tranșa respectivă;
(iv) prima dată de plată a dobânzii și periodicitatea plății dobânzii pentru tranșa respectivă;
(v) condițiile de rambursare a capitalului pentru tranșa respectivă;
(vi) prima și ultima dată de rambursare a capitalului;
(vii) datele de plată aplicabile pentru tranșa respectivă; și
(viii) pentru o tranșă cu rată fixă — rata fixă, iar pentru o tranșă cu rată variabilă, marja.

5

6

MONITORUL OFICIAL AL ROMÂNIEI, PARTEA I, Nr. 514/23.VII.2010
b) Dacă unul sau mai multe elemente specificate în notificarea tragerii nu este în
concordanță cu elementul corespunzător, dacă există, din cererea de tragere, Împrumutatul
poate, în urma primirii notificării tragerii, să revoce cererea de tragere printr-o înștiințare
scrisă adresată Băncii, care urmează să fie primită de către aceasta din urmă nu mai târziu
de ora 12,00, ora locală a Luxemburgului, din ziua lucrătoare următoare, situație în care atât
cererea de tragere, cât și notificarea tragerii nu vor mai produce niciun efect. În situația în
care Împrumutatul nu a revocat în scris cererea de tragere în perioada menționată, se va
considera că Împrumutatul a acceptat toate elementele specificate în notificarea tragerii.
c) În cazul în care Împrumutatul înaintează Băncii o cerere de tragere în care nu specifică
elementele menționate în art. 1.02B b), se va considera că Împrumutatul a acceptat dinainte
elementele corespunzătoare specificate ulterior în notificarea de tragere.
1.02D

Contul tragerii

Tragerea va fi efectuată în contul Împrumutatului, pe care Împrumutatul îl va aduce la
cunoștința Băncii în scris cu cel puțin 15 (cincisprezece) zile înainte de data stabilită pentru
tragere (cu codul IBAN sau în formatul corespunzător practicii bancare locale).
Pentru fiecare tranșă poate fi specificat doar un singur cont.
1.03

Valuta tragerii
În funcție de disponibilitate, tragerea fiecărei tranșe va fi făcută în EUR sau în orice altă
valută care este tranzacționată frecvent pe principalele piețe de schimb valutar.
Pentru calcularea sumelor disponibile a fi trase în alte valute decât EUR și pentru a stabili
echivalentul acestora în EUR, Banca va folosi rata publicată de Banca Centrală Europeană
din Frankfurt, disponibilă în momentul sau cu puțin timp înainte de efectuarea notificării de
tragere, după cum va decide Banca.

1.04

Condiții de tragere

1.04A

Prima tranșă

Tragerea primei tranșe conform art. 1.02 este condiționată de primirea de către Bancă, în
formă și conținut satisfăcătoare pentru aceasta din urmă, la data sau înainte cu 5 (cinci) zile
lucrătoare anterioare datei stabilite de tragere, a următoarelor documente:
a) dovada că Împrumutatul, Promotorul și Metrorex au obținut fiecare toate avizele,
autorizațiile, permisele și aprobările necesare din partea organelor sau a autorităților
guvernamentale ori publice necesare în legătură cu prezentul contract și cu Proiectul;
b) o opinie legală privind execuția prezentului contract și documentația relevantă de către
Împrumutat și aplicabilitatea acestora pentru Împrumutat, acceptabile pentru Bancă din toate
punctele de vedere; și
c) dovada satisfăcătoare pentru Bancă, în limba engleză, din care să reiasă că Metrorex a
înființat o unitate de implementare a proiectului, cu o structură corespunzătoare și asistență
tehnică din partea consultanților internaționali, în vederea realizării proiectării detaliate, a
documentației pentru licitație și pentru supervizarea lucrărilor, și care urmează să funcționeze
pe durata împrumutului.
1.04B

Toate tranșele

Tragerea fiecărei tranșe conform art. 1.02, inclusiv prima tranșă, este condiționată de:
a) primirea de către Bancă, în formă și conținut mulțumitoare, la data sau înainte cu 5 (cinci)
zile lucrătoare față de data stabilită de tragere pentru tranșa respectivă, a următoarelor
documente sau dovezi:
(i) un certificat din partea Împrumutatului în forma prezentata în anexa D;
(ii) o copie de pe orice altă autorizație sau document, opinie ori asigurare pe care Banca
a notificat-o Împrumutatului ca fiind necesară sau dorită în legătură cu încheierea și
realizarea Contractului și a tranzacțiilor incluse în acesta sau cu valabilitatea și
aplicabilitatea acestora;
(iii) în cazul în care o tranșă trebuie trasă pentru prima componentă, dovada că
Promotorul a pus la dispoziția Băncii declarația finală de impact asupra mediului
eliberată de autoritatea de mediu corespunzătoare, în urma încheierii pozitive a unui
proces de evaluare a impactului de mediu, și un certificat emis de autoritatea
competentă conform căruia nu este afectat niciun sit de conservare Natura 2000;

MONITORUL OFICIAL AL ROMÂNIEI, PARTEA I, Nr. 514/23.VII.2010
b) constatarea Băncii că la data stabilită de tragere pentru respectiva tranșă:
(i) confirmările și garanțiile repetate conform art. 6.07 sunt corecte sub toate aspectele;
și
(ii) nu s-a produs și nu este în desfășurare fără a fi remediat sau asumat niciun
eveniment sau nicio circumstanță care constituie sau ar putea constitui în timp sau
pe baza unei notificări în cadrul Contractului un eveniment de nerespectare a
obligațiilor contractuale conform art. 10.01 sau un eveniment de rambursare
anticipată conform art. 4.03 și niciun astfel de eveniment nu ar putea rezulta din
tranșa propusă.
1.05

Amânarea tragerii

1.05A

Cauzele amânării

La cererea scrisă a Împrumutatului, Banca va amâna tragerea oricărei tranșe notificate, în
întregime sau în parte, până la o dată specificată de către Împrumutat, care nu va fi mai
târziu de 6 (șase) luni de la data stabilită de tragere. În această situație, Împrumutatul va plăti
compensarea de amânare stabilită în conformitate cu art. 1.05B.
Orice cerere de amânare va produce efecte cu privire la o anumită tranșă doar dacă este
efectuată cu cel puțin 5 (cinci) zile lucrătoare înainte de data stabilită de tragere a tranșei
respective.
Dacă oricare dintre condițiile la care se face referire în art. 1.04 nu este îndeplinită la data
specificată și la data stabilită de tragere, iar opinia Băncii este că această condiție nu va fi
îndeplinită, tragerea va fi amânată până la o dată stabilită de comun acord de Bancă și
Împrumutat, dar nu mai devreme de 5 (cinci) zile lucrătoare după îndeplinirea tuturor
condițiilor de tragere.
1.05B

Compensarea pentru amânarea tragerii

În cazul în care se amână tragerea unei tranșe notificate, fie la cererea Împrumutatului, fie ca
urmare a neîndeplinirii condițiilor de tragere, Împrumutatul, la cererea Băncii, va plăti o
compensare aferentă sumei de tras care este amânată. Această compensare se va acumula
de la data stabilită de tragere până la data efectivă a tragerii sau, după caz, data anulării
tranșei notificate, în conformitate cu prezentul contract, la o rată egală cu R1 minus R2, unde:
— R1 este rata dobânzii care ar fi fost aplicată periodic conform art. 3.01 și notificării tragerii
relevante dacă tranșa ar fi fost trasă la data stabilită de tragere; și
— R2 este rata interbancară relevantă minus 0,125% (12,5 puncte de bază), cu condiția ca,
în determinarea ratei interbancare relevante potrivit cu prezentul art. 1.05, perioadele
relevante prevăzute în anexa B să fie perioade succesive de o (una) lună începând de la
data stabilită a tragerii.
În plus, compensarea:
a) dacă amânarea este mai mare de o (una) lună, se va acumula la sfârșitul fiecărei luni;
b) se va calcula pe baza convenției privind numărul de zile aplicabilă în cazul R1;
c) unde R2 depășește R1, se va considera că este zero; și
d) se va plăti în conformitate cu art. 1.08.
1.05C

Anularea tragerii amânate cu 6 (șase) luni

Printr-o înștiințare în scris a Împrumutatului, Banca poate anula tragerea care a fost amânată
conform art. 1.05A cu mai mult de 6 (șase) luni în total. Suma anulată va rămâne disponibilă
pentru tragere conform art. 1.02.
1.06

Anularea și suspendarea

1.06A

Dreptul Împrumutatului la anulare

Împrumutatul poate, în orice moment, în baza unei notificări scrise adresate Băncii, să
anuleze, în totalitate sau în parte și cu efect imediat, partea de credit rămasă netrasă. Totuși,
notificarea nu va produce efecte în privința unei tranșe notificate a cărei dată stabilită de
tragere cade în termen de 5 (cinci) zile lucrătoare de la data notificării.

7

8

MONITORUL OFICIAL AL ROMÂNIEI, PARTEA I, Nr. 514/23.VII.2010
1.06B

Dreptul Băncii de a suspenda și anula

a) Banca poate, prin notificare scrisă adresată Împrumutatului, să suspende și/sau să
anuleze partea de credit rămasă netrasă, în totalitate sau în parte, în orice moment și cu
efect imediat:
(i) la apariția unui eveniment sau a unei situații menționate în art. 10.01 ori a unui
eveniment sau a unei situații care în timp ori în baza unei notificări conform
Contractului ar constitui un caz de nerespectare a obligațiilor contractuale conform
art. 10.01;
(ii) dacă se produce o schimbare negativă substanțială față de situația Împrumutatului
la data prezentului contract; sau
(iii) dacă s-a produs și se află în desfășurare un eveniment de întrerupere a pieței.
b) Mai mult, în măsura în care Banca poate anula creditul în baza art. 4.03A, Banca poate,
de asemenea, să suspende acest credit. Orice suspendare va continua până la decizia
Băncii de a termina suspendarea sau de a anula suma suspendată.
c) În înțelesul acestui articol, eveniment de întrerupere a pieței înseamnă:
(i) Banca determină că există circumstanțe excepționale care afectează negativ accesul
Băncii la propriile surse de finanțare;
(ii) în opinia Băncii, costul plătit de Bancă pentru obținerea fondurilor din sursele proprii
de finanțare ar depăși rata interbancară relevantă pentru valuta și perioada relevante
ale unei tranșe;
(iii) Banca stabilește că din cauza circumstanțelor care îi afectează sursele proprii de
finanțare nu există mijloacele ce sunt în general adecvate și corecte de stabilire a
ratei interbancare relevante pentru valuta și perioada relevante ale tranșei;
(iv) în opinia Băncii, nu există o probabilitate rezonabilă de disponibilitate a fondurilor
într-o derulare obișnuită a activității pentru finanțarea unei tranșe în valuta cerută
sau pe perioada relevantă, dacă se aplică și este adecvat operațiunii specifice de
împrumutare; sau
(v) nu este posibil pentru Bancă să obțină fonduri suficiente pentru finanțarea unei
trageri, dacă se aplică și este adecvat operațiunii specifice de împrumutare, sau se
produce o întrerupere importantă pe piețele internaționale de credit, monetare și de
capital.
1.06C

Compensații pentru suspendarea și anularea unei tranșe

1.06C (1)

Suspendare

În situația în care Banca suspendă o tranșă notificată fie datorită unui eveniment de plată
anticipată cu plata unei compensații sau unui eveniment menționat la art. 10.01,
Împrumutatul va compensa Banca în conformitate cu articolul 1.05B.
1.06C (2)

Anulare

Dacă, în conformitate cu art. 1.06A, Împrumutatul anulează:
a) o tranșă notificată cu rată fixă, Împrumutatul va compensa Banca în conformitate cu
art. 4.02B;
b) o tranșă notificată cu rată variabilă sau o parte a creditului, alta decât o tranșă notificată,
Împrumutatul nu va plăti nicio compensație.
În situația în care Banca anulează o tranșă notificată cu rată fixă în baza unui eveniment de
rambursare anticipată cu plata de compensații sau conform art. 1.05C, Împrumutatul va
compensa Banca în conformitate cu art. 4.02B. În cazul în care Banca anulează o tranșă
notificată în baza unui eveniment menționat în art. 10.01, Împrumutatul va compensa Banca
în conformitate cu art. 10.03. Cu excepția acestor situații, nu se plătește nicio compensație
la anularea unei tranșe de către Bancă.
O compensație va fi calculată plecând de la considerația că suma anulată a fost trasă și
rambursată la data stabilită de tragere sau, în măsura în care tranșa este amânată sau
suspendată, la data notificării de anulare.

MONITORUL OFICIAL AL ROMÂNIEI, PARTEA I, Nr. 514/23.VII.2010
1.07

Anulare după expirarea creditului
În orice moment după expirarea perioadei de 4 (patru) luni de la data finală de
disponibilizare, Banca poate, pe baza notificării Împrumutatului și fără nicio obligație pentru
niciuna dintre părți, să anuleze orice parte a creditului pentru care nu s-a înaintat o cerere
de tragere în conformitate cu art. 1.02B.

1.08

Sume datorate conform art. 1
Sumele datorate conform art. 1.05 și 1.06 se vor plăti în valuta tranșei respective. Acestea
se vor plăti în termen de 7 (șapte) zile de la primirea de către Împrumutat a cererii din partea
Băncii sau într-un termen mai lung specificat de Bancă în cerere.
ARTICOLUL 2
Împrumutul

2.01

Valoarea împrumutului
Împrumutul va include valoarea cumulată a tranșelor trase de către Bancă în cadrul
creditului, confirmate de către Bancă în conformitate cu art. 2.03.

2.02

Valuta de rambursare, dobânzi și alte taxe
Dobânda, sumele rambursate și alte taxe datorate pentru fiecare tranșă se vor plăti de
Împrumutat în valuta tranșei.

2.03

Orice alte plăți se vor efectua în valuta specificată de Bancă, având în vedere valuta
cheltuielilor de rambursat prin intermediul plăților respective.
Confirmarea din partea Băncii
În termen de 10 (zece) zile de la tragerea fiecărei tranșe, Banca va pune la dispoziția
Împrumutatului calendarul de amortizare prevăzut în art. 4.01, dacă este cazul, menționând
data tragerii, valuta, suma trasă, condițiile de rambursare și rata dobânzii pentru tranșa
respectivă.
ARTICOLUL 3
Dobânda

3.01

Rata dobânzii
Ratele fixe de dobândă și marjele sunt valabile pentru perioade care nu depășesc 4 (patru)
ani sau, dacă nu se fac plăți de capital în perioada respectivă, pentru perioade ce nu
depășesc 3 (trei) ani.

3.01A

Tranșe cu rată fixă

Împrumutatul va plăti trimestrial, semestrial sau anual, pentru perioada scursă, o dobândă
cu rată fixă pentru soldul fiecărei tranșe cu rată fixă, la datele relevante de plată așa cum sunt
acestea specificate în notificarea tragerii, începând cu prima dată a plății ulterioară datei la
care a fost trasă tranșa respectivă. În cazul în care perioada cuprinsă între data tragerii
tranșei și data primei plăți nu depășește 15 (cincisprezece) zile inclusiv, plata dobânzii
acumulate în această perioadă va fi amânată până la următoarea dată de plată.
Dobânda se va calcula în conformitate cu art. 5.01 a) ca rată anuală care este rata fixă a
dobânzii.
3.01B

Tranșe cu rată variabilă

Împrumutatul va plăti trimestrial, semestrial sau anual, pentru perioada scursă, o dobândă
cu rată variabilă pentru soldul fiecărei tranșe cu rată variabilă, la datele relevante de plată
așa cum sunt acestea specificate în notificarea tragerii, începând cu prima dată a plății
ulterioară datei la care a fost trasă tranșa respectivă. În cazul în care perioada cuprinsă între
data tragerii tranșei și data primei plăți nu depășește 15 (cincisprezece) zile inclusiv, plata
dobânzii acumulate în aceasta perioadă va fi amânată până la următoarea dată de plată.
Banca va comunica Împrumutatului rata variabilă a dobânzii în termen de 10 (zece) zile de
la începutul fiecărei perioade de referință a dobânzii variabile.
În cazul în care, conform art. 1.05 și 1.06, tragerea unei tranșe cu rată variabilă se
efectuează după data stabilită de tragere, rata dobânzii aplicabilă în prima perioadă de
referință a dobânzii variabile se va determina ca și cum tragerea s-ar fi făcut la data stabilită
de tragere.
Dobânda se va calcula pentru fiecare perioadă de referință a dobânzii variabile, în
conformitate cu prevederile art. 5.01 b).

9

10

MONITORUL OFICIAL AL ROMÂNIEI, PARTEA I, Nr. 514/23.VII.2010
3.02

Dobânda aferentă sumelor restante

Fără a prejudicia prevederile art. 10 și ca excepție de la prevederile art. 3.01, dobânda se
va acumula pentru orice sumă restantă în concordanță cu termenii prezentului contract, de
la data scadentă până la data plății, la o rată anuală egală cu rata interbancară relevantă plus
2% (200 puncte de bază), și se va achita conform cererii Băncii. Pentru stabilirea ratei
interbancare relevante în contextul prezentului art. 3.02, perioadele relevante în sensul
anexei B vor fi perioade succesive de o lună curgând de la data scadenței.
Totuși, dobânda aferentă unei tranșe cu rată fixă se va percepe în baza unei rate anuale care
reprezintă suma ratei stabilite conform art. 3.01A plus 0,25% (25 puncte de bază), dacă rata
anuală la care se face referire în paragraful de mai sus nu acoperă în mod corespunzător
pierderea suferită de Bancă datorită plății cu întârziere pe parcursul oricărei perioade
relevante.
Dacă suma restantă este denominată într-o altă valută decât cea a împrumutului, rata
aplicabilă pe an va fi rata interbancară relevantă, care este în general reținută de către Bancă
pentru tranzacții în valuta respectivă, plus 2% (200 puncte de bază), calculată în conformitate
cu practicile de piață pentru astfel de rate.
ARTICOLUL 4
Rambursare

4.01

Rambursarea normală

4.01A

Rambursarea în rate

a) Împrumutatul va rambursa fiecare tranșă în rate la datele de plată specificate în notificarea
tragerii, în conformitate cu termenii calendarului de amortizare prevăzut în art. 2.03.
b) Fiecare calendar de amortizare se va alcătui plecând de la următoarele considerente:
(i) în cazul unei tranșe cu rată fixă, rambursarea se va face în plăți anuale constante
sau în rate anuale, semestriale ori trimestriale egale în contul capitalului;
(ii) în cazul unei tranșe cu rată variabilă, rambursarea se va face în rate egale anuale,
semestriale sau trimestriale în contul capitalului; și
(iii) prima dată de efectuare a unei rambursări pe fiecare tranșă va fi o dată a plății care
nu va depăși prima dată de plată care urmează după a 6-a (a șasea) aniversare a
datei stabilite pentru tragerea tranșei, iar ultima dată de rambursare va fi o dată a
plății care nu va fi mai devreme de 4 (patru) ani și nici mai târziu de 25 (douăzeci și
cinci) de ani de la data stabilită de tragere.
4.02

Rambursarea voluntară

4.02A

Opțiunea de plată în avans

Cu respectarea art. 4.02B, 4.02C și 4.04, Împrumutatul poate rambursa în avans o tranșă,
în întregime sau în parte, plus dobânda acumulată și compensările, dacă există, pe baza
unei Notificări de rambursare anticipată transmise cu cel puțin o lună de preaviz în care se
va specifica suma de plată în avans și data plății în avans.
Cu respectarea art. 4.02C, notificarea de rambursare anticipată constituie obligație
contractuală și este irevocabilă.
4.02B

Compensare pentru rambursarea în avans

4.02B (1)

Tranșă cu rată fixă

În cazul rambursării anticipate a unei tranșe cu rată fixă, Împrumutatul va plăti Băncii, la data
plății anticipate, o compensație egală cu valoarea prezentă (la data plății anticipate) a
surplusului de dobândă, dacă există:
(i) care s-ar acumula ulterior la suma plății anticipate pe perioada cuprinsă între data plății
anticipate și data scadenței, dacă nu s-ar efectua rambursarea anticipată; față de
(ii) care s-ar acumula în această perioadă dacă ar fi calculată pe baza ratei de redistribuire,
minus 0,15% (cincisprezece puncte de bază).
Valoarea prezentă va fi calculată pe baza unei rate de discont egale cu rata de redistribuire,
aplicată la data relevantă a plății.
4.02B (2)

Tranșă cu rata variabilă

Împrumutatul poate rambursa anticipat o tranșă cu rata variabilă fără a plăti vreo
compensație la orice dată de plată relevantă.

MONITORUL OFICIAL AL ROMÂNIEI, PARTEA I, Nr. 514/23.VII.2010
4.02C

Proceduri de rambursare anticipată

Banca va înștiința Împrumutatul, cu cel puțin 15 (cincisprezece) zile înainte de data
rambursării anticipate, cu privire la suma ce va fi rambursată anticipat, dobânda acumulată
și datorată pentru această sumă și compensația de plată conform art. 4.02B sau, după caz,
lipsa obligației de a plăti o compensație.
Cel târziu la termenul de acceptare, Împrumutatul va comunica Băncii:
a) fie confirmarea notificării de rambursare anticipată conform termenilor specificați de
Bancă;
b) fie retragerea notificării de rambursare anticipată.
În cazul în care Împrumutatul acordă confirmarea conform paragrafului a), Împrumutatul va
efectua rambursarea anticipată. În cazul retragerii notificării de rambursare anticipată sau al
neconfirmării în termenul stabilit, Împrumutatul nu va putea efectua rambursarea anticipată.
Cu excepția situațiilor de mai sus, orice notificare de rambursare anticipată constituie
obligație contractuală și este irevocabilă.
Împrumutatul va plăti împreună cu suma rambursată anticipat și dobânda acumulată, și
compensația, dacă există, datorate pentru suma rambursată în avans.
4.03

Rambursare anticipată obligatorie

4.03A

Motivele rambursării anticipate

4.03A (1)

Reducerea costului Proiectului

În cazul în care costul total al Proiectului se reduce de la valoarea stabilită în preambul (3)
la un nivel la care valoarea creditului depășește 50% (cincizeci la sută) din acest cost, Banca
poate să anuleze creditul și/sau să solicite rambursarea anticipată a împrumutului,
proporțional cu această reducere și pe baza unei notificări adresate Împrumutatului.
4.03A (2)

Pari passu pentru un alt împrumut la termen

În cazul în care Împrumutatul alege să ramburseze anticipat, în întregime sau în parte,
împrumutul care i-a fost acordat inițial pentru o perioadă mai mare de 5 (cinci) ani (împrumut
la termen) altfel decât din fondurile unui împrumut având o durată cel puțin egală cu durata
neexpirată a împrumutului la termen, Banca poate, prin notificarea Împrumutatului, să
anuleze creditul și să solicite rambursarea anticipată a împrumutului, proporțional cu
ponderea sumei rambursate anticipat din împrumutul la termen în valoarea cumulată rămasă
nerambursată a tuturor împrumuturilor la termen.
Banca va adresa notificarea Împrumutatului în termen de 30 (treizeci) zile de la primirea
înștiințării conform art. 8.02(c)(iii).
În înțelesul acestui articol împrumut înseamnă orice împrumut, obligațiune ori altă formă de
îndatorare financiară sau orice obligație privind plata sau rambursarea fondurilor.
4.03A (3)

Modificare legislativă

Împrumutatul va informa Banca neîntârziat atunci când s-a produs sau este probabil să se
producă un eveniment de modificare legislativă în legătură cu Împrumutatul sau beneficiarul
final. În acest caz sau în cazul în care Banca are motive rezonabile să considere că s-a
produs sau se va produce un eveniment de modificare legislativă, Banca poate solicita
consultarea cu Împrumutatul. Această consultare trebuie să aibă loc în termen de
30 (treizeci) de zile de la data solicitării Băncii. Dacă, în urma: a) trecerii celor 30 (treizeci)
zile de la data solicitării consultării; sau b) producerii evenimentului de modificare legislativă
anticipat, oricare dintre acestea s-ar produce mai întâi, Banca poate, prin notificare adresată
Împrumutatului, să anuleze creditul și să solicite rambursarea anticipată a împrumutului,
împreună cu dobânda acumulată și toate celelalte sume acumulate și neachitate în cadrul
prezentului contract. Împrumutatul va efectua plata sumei cerute la data specificată de
Bancă, această dată căzând nu mai devreme de 30 (treizeci) de zile de la data cererii Băncii.
În înțelesul acestui articol eveniment de modificare legislativă înseamnă emiterea,
promulgarea, semnarea sau ratificarea ori o modificare sau completare a unei legi, norme
sau reguli (sau în aplicarea ori interpretarea oficială a unei legi, norme sau reguli) care se
produce după data prezentului contract și generează sau este posibil în mod rezonabil să
genereze o schimbare substanțială negativă.

11

12

MONITORUL OFICIAL AL ROMÂNIEI, PARTEA I, Nr. 514/23.VII.2010
4.03B

Proceduri de rambursare anticipată

Orice sumă cerută de Bancă conform art. 4.03A, împreună cu dobânda sau alte sume
acumulate și neachitate, și orice compensație datorată conform art. 4.03C se vor plăti la
data indicată de Bancă, care trebuie să fie peste cel puțin 30 (treizeci) de zile de la data
notificării cererii Băncii și se va aplica în conformitate cu art. 10.05.
4.03C

Compensația de rambursare în avans

În cazul unui eveniment de rambursare anticipată cu compensație, această compensație,
dacă există, se va stabili în conformitate cu art. 4.02B pentru o tranșă cu rată fixă.
Mai mult, dacă în concordanță cu prevederile art. 4.03A, Împrumutatul rambursează
anticipat o tranșă la o altă dată decât data relevantă a plății, Împrumutatul va compensa
Banca cu o sumă certificată de către Bancă ca fiind necesară pentru compensarea sa ca
urmare a primirii fondurilor într-o altă zi decât rata relevantă a plății.
4.04

Aplicarea rambursărilor anticipate parțiale
Dacă Împrumutatul rambursează anticipat parțial o tranșă, suma achitată în avans se va
aplica proporțional la fiecare rată rămasă de plată.
O sumă rambursată anticipat nu poate fi reîmprumutată. Prezentul articol 4 nu va aduce
prejudicii art. 10.

ARTICOLUL 5
Plăți

5.01

Convenția privind numărul de zile
Orice sumă datorată sub formă de dobândă, compensație sau comision de către Împrumutat
în cadrul prezentului contract și calculată proporțional cu o fracțiune dintr-un an se va calcula
pe baza următoarelor convenții, după caz:
a) pentru o tranșă cu rată fixă, anul de 360 (trei sute șaizeci) de zile și luna de 30 (treizeci)
de zile; și
b) pentru o tranșă cu rată variabilă, anul de 360 (trei sute șaizeci) de zile[dar 365 (trei sute
șaizeci și cinci) de zile (invariabil) pentru GBP] și numărul de zile scurse.

5.02

Data și locul plății
Dacă nu se specifică altfel, toate sumele care nu reprezintă dobânzi, compensații și plăți de
capital se plătesc în termen de 7 (șapte) zile de la primirea de către Împrumutat a cererii din
partea Băncii.
Fiecare sumă datorată de Împrumutat în cadrul prezentului contract se va plăti în contul
comunicat de Bancă Împrumutatului. Banca va indica acest cont cu cel puțin
15 (cincisprezece) zile înainte de data scadentă a primei plăți ce trebuie efectuată de
Împrumutat și va comunica orice modificare legată de cont cu cel puțin 15 (cincisprezece) zile
înainte de prima plată la care se aplică modificarea respectivă. Această perioadă de
notificare nu se aplică în cazul unei plăți conform art. 10.
O sumă datorată de Împrumutat va fi considerată achitată la primirea acestei sume de către
Bancă.

5.03

Compensare
Banca poate compensa orice obligație ajunsă la scadență datorată de Împrumutat în cadrul
prezentului contract (față de Bancă) cu orice altă obligație (scadentă sau nu) a Băncii față
de Împrumutat, indiferent de locul plății, sucursala sau valuta obligațiilor respective. Dacă
obligațiile sunt exprimate în monede diferite, Banca poate efectua conversia fiecărei obligații
la un curs de schimb al pieței folosit pentru o operațiune obișnuită, în scopul efectuării
compensării. Dacă una dintre obligații este nelichidată sau nestabilită, Banca poate
compensa o sumă estimată de ea cu bună-credință ca fiind valoarea obligației respective.

MONITORUL OFICIAL AL ROMÂNIEI, PARTEA I, Nr. 514/23.VII.2010
ARTICOLUL 6
Obligații și confirmări ale Împrumutatului

Obligațiile din cadrul prezentului articol 6 sunt valabile începând cu data încheierii
Contractului, pe toată durata de timp cât vor exista sume neachitate în cadrul Contractului
sau pe durata valabilității creditului.
6.01

Utilizarea împrumutului și disponibilitatea altor fonduri
Împrumutatul va utiliza banii din împrumut exclusiv în vederea acoperirii contribuției bugetului
de stat la finanțarea Proiectului.
Împrumutatul se va asigura că el și Promotorul vor avea la dispoziție celelalte fonduri
menționate în preambul (3) și că aceste fonduri sunt cheltuite, în măsura în care sunt
solicitate, pentru finanțarea Proiectului.

6.02

Finalizarea Proiectului
Împrumutatul se va asigura că Metrorex, acționând în numele Împrumutatului, va implementa
Proiectul în conformitate cu Descrierea tehnică, care poate fi modificată periodic, cu
aprobarea Băncii, și îl va finaliza până la data finală specificată în aceasta.

6.03

Majorarea costurilor Proiectului
În cazul în care costul total al Proiectului depășește cifra estimată stabilită în preambul (3),
Împrumutatul va obține și se va asigura că Promotorul și/sau Metrorex vor obține fonduri
pentru finanțarea diferenței de cost fără a recurge la Bancă, în așa fel încât să se permită
finalizarea Proiectului în conformitate cu Descrierea tehnică.
Planurile privind finanțarea diferenței de cost vor fi comunicate Băncii fără întârziere.

6.04

Procedura de achiziție
Împrumutatul se va asigura că Metrorex va achiziționa echipamentele, serviciile și celelalte
lucrări pentru Proiect: a) în măsura în care acestea se aplică Împrumutatului sau Proiectului,
în conformitate cu legislația UE în general și, în special, în concordanță cu directivele
relevante ale UE și legile din România; și b) în măsura în care directivele UE nu se aplică,
prin proceduri de achiziție care, într-un mod satisfăcător pentru Bancă, respectă criteriile de
economie și eficiență.

6.05

Continuarea activităților din Proiect

6.05A

Împrumutatul se va asigura că Metrorex va îndeplini următoarele:
a) mentenanță: întreținere, reparații, renovare și reînnoire a echipamentelor care fac parte
din Proiect, pentru păstrarea lor în stare bună de funcționare;
b) activele Proiectului: cu excepția cazului în care Banca și-a dat anterior consimțământul în
scris, reținerea dreptului și posesiei pentru toate sau în mod substanțial toate activele din
Proiect sau, după caz, înlocuirea și înnoirea acestor active și menținerea funcționării continue
și substanțiale a Proiectului în conformitate cu scopul inițial al acestuia, având în vedere că
Banca poate refuza acordarea consimțământului doar acolo unde acțiunile propuse ar aduce
prejudicii intereselor Băncii ca instituție finanțatoare sau ar avea drept consecință
neeligibilitatea Proiectului pentru finanțare din partea Băncii, conform statutului său ori
art. 267 din Tratatul de la Roma;
c) asigurare: asigurarea tuturor lucrărilor și activelor care fac parte din Proiect la companii
de asigurare de primă clasă în conformitate cu practicile cele mai comprehensive din acest
domeniu;
d) drepturi și autorizații: păstrarea valabilității tuturor drepturilor de utilizare și a tuturor
autorizațiilor necesare pentru executarea și derularea Proiectului;
e) mediu: implementarea și derularea Proiectului în conformitate cu legislația privind mediul;
și
f) Unitatea de implementare a proiectului și asistența tehnică: menținerea Unității de
implementare a proiectului, înființată de Metrorex în concordanță cu art. 1.04A, și asistența
tehnică din partea consultanților internaționali pentru realizarea proiectării detaliate, a
documentației pentru licitație și supervizarea lucrărilor pe durata împrumutului.

6.05B

Împrumutatul se va asigura că Promotorul efectuează alocările bugetare către Metrorex în
vederea implementării Proiectului.

13

14

MONITORUL OFICIAL AL ROMÂNIEI, PARTEA I, Nr. 514/23.VII.2010
6.06

Conformarea cu legislația
Împrumutatul va respecta și se va asigura că Metrorex respectă din toate punctele de vedere
legile care îl privesc pe acesta sau Proiectul, atunci când nerespectarea lor duce sau este
posibil în mod rezonabil să ducă la o schimbare substanțială negativă.

6.07

Confirmări și garanții generale
Împrumutatul confirmă și garantează Băncii că:
a) are autoritatea să execute, să livreze și să îndeplinească obligațiile care îi revin în cadrul
prezentului contract, precum și că au fost întreprinse toate acțiunile necesare, la nivel de
companie, acționari și de altă natură, în vederea autorizării execuției, livrării și îndeplinirii
acestora;
b) prezentul contract constituie pentru Împrumutat un set de obligații legal valabile și
aplicabile;
c) execuția și livrarea, îndeplinirea obligațiilor sale rezultate din prezentul contract și
conformarea cu prevederile acestuia nu contravin și nu intră în conflict, în prezent și în viitor,
cu următoarele:
(i) legi, statute, reguli sau norme ori vreo judecată, decret sau autorizație care i se
aplică;
(ii) vreun acord sau alt instrument legal în cadrul căruia are obligații ce ar putea în mod
rezonabil duce la un efect substanțial negativ asupra capacității sale de a-și îndeplini
obligațiile în cadrul prezentului contract;
d) niciun eveniment sau nicio circumstanță care constituie caz de nerespectare a obligațiilor
contractuale conform art. 10.01 nu s-a produs și nu se află în derulare neremediat(ă) sau fără
derogare;
e) obligațiile sale de plată în cadrul prezentului contract nu au un rang inferior față de pari
passu în ceea ce privește alte obligații negarantate și nesubordonate, prezente și viitoare,
în cadrul oricăror alte instrumente de credit, cu excepția celor obligatorii prin lege care revin
companiilor în general.
Confirmările și garanțiile stabilite mai sus rămân valabile după executarea prezentului
contract și se consideră a fi repetate la fiecare dată stabilită de tragere și la fiecare dată a
plății.

6.08

Alocarea fondurilor
Împrumutatul își asumă alocarea anuală a unor resurse bugetare și/sau resurse financiare
de altă natură suficiente în cadrul Proiectului, pentru a asigura contribuția la planul de
finanțare a Proiectului care nu este acoperit de împrumut și a permite finalizarea în termen
a Proiectului în conformitate cu Descrierea tehnică.

6.09

Auditarea conturilor
Împrumutatul se va asigura că Metrorex va îndeplini următoarele:
a) efectuarea înregistrărilor și documentelor contabile și financiare, în concordanță cu
standardele internaționale acceptate într-un mod mulțumitor pentru Bancă;
b) asigurarea auditării anuale a conturilor, situațiilor bugetare și financiare, în conformitate
cu standardele internaționale de contabilitate; și
c) angajarea ca auditor a unei firme de reputație internațională, cu o capacitate demonstrată
de auditare conform standardelor internaționale și care este acceptabilă pentru Bancă.

6.10

Obligații financiare
Împrumutatul se angajează să se asigure că Metrorex, printr-un management eficient și o
politică corespunzătoare de prețuri, va menține un nivel adecvat al performanței operaționale
și o structură financiară corespunzătoare, respectiv va atinge un nivel al fondurilor generate
intern suficient pentru a acoperi o parte rezonabilă a cheltuielilor de operare.

MONITORUL OFICIAL AL ROMÂNIEI, PARTEA I, Nr. 514/23.VII.2010
6.11

Servicii de consultanță
Împrumutatul se va asigura că Metrorex va angaja, pe baza unor proceduri de selecție
satisfăcătoare pentru Bancă, consultanți internaționali cu calificare, experiență și
recomandări satisfăcătoare pentru Bancă, pentru următoarele scopuri:
a) să ofere asistență către Metrorex pentru proiectarea și elaborarea specificațiilor Proiectului
și pentru pregătirea documentelor relevante pentru licitație;
b) să ofere asistență către Metrorex pentru organizarea licitațiilor privind lucrările și serviciile
aferente Proiectului; și
c) să supervizeze și să prezinte rapoarte despre implementarea Proiectului.

6.12

Obligații speciale
Împrumutatul se angajează să se asigure că Metrorex:
a) va încheia un contract de mentenanță pentru materialul rulant aferent Proiectului, cu o
companie acceptată în scris de Bancă;
b) va informa Banca despre termenii și condițiile Contractului conform cărora mentenanța
garniturilor noi de tren prevăzute de Proiect se va desfășura conform subparagrafului 6.12(a),
înainte ca aceste noi garnituri de tren să fie puse în funcțiune; și
c) va pune la dispoziția Băncii documentația contractuală relevantă, la cererea acesteia,
cu excepția cazului în care Metrorex hotărăște să asigure direct mentenanța noilor garnituri
de tren, comunicând Băncii această decizie înainte ca noile trenuri ce fac obiectul Proiectului
să fie puse în funcțiune.
ARTICOLUL 7
Garanții

Obligațiile menționate în prezentul articol 7 rămân valabile începând cu data prezentului
contract atât timp cât există sume neachitate în cadrul prezentului contract sau pe toată
durata de valabilitate a creditului.
7.01

Rang pari passu
Împrumutatul se va asigura că obligațiile sale de plată din cadrul prezentului contract nu au
și nu vor avea rang inferior față de pari passu în ceea ce privește dreptul la plată al altor
obligații negarantate și nesubordonate, prezente și viitoare, în cadrul oricăror instrumente de
datorie, cu excepția celor obligatorii prin lege care se referă la companii în general.

7.02

Garanție
În cazul în care Împrumutatul acordă unui terț o garanție, o preferință sau o prioritate în
legătură cu această garanție, Împrumutatul — dacă Banca solicită acest lucru — va pune la
dispoziția Băncii o garanție echivalentă pentru îndeplinirea obligațiilor care îi revin prin
prezentul contract sau va acorda Băncii o preferință ori o prioritate echivalentă. Împrumutatul
declară că nu există în prezent nicio astfel de garanție, preferință sau prioritate.
ARTICOLUL 8
Informări și vizite

8.01

Informări privind Proiectul
Împrumutatul se va asigura că Metrorex va îndeplini următoarele:
a) va livra Băncii:
(i) informațiile, în conținutul, forma și la datele specificate în anexa A.2 sau convenite
altfel, periodic, de părțile semnatare ale prezentului contract; și
(ii) orice informații sau documente privind finanțarea, achizițiile, implementarea,
funcționarea și impactul de mediu în legătură cu Proiectul, așa cum Banca poate
solicita în mod rezonabil, într-un interval de timp rezonabil,
cu condiția, ca întotdeauna, că, dacă aceste informații sau documente nu sunt transmise
Băncii la timp, iar Împrumutatul nu rectifică omisiunile într-un interval de timp rezonabil stabilit
de Bancă în scris, Banca poate remedia deficiența, în măsura în care este fezabil, prin
utilizarea propriului personal, a unui consultant sau a unui alt terț, pe cheltuiala
Împrumutatului, iar Împrumutatul va acorda acestor persoane toată asistența necesară;

15

16

MONITORUL OFICIAL AL ROMÂNIEI, PARTEA I, Nr. 514/23.VII.2010
b) va transmite spre aprobare Băncii, fără întârziere, orice schimbare materială a Proiectului,
inclusiv, inter alia, în legătură cu prețul, proiectul, planurile, calendarul sau programul de
cheltuieli ori planul de finanțare a Proiectului, privind dezvăluirile făcute Băncii anterior
semnării prezentului contract;
c) va informa cu promptitudine Banca în privința următoarelor:
(i) acțiuni sau proteste inițiate ori contestații făcute de terți sau reclamații primite de
Împrumutat, precum și orice litigiu care s-a produs sau amenință să se producă
împotriva sa cu privire la chestiuni de mediu sau alte chestiuni care afectează
Proiectul; și
(ii) fapte sau evenimente cunoscute de Împrumutat, care ar putea aduce prejudicii
substanțiale ori ar putea afecta condițiile de executare sau operare a Proiectului;
d) va livra Băncii, în formă și conținut satisfăcătoare pentru aceasta din urmă:
(i) rapoarte trimestriale de evoluție a Proiectului, care vor fi transmise în termen de cel
mult 30 (treizeci) de zile de la încheierea fiecărei perioade de raportare;
(ii) un raport anual privind aspectele de mediu;
(iii) un raport de finalizare a Proiectului;
(iv) un certificat din partea asigurătorilor săi privind îndeplinirea cerințelor prevăzute la
art. 6.05 c);
(v) anual, o listă a polițelor în vigoare referitoare la activele asigurate ce fac parte din
Proiect, împreună cu confirmarea plății primelor curente;
e) va informa Banca în legătură cu rezultatele negocierilor dintre Promotor și compania
responsabilă cu mentenanța materialului rulant aleasă de Metrorex și acceptabilă pentru
Bancă.
8.02

Informații privind Împrumutatul
Împrumutatul va îndeplini următoarele:
a) va informa Banca imediat despre:
(i) orice fapt care îl obligă să ramburseze anticipat o datorie financiară sau fonduri ale
UE;
(ii) orice eveniment ori decizie care constituie sau ar putea conduce la evenimentele
descrise în art. 4.03A;
(iii) orice intenție a sa de a acorda unui terț o garanție reală, o prioritate sau o preferință
asupra unor active ale sale;
(iv) orice fapt sau eveniment care, în mod rezonabil, ar putea împiedica îndeplinirea
obligațiilor Împrumutatului conform prezentului contract;
(v) orice eveniment menționat la art. 10.01 care s-a produs, amenință să se producă
ori este previzionat; sau
(vi) orice litigiu, arbitraj, proceduri administrative sau investigații în derulare, care
amenință să se producă sau sunt în așteptare, care ar putea să conducă la o
schimbare substanțială negativă, în cazul în care ar primi o sentință negativă;
b) se va asigura că Promotorul și Metrorex vor informa Banca în legătură cu rezultatele
negocierilor dintre Promotor și compania responsabilă cu mentenanța materialului rulant
aleasă de Metrorex și acceptabilă pentru Bancă.

MONITORUL OFICIAL AL ROMÂNIEI, PARTEA I, Nr. 514/23.VII.2010
8.03

Informații despre Metrorex
Împrumutatul se va asigura că Metrorex va întreprinde următoarele:
a) va furniza Băncii:
(i) imediat ce sunt disponibile, însă în orice caz în maximum 180 de zile de la sfârșitul
anului financiar, raportul anual consolidat și neconsolidat, bilanțul, contul de profit și
pierdere, precum și raportul auditorilor pentru anul financiar respectiv; și
b) va informa Banca imediat în legătură cu:
(i) orice modificare materială a statutului său ori a structurii acționariatului după data
prezentului contract;
(ii) orice fapt care îl obligă să ramburseze anticipat o datorie financiară sau fonduri ale UE;
(iii) orice eveniment ori decizie care constituie sau ar putea conduce la evenimentele
descrise în art. 4.03A;
(iv) orice intenție a sa de a acorda unui terț o garanție asupra unor active ale sale;
(v) orice intenție a sa de a ceda proprietatea asupra unei componente materiale a
Proiectului;
(vi) orice fapt sau eveniment care, în mod rezonabil, ar putea împiedica îndeplinirea
obligațiilor Împrumutatului conform prezentului contract;
(vii) orice eveniment menționat la art. 10.01 care s-a produs, amenință să se producă
ori este previzionat; sau
c) va informa Banca în legătură cu rezultatele negocierilor dintre Promotor și compania
responsabilă cu mentenanța materialului rulant aleasă de Metrorex și acceptabilă pentru
Bancă.

8.04

Vizite efectuate de către Bancă
Împrumutatul va permite și se va asigura că Metrorex va permite persoanelor desemnate de
Bancă să viziteze locațiile, instalațiile și lucrările care compun Proiectul și să efectueze
verificările dorite, precum și că le va furniza ori se va asigura că li se furnizează acestor
persoane toată asistența necesară în acest scop.

ARTICOLUL 9
Taxe și cheltuieli

9.01

Impozite, taxe și comisioane
Împrumutatul va plăti și se va asigura că Metrorex vă plăti toate impozitele, taxele și alte
impuneri de orice natură, inclusiv taxe de timbru și taxe de înregistrare, generate de
executarea sau implementarea prezentului contract sau a oricărui alt document, precum și
pentru crearea, perfecționarea, înregistrarea sau aplicarea unei garanții în cadrul acestui
împrumut, în măsura în care se aplică.
Împrumutatul va plăti capitalul, dobânda, compensațiile și alte sume datorate în cadrul
prezentului contract în sumă brută, fără deducerea vreunor impuneri naționale sau locale;
în aceste condiții, dacă Împrumutatul are obligația de a efectua astfel de deduceri, plata va
fi transformată în sumă brută pentru Bancă, astfel încât după deducere suma netă primită
de Bancă să fie echivalentă cu suma datorată.

9.02

Alte taxe
Împrumutatul va suporta toate taxele și cheltuielile, inclusiv cele profesionale, bancare sau
de schimb care au legătură cu pregătirea, executarea, implementarea și încheierea
prezentului contract sau unui document, amendament, act adițional ori unei derogări cu
privire la prezentul contract sau a oricărui document legat de acest contract, precum și pentru
modificarea, crearea, administrarea sau realizarea unei garanții pentru împrumut.

17

18

MONITORUL OFICIAL AL ROMÂNIEI, PARTEA I, Nr. 514/23.VII.2010
ARTICOLUL 10
Neîndeplinirea obligațiilor contractuale

10.01

Dreptul de a solicita rambursarea
Împrumutatul va rambursa în întregime sau în parte împrumutul, împreună cu dobânda
acumulată și alte sume restante, la cererea scrisă a Băncii, în conformitate cu prevederile
de mai jos.

10.01A

Cererea imediată

Banca poate efectua o astfel de cerere, imediat:
a) în cazul în care Împrumutatul, la data scadentă, nu rambursează o parte a împrumutului,
nu plătește dobânda aferentă sau nu efectuează o plată către Bancă conform prevederilor
prezentului contract;
b) dacă o informație sau un document transmis Băncii de către Împrumutat ori în numele
acestuia sau dacă o reprezentare ori declarație efectuată sau considerată a fi efectuată de
Împrumutat în cadrul prezentului contract ori în legătură cu negocierea prezentului contract
este sau se dovedește a fi incorectă sau de natură a induce în eroare cu privire la orice
aspect material;
c) dacă, în urma neîndeplinirii unei obligații contractuale de către Împrumutat și după
expirarea oricărei perioade de grație contractuale, acesta trebuie, ar putea sau va fi obligat
să ramburseze anticipat, să descarce ori să închidă înainte de scadență orice alte
împrumuturi sau obligații generate de o tranzacție financiară ori un angajament legat de alte
împrumuturi sau obligații generate de o tranzacție financiară este anulat ori suspendat;
d) dacă Împrumutatul nu își poate plăti datoriile la scadență sau își suspendă datoriile ori se
combină sau, fără o înștiințare prealabilă a Băncii, intenționează realizarea unei combinări
cu creditorii săi;
e) dacă se aplică o acțiune corporatistă, o procedură legală sau o altă procedură ori demers
sau se emite un ordin ori se dă o sentință definitivă în legătură cu închiderea Metrorex sau
în cazul în care Metrorex face demersuri în sensul unei diminuări substanțiale a capitalului
ori este declarat insolvabil sau își încetează ori decide să își înceteze activitatea, integral sau
într-o proporție semnificativă;
f) dacă un creditor intră în posesie sau un executor, lichidator, administrator ori un ofițer
similar este numit, fie de un tribunal competent, fie de o autoritate administrativă competentă
sau de orice altă persoană cu competență, în legătură cu o parte a afacerii sau activelor
Metrorex ori cu o proprietate care face parte din Proiect;
g) dacă Împrumutatul sau Metrorex nu își îndeplinește o obligație de plată din cadrul unui alt
împrumut sau instrument financiar acordat de Bancă din resurse proprii sau din resursele UE
ori acordat Băncii;
h) în cazul unei popriri, executări, unui sechestru sau al altei proceduri aplicate asupra
proprietății Metrorex sau oricăror proprietăți ce fac parte din Proiect, care nu încetează în
termen de 30 (treizeci) de zile;
i) dacă se produce o schimbare substanțială negativă față de situația Împrumutatului la data
Contractului; sau
j) dacă este ilegală sau devine ilegală realizarea obligațiilor de către Împrumutat, așa cum
sunt stabilite în Contract sau în alte documente operaționale, ori Contractul sau alte
documente operaționale nu sunt în vigoare în conformitate cu termenii acestora ori sunt
declarate de Împrumutat ca nefiind aplicabile.
10.01B

Cererea după notificarea de remediere

Banca poate, de asemenea, să facă astfel de cereri dacă:
a) Împrumutatul nu respectă obligațiile din prezentul contract care nu sunt menționate în
art. 10.01A; sau

MONITORUL OFICIAL AL ROMÂNIEI, PARTEA I, Nr. 514/23.VII.2010
b) un fapt declarat în preambul se modifică substanțial și nu este remediat, iar modificarea
fie prejudiciază interesele Băncii ca instituție finanțatoare pentru Împrumutat, fie afectează
în mod negativ implementarea sau funcționarea Proiectului,
cu excepția cazului în care neconformarea sau circumstanțele care duc la neconformare
pot fi remediate sau sunt remediate într-un interval de timp rezonabil specificat într-o
notificare transmisă Împrumutatului de către Bancă.
10.02

Alte drepturi legale
Art. 10.01 nu va limita alte drepturi legale ale Băncii de a solicita rambursarea anticipată a
împrumutului.

10.03

Daune

10.03A

Tranșe cu rată fixă

În cazul unei cereri conform art. 10.01 în legătură cu o tranșă cu rată fixă, Împrumutatul va
plăti Băncii suma solicitată plus o sumă calculată în conformitate cu art. 4.02B pe baza
oricărei sume datorate care a ajuns la scadență. Această sumă se va acumula de la data
scadentă specificată în notificarea Băncii și va fi calculată considerând că rambursarea
anticipată s-a efectuat la data astfel specificată.
10.03B

Tranșe cu rată variabilă

În cazul unei cereri conform art. 10.01 în legătură cu o tranșă cu rată variabilă, Împrumutatul
va plăti Băncii suma solicitată plus o sumă egală cu valoarea prezentă de 0,15%
(cincisprezece puncte de bază) calculată anual și aferentă sumei care trebuie rambursată în
mod similar cu dobânda ce ar fi fost calculată și acumulată dacă suma respectivă ar fi rămas
de plată conform calendarului inițial de amortizare al tranșei până la data scadenței.
Valoarea se va calcula cu o rată de discont egală cu rata de redistribuire aplicată pentru
fiecare dată de plată relevantă.
10.03C

Aspecte generale

Sumele datorate de Împrumutat în conformitate cu prezentul articol 10.03 se vor plăti la data
rambursării anticipate specificată în cererea Băncii.
10.04

Nederogare
Întârzierea sau neefectuarea unică sau parțială de către Bancă în exercitarea oricărui drept
sau daune conform prezentului contract nu vor fi interpretate ca o derogare de la aceste
drepturi sau daune.
Drepturile și daunele prevăzute în prezentul contract sunt cumulative și nu exclud alte
drepturi sau daune prevăzute de lege.

10.05

Alocarea sumelor primite
Sumele primite de Bancă în urma unei cereri efectuate conform art. 10.01 se vor aloca mai
întâi pentru plata cheltuielilor, dobânzilor și compensațiilor și abia apoi pentru reducerea
ratelor nerambursate în ordinea inversă a scadenței. Banca poate aloca sumele primite între
tranșe după cum dorește.
ARTICOLUL 11
Lege și jurisdicție

11.01

Legea care guvernează
Prezentul contract, precum și toate obligațiile necontractuale ce rezultă din acest contract
sau sunt în legătură cu acest contract vor fi guvernate de legile Marelui Ducat al
Luxemburgului.

11.02

Jurisdicția
Părțile semnatare se supun jurisdicției Curții de Justiție a Comunităților Europene (Curtea).
Împrumutatul renunță prin prezenta la orice imunitate sau drept de a ridica obiecții în privința
jurisdicției Curții.
Orice sentință emisă de Curte în conformitate cu prezentul paragraf 11.02 va fi definitivă și
executorie pentru părți, fără restricții sau rezerve.

11.03

Dovada sumelor datorate
În orice acțiune juridică generată de acest contract, certificatul emis de Bancă cu privire la
orice sumă sau rată datorată Băncii conform acestui contract va constitui, în absența unei
erori evidente, dovada prima facie a sumei sau ratei respective.

19

20

MONITORUL OFICIAL AL ROMÂNIEI, PARTEA I, Nr. 514/23.VII.2010
ARTICOLUL 12
Clauze finale

12.01

Notificări între părți
Notificările și alte comunicări transmise în cadrul prezentului contract, adresate părților din
Contract, se vor efectua la adresele sau numerele de fax stabilite mai jos ori la orice alte
adrese sau numere de fax notificate în prealabil, în scris, celeilalte părți:
Pentru Bancă:

Pentru Împrumutat:

12.02

În atenția: Credit Risk Department
100, bd. Konrad Adenauer
L-2950 Luxemburg
În atenția: Direcția generală de trezorerie și datorie publică
Str. Apolodor nr. 17, sector 5
RO-70060 București
România

Forma notificărilor
Orice notificare sau comunicare transmisă în cadrul prezentului contract se va efectua în
scris.
Notificările și alte comunicări pentru care în prezentul contract se specifică perioade fixe sau
care stabilesc ele însele perioade obligatorii pentru destinatar se pot efectua prin livrare
personală, prin fax sau prin scrisoare recomandată. Data livrării, înregistrării sau, după caz,
data înscrisă pe confirmarea fax va fi determinantă pentru stabilirea perioadei respective.
Alte notificări sau comunicări pot fi făcute prin livrare personală, scrisoare recomandată ori
fax sau, în măsura în care părțile stabilesc acest lucru prin acord scris, prin e-mail sau o
altă formă de comunicare electronică.
Fără a afecta validitatea unei notificări transmise prin fax conform paragrafelor de mai sus,
o copie a fiecărei notificări transmise prin fax va fi de asemenea expediată părții relevante
prin poștă, cel mai târziu în următoarea zi lucrătoare.
Notificările emise de Împrumutat sau Metrorex conform unei prevederi din prezentul contract
vor fi — atunci când Banca solicită acest lucru — transmise împreună cu dovezi
satisfăcătoare pentru Bancă privind autoritatea persoanei sau persoanelor autorizate să
semneze aceste notificări din partea Împrumutatului sau a Metrorex, precum și cu
specimenele de semnătură ale acestor persoane.

12.03

Modificări ale părților
Împrumutatul nu poate ceda sau transfera nicio parte din drepturile și obligațiile sale în cadrul
prezentului contract fără acordul prealabil scris al Băncii.
Banca poate ceda în parte sau în întregime drepturile și beneficiile ori poate transfera (prin
novație, subparticipare sau în alt fel), în parte sau în întregime, drepturile, beneficiile și
obligațiile sale ce rezultă din prezentul contract.

Preambul și anexe
Preambulul și următoarele anexe fac parte integrantă din Contract:
Anexa A.1
Descrierea tehnică
Anexa A.2
Datele despre Proiect care trebuie trimise Băncii și metoda de transmitere
Anexa B
Definițiile EURIBOR și LIBOR
Anexa C
Formular pentru cererea de tragere (art. 1.02B)
Anexa D
Formularul de certificat din partea Împrumutatului [art. 1.04Bc)]
Este atașată următoarea anexă:
Anexa I
Depline puteri de semnare ale Împrumutatului
Ca mărturie a celor de mai sus, părțile au încheiat prezentul contract în 4 exemplare originale în
limba engleză, cu parafarea fiecărei pagini de către doamna Boni Florinela Cucu, director general adjunct,
în numele Împrumutatului, și de către domnul Massimo Novo, director de departament, în numele Băncii.
București, 12 noiembrie 2009.
Semnat pentru
România,
Gheorghe Pogea,
ministrul finanțelor publice

Semnat pentru
Banca Europeană de Investiții,
Matthias Kollatz-Ahnen,
vicepreședinte

21

MONITORUL OFICIAL AL ROMÂNIEI, PARTEA I, Nr. 514/23.VII.2010
ANEXA A.1
(pagina 1/2)

DESCRIEREA TEHNICĂ

Obiectul, locația
Proiectul este compus din două componente distincte care să permită extinderea funcțională și
modernizarea rețelei de metrou în municipiul București (România), după cum urmează:
Construirea Magistralei 5 (Drumul Taberei — Universitate)
Prima componentă cuprinde proiectarea, construirea și comisionarea unei noi magistrale de metrou
având următoarele caracteristici:
Secțiunea Ghencea — Eroilor

Secțiunea Eroilor — Universitate

Lungime totală

6.700 m

2.300 m

Stații (număr)

11

3

Stații (lungime totală)

1.600 m

500 m

Tuneluri circulare (2 x d6.5 m)

3.600 m

1.500 m

Galerii dreptunghiulare

1.500 m

300 m

Șine

2 x 6.700 m

2 x 2.300 m

Depou

Lângă terminalul Ghencea

Viteza comercială

36 km/h

Interval minim

1,5 minute

Frecvența medie/zi

3—5 minute

În proiect sunt incluse proiectarea și instalarea liniilor electrice, precum și a tuturor sistemelor de
operare, precum: semnalizare și control, comunicații, încasarea prețului călătoriei, ventilație, scurgere,
lifturi și scări și supravegherea de siguranță/securitate. Proiectul mai include și lucrări suplimentare,
auxiliare și în paralel, cum ar fi pentru mutarea rețelelor de utilități și îmbunătățirea condițiilor existente la
suprafața zonelor de stații.
Achiziționarea de material rulant
A doua componentă a proiectului constă în achiziționarea a 37 de trenuri noi care să fie puse în
funcțiune pentru Magistrala 5 (21 de bucăți) și să înlocuiască materialul rulant vechi (16 bucăți) care
funcționează în prezent pe liniile de metrou existente. Principalele caracteristici ale acestor noi garnituri
de tren vor fi următoarele:
(pagina 2/2)

Formarea trenului

Trenul este compus din până la 6 vagoane, cu trecere deschisă între ele

Lungimea trenului

Maximum 114 m (în afară de conexiuni)

Lățimea maximă

Conform dimensiunilor materialului rulant existent

Capacitate nominală

≥1.200 pasageri/tren (4/m2), inclusiv minimum 204 locuri standard

Corp

Aliaj din aluminiu, aliaj superior din oțel sau oțel în aliaj cu cupru recomandat
la fabricarea materialului rulant, potrivit standardelor UE

Boghiu

Tip bimotor, roți monobloc, dublă suspensie

Motor

Rotor asincron în 3 trepte cu scurtcircuit, suspendat

Instalația de tracțiune

Invertor în 3 trepte cu voltaj variabil și frecvență variabilă, tehnologie IGBT,
control digital

Sistem de frânare

Frână electrodinamică regenerativă combinată cu frână reostatică, frână
mecanică cu frecare, frână prin blocare, frână de parcare cu arc

Aer condiționat

În cabina conducătorului

Funcționare

ATC (ATP+ATO), înregistrarea parametrilor de funcționare

Calendar
Toate componentele Proiectului trebuie să fie finalizate și complet operaționale până la sfârșitul
anului 2015.

22

MONITORUL OFICIAL AL ROMÂNIEI, PARTEA I, Nr. 514/23.VII.2010
ANEXA A.2
(pagina 1/2)

D AT E L E D E S P R E P R O I E C T

care trebuie transmise Băncii și metoda de transmitere
1. Livrarea datelor: desemnarea persoanei responsabile
Datele de mai jos trebuie trimise Băncii conform răspunderii următoare:
Societatea

Societatea Comercială ăMetrorex” — S.A.
Ministerul Transporturilor și Infrastructurii

Persoana de contact

dl Gheorghe Udriște

Funcția

director general

Funcție/Departament
Adresa

bd. Dinicu Golescu nr. 38, sectorul 1, 010873 București

Telefon

+40 21 319 36 71

Fax

+40 21 312 51 49

E-mail

contact@metrorex.ro

Persoana (persoanele) de contact menționate mai sus este (sunt) persoana (persoanele)
responsabilă (responsabile) în acest moment. Împrumutatul va informa Banca imediat în cazul oricărei
schimbări.
2. Date pentru teme specifice
Împrumutatul va furniza Băncii următoarele date până la data-limită indicată mai jos.
Document/date

Termen-limită

Înființarea și componența UIP, cu sprijinul consultanților
internaționali

Înainte de lansarea primului contract de
lucrări

Documentele oficiale privind evaluarea impactului de mediu
(declarația EIM eliberată de autoritatea de mediu competentă
și certificatul prin care se atestă că nu este afectat vreun sit
de conservare Natura 2000 pentru Linia 5)

înainte de tragerea părții din împrumut
corespunzătoare construirii Liniei 5
(echivalentul a 59%)

(pagina 2/2)

3. Date privind implementarea Proiectului
Împrumutatul va furniza Băncii următoarele informații privind evoluția Proiectului pe durata
implementării sale, până cel târziu la termenul-limită indicat mai jos.
Document/date

Termen-limită

Frecvența raportării

Raport privind evoluția proiectului
— o scurtă prezentare a descrierii tehnice, explicând motivele
schimbărilor semnificative față de scopul inițial
— prezentarea stadiului la zi al realizării fiecăreia dintre
componentele principale ale Proiectului, explicând motivele pentru
întârzierile posibile
— actualizarea datelor privind costul Proiectului, explicând motivele
pentru posibila creștere a costului față de costul prevăzut inițial
— descrierea oricărui aspect major cu impact asupra mediului
— prezentarea actualizată a procedurilor de achiziții
— prezentarea actualizată a cererii sau utilizării Proiectului și
comentarii
— orice aspect semnificativ care s-a ivit și orice risc semnificativ care
poate afecta funcționarea Proiectului
— orice acțiune juridică legată de Proiect care ar putea fi derulată

30 aprilie
a fiecărui an

anual, pe durata
de construcție
(pentru toate)

...

23

MONITORUL OFICIAL AL ROMÂNIEI, PARTEA I, Nr. 514/23.VII.2010
4. Informații la sfârșitul lucrărilor și al primului an de funcționare
Împrumutatul va furniza Băncii următoarele informații cu privire la realizarea Proiectului și
funcționarea inițială, până cel târziu la termenul indicat mai jos.
Document/Informații

Data trimiterii la Bancă

Raport privind realizarea Proiectului, incluzând:
— o scurtă descriere a caracteristicilor tehnice ale Proiectului pe măsura
realizării, explicând motivele oricăror schimbări semnificative
— data finalizării fiecăreia dintre componentele principale ale Proiectului,
explicând motivele eventualelor întârzieri
— costul final al Proiectului, explicând motivele eventualelor creșteri de costuri
față de costul prevăzut inițial
— numărul de noi locuri de muncă create de Proiect: atât locuri de muncă pe
durata implementării, precum și numărul de locuri de muncă permanente create
— descrierea oricărui aspect major cu impact asupra mediului
— prezentarea actualizată a procedurilor de achiziții
— prezentarea actualizată a cererii sau utilizării Proiectului și comentarii
— orice aspect semnificativ care s-a ivit și orice risc semnificativ care poate afecta
funcționarea Proiectului
— orice acțiune juridică legată de Proiect care ar putea fi derulată

31 decembrie 2015
(toate)

Limba de raportare

engleză
ANEXA B
(pagina 1/3)

DEFINIȚIILE EURIBOR ȘI LIBOR

A. EURIBOR
EURIBOR înseamnă:
a) pentru o perioadă relevantă mai mică de o lună, rata dobânzii la depozitele în EUR pe o lună;
b) pentru o perioadă relevantă de una sau mai multe luni întregi, rata dobânzii la depozitele în EUR
cu termenul ce corespunde numărului de luni întregi; și
c) pentru o perioadă relevantă mai mare de o lună (dar nu luni întregi), rata ce rezultă din interpolarea
liniară cu referință la două rate pentru depozitele în EUR, dintre care una este aplicabilă pe o perioadă de
luni întregi care este perioada imediat mai scurtă decât durata perioadei relevante, iar cealaltă este rata
aplicabilă pe o perioadă de luni întregi care este perioada imediat mai lungă decât durata perioadei
relevante
(perioada pentru care se ia rata sau din care se face interpolarea ratelor fiind perioada reprezentativă),
publicată la ora 11,00, ora Bruxelles-ului, sau la o oră ulterioară acceptabilă pentru Bancă în ziua (data
recalculării) care cade cu 2 (două) zile lucrătoare relevante înainte de prima zi a perioadei relevante, pe
pagina Reuters EURIBOR 01 sau pagina următoare ori, dacă acestea nu sunt posibile, o altă publicație
aleasă de Bancă în acest scop.
Dacă aceasta rată nu este publicată, Banca va solicita birourilor principale a 4 bănci importante din
zona euro, selectate de Bancă, cotația ratei la care depozitele în EUR cu o valoare comparabilă sunt
oferite de fiecare dintre aceste bănci la aproximativ ora 11,00, ora Bruxelles-ului, la data recalculării, pentru
băncile din piața interbancară din zona euro, pe o perioadă egală cu perioada reprezentativă. Dacă sunt
oferite cel puțin 2 (două) cotații, rata la data recalculării va reprezenta media aritmetică a acestor două
cotații.
Dacă sunt oferite mai puțin de 2 (două) cotații în urma solicitării, rata la data recalculării va reprezenta
media aritmetică a cotațiilor băncilor importante din zona euro, selectate de către Bancă, la aproximativ
ora 11,00, ora Bruxelles-ului, în ziua care cade după 2 (două) zile lucrătoare relevante de la data
recalculării, pentru împrumuturile în EUR cu o valoare comparabilă cu cea a băncilor europene principale
pe o perioadă egală cu perioada reprezentativă.
B. LIBOR USD
LIBOR înseamnă, în ceea ce privește USD:
a) pentru o perioadă relevantă mai mică de o lună, rata dobânzii la depozitele în USD pe o lună;
b) pentru o perioadă relevantă de una sau mai multe luni întregi, rata dobânzii la depozitele în USD
cu termenul ce corespunde numărului de luni întregi; și
c) pentru o perioadă relevantă mai mare de o lună (dar nu luni întregi), rata ce rezultă din interpolarea
liniară cu referință la două rate pentru depozitele în USD, dintre care una este aplicabilă pe o perioadă de
luni întregi care este perioada imediat mai scurtă decât durata perioadei relevante, iar cealaltă este rata
aplicabilă pe o perioadă de luni întregi care este perioada imediat mai lungă decât durata perioadei
relevante
(perioada pentru care se ia rata sau din care se face interpolarea ratelor fiind perioada reprezentativă),

24

MONITORUL OFICIAL AL ROMÂNIEI, PARTEA I, Nr. 514/23.VII.2010
(pagina 2/3)

stabilită de Asociația Britanică a Bancherilor și publicată de principalele agenții de știri financiare la ora
11,00, ora Londrei, sau la o oră ulterioară acceptabilă pentru Bancă în ziua (data recalculării) care cade
cu 2 (două) zile lucrătoare londoneze înainte de prima zi a perioadei relevante.
Dacă această rată nu este publicată de nicio agenție de știri financiare acceptabilă pentru Bancă,
aceasta va solicita birourilor principale din Londra a 4 (patru) bănci principale de pe piața interbancară din
Londra, selectate de Bancă, cotația ratei la care depozitele în USD cu o valoare comparabilă sunt oferite
de fiecare dintre acestea în jurul orei 11,00, ora Londrei, la data recalculării, pentru băncile principale de
pe piața interbancară din Londra, pentru o perioadă egală cu perioada reprezentativă. Dacă sunt oferite
cel puțin 2 (două) cotații, rata la data recalculării va reprezenta media aritmetică a acestor două cotații.
Dacă sunt oferite mai puțin de 2 (două) cotații în urma solicitării, Banca va solicita birourilor principale
din New York a 4 (patru) bănci principale de pe piața interbancară din New York, selectate de Bancă,
cotația ratei la care depozitele în USD cu o valoare comparabilă sunt oferite de fiecare dintre acestea în
jurul orei 11,00, ora New York-ului, în ziua care cade după 2 (două) zile lucrătoare în New York de la data
recalculării, pentru băncile de pe piața europeană, pentru o perioadă egală cu perioada reprezentativă.
Dacă sunt oferite cel puțin 2 (două) cotații, rata va reprezenta media aritmetică a acestor două cotații.
C. LIBOR GBP
LIBOR înseamnă, în ceea ce privește GBP:
a) pentru o perioadă relevantă mai mică de o lună, rata dobânzii la depozitele în GBP pe o lună;
b) pentru o perioadă relevantă de una sau mai multe luni întregi, rata dobânzii la depozitele în GBP
cu termenul ce corespunde numărului de luni întregi; și
c) pentru o perioadă relevantă mai mare de o lună (dar nu luni întregi), rata ce rezultă din interpolarea
liniară cu referință la două rate pentru depozitele în GBP, dintre care una este aplicabilă pe o perioadă de
luni întregi care este perioada imediat mai scurtă decât durata perioadei relevante, iar cealaltă este rata
aplicabilă pe o perioadă de luni întregi care este perioada imediat mai lungă decât durata perioadei
relevante
(perioada pentru care se ia rata sau din care se face interpolarea ratelor fiind perioada reprezentativă),
stabilită de Asociația Britanică a Bancherilor și publicată de principalele agenții de știri financiare la ora
11,00, ora Londrei, sau la o oră ulterioară acceptabilă pentru Bancă în ziua (Data recalculării) care cade
cu 2 (două) zile lucrătoare londoneze înainte de prima zi a perioadei relevante sau, dacă această zi nu
este o zi lucrătoare în Londra, în următoarea zi care este lucrătoare.
Dacă această rată nu este publicată de nicio agenție de știri financiare acceptabilă pentru Bancă,
aceasta va solicita birourilor principale din Londra a 4 (patru) bănci principale de pe piața interbancară din
Londra, selectate de Bancă, cotația ratei la care depozitele în GBP cu o valoare comparabilă sunt oferite
de fiecare dintre acestea în jurul orei 11,00, ora Londrei, la data recalculării, pentru băncile principale de
pe piața interbancară din Londra, pentru o perioadă egală cu perioada reprezentativă. Dacă sunt oferite
cel puțin 2 (două) cotații, rata la data recalculării va reprezenta media aritmetică a acestor două cotații.
Dacă sunt oferite mai puțin de 2 (două) cotații în urma solicitării, rata la data recalculării va reprezenta
media aritmetică a cotațiilor băncilor importante din Londra (selectate de Bancă) la aproximativ ora 11,00,
ora Londrei, în ziua recalculării, pentru împrumuturile în GBP cu o valoare comparabilă cu cea a băncilor
europene principale, pe o perioadă egală cu perioada reprezentativă.

(pagina 3/3)

D. Generalități
În înțelesul definițiilor de mai sus:
a) Zi lucrătoare în Londra înseamnă o zi în care băncile sunt deschise pentru activități obișnuite în
Londra, iar zi lucrătoare în New York înseamnă o zi în care băncile sunt deschise pentru activități obișnuite
în New York.
b) Toate procentele care rezultă din calculele la care se face referire în această anexă se vor rotunji,
dacă este necesar, la cea mai apropiată sută de mii parte dintr-un punct procentual, cu rotunjirea
jumătăților.
c) Banca va informa Împrumutatul fără întârziere cu privire la cotațiile primite de Bancă.
d) Dacă oricare dintre prevederile anterioare devine neconcordantă cu prevederile adoptate sub
egida EURIBOR FBE și EURIBOR ACI în privința EURIBOR sau a Asociației Britanice a Bancherilor în
privința LIBOR, Banca poate amenda, în baza unei notificări transmise Împrumutatului, aceste prevederi,
în vederea stabilirii concordanței.

MONITORUL OFICIAL AL ROMÂNIEI, PARTEA I, Nr. 514/23.VII.2010

25
ANEXA C1
(pagina 1/2)

Formular pentru Împrumutat**)
Formular pentru cererea de tragere (art. 1.02B)
Cerere de tragere
România — LINIA 5 DE METROU BUCUREȘTI

1

Va fi furnizată pe hârtie purtând antetul Împrumutatului.
Dacă Împrumutatul nu specifică aici o rată a dobânzii sau a marjei, se va considera că Împrumutatul a acceptat rata dobânzii sau marja oferită astfel
de Bancă în notificarea de tragere, în conformitate cu art. 1.02 C c).
**) Formularul este reprodus în facsimil.
2

26

MONITORUL OFICIAL AL ROMÂNIEI, PARTEA I, Nr. 514/23.VII.2010
(pagina 2/2)

Contul Împrumutatului pentru creditare:
Cont nr.:
(Vă rugăm să specificați formatul IBAN în cazul tragerilor în EUR sau formatul corespunzător pentru valuta relevantă.)
Denumirea și adresa băncii:
Vă rugăm să transmiteți informațiile la:
Denumirea/Denumirile și semnătura/semnăturile autorizate ale Împrumutatului:

ANEXA D

Formular pentru Împrumutat
Formular de certificat din partea Împrumutatului (art. 1.04B)
Către:
De la:
Data:
Subiect:

Banca Europeană de Investiții
România
ăLinia 5 de metrou București”
Contract de finanțare între România și Banca Europeană de Investiții din data de 12 noiembrie 2009
(Contract de finanțare), FI nr. ............, Serapis 2006—0340

Stimați domni,
Termenii definiți în Contractul de finanțare au același înțeles atunci când sunt utilizați în prezenta scrisoare.
În înțelesul art. 1.04 din Contractul de finanțare, certificăm prin prezenta următoarele:
a) nicio garanție de tipul celor interzise prin art. 7.02 nu a fost constituită și nu există;
b) nu s-a produs nicio modificare cu privire la niciun aspect din Proiect sau față de care avem obligația de a raporta
conform art. 8.01, cu excepția celor deja comunicate de către noi;
c) dispunem de fonduri suficiente pentru a asigura finalizarea și implementarea la termen a Proiectului în conformitate cu
anexa A.1;
d) niciun eveniment sau nicio circumstanță care constituie sau care în timp ori prin notificare în cadrul Contractului de
finanțare ar constitui un caz de nerespectare a obligațiilor contractuale conform art. 10.01 nu s-a produs și nu se desfășoară fără
derogare sau neremediată;
e) confirmările și garanțiile care urmează să fie făcute sau repetate de noi conform art. 6.07 sunt adevărate sub toate
aspectele; și
f) nu s-a produs nicio modificare substanțială negativă în situația noastră așa cum era la data Contractului de finanțare.
Cu respect,
În numele României, prin intermediul Ministerului Finanțelor Publice
Data:

ANEXA I

Ministerul Afacerilor Externe din România
Prin prezenta se adeverește faptul că Președintele României acordă deplinele puteri domnului Gheorghe Pogea, ministrul
finanțelor publice, în vederea semnării Contractului de finanțare dintre România și Banca Europeană de Investiții referitor la
Linia 5 de metrou București.
Ministrul afacerilor externe, interimar,
Cătălin Marian Predoiu

București, 9 noiembrie 2009.
Nr. 618.

MONITORUL OFICIAL AL ROMÂNIEI, PARTEA I, Nr. 514/23.VII.2010

27

PREȘEDINTELE ROMÂNIEI

DECRET
privind promulgarea Legii pentru aprobarea
Contractului de finanțare dintre România
și Banca Europeană de Investiții aferent Proiectului
de modernizare a metroului din București — etapa a IV-a,
Magistrala 5 Drumul Taberei — Pantelimon,
tronsonul Drumul Taberei — Universitate,
semnat la București la 12 noiembrie 2009
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Contractului
de finanțare dintre România și Banca Europeană de Investiții aferent Proiectului
de modernizare a metroului din București — etapa a IV-a, Magistrala 5 Drumul
Taberei — Pantelimon, tronsonul Drumul Taberei — Universitate, semnat la
București la 12 noiembrie 2009, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 29 iunie 2010.
Nr. 620.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 987
din 8 iulie 2010

referitoare la excepția de neconstituționalitate a dispozițiilor art. 87 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Iuliana Nedelcu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 87 alin. (1) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Sorin Creangă în Dosarul

nr. 15.096/245/2008 al Curții de Apel Iași — Secția penală și
pentru cauze cu minori și de familie.
La apelul nominal se prezintă personal autorul excepției, care
formulează cerere prealabilă, în sensul acordării unui termen de
judecată în vederea angajării unui apărător.
Reprezentantul Ministerului Public se opune acordării unui
nou termen de judecată, deoarece Curtea Constituțională a fost
sesizată cu excepția de neconstituționalitate la data de
22 octombrie 2009.
Curtea, deliberând, respinge cererea formulată de autorul
excepției.
Cauza este în stare de judecată.
Președintele acordă cuvântul autorului excepției, care solicită
admiterea excepției de neconstituționalitate pentru motivele
invocate în fața instanței de judecată.

28

MONITORUL OFICIAL AL ROMÂNIEI, PARTEA I, Nr. 514/23.VII.2010

Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 22 octombrie 2009, pronunțată în Dosarul
nr. 15.096/245/2008, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a dispozițiilor art. 87
alin. (1) din Ordonanța de urgență a Guvernului nr. 195/2002
privind circulația pe drumurile publice.
Excepția a fost ridicată de Sorin Creangă cu ocazia
soluționării recursului formulat împotriva Deciziei penale nr. 169
din 30 martie 2009, pronunțată de Tribunalul Iași într-o cauză
având ca obiect ăinfracțiuni la Ordonanța de urgență a
Guvernului nr. 195/2002”.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 53 alin. (2) și ale art. 23 alin. (1),
deoarece incriminarea ca infracțiune a unei asemenea fapte și
sancționarea cu pedeapsa închisorii reprezintă o măsură de
politică penală neproporțională cu situația care a determinat-o și
de natură a aduce atingere existenței dreptului sau libertății
individuale. Consideră că simpla sancționare contravențională
este suficientă pentru realizarea prevenției generale, în acord
cu exigențele legii.
Instanța de judecată apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
autorului excepției, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 87 alin. (1) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, având
următorul cuprins: ăConducerea pe drumurile publice a unui
autovehicul sau tramvai de către o persoană care are o
îmbibație alcoolică de peste 0,80 g/l alcool pur în sânge se
pedepsește cu închisoare de la unu la 5 ani.”
Prevederile constituționale invocate în susținerea excepției
sunt cele ale art. 23 alin. (1) privind libertatea individuală și
art. 53 alin. (2) referitoare la restrângerea exercițiului unor
drepturi sau al unor libertăți.
Examinând excepția de neconstituționalitate, Curtea reține
că incriminarea cuprinsă în art. 87 alin. (1) din Ordonanța de
urgență a Guvernului nr. 195/2002 nu reprezintă o restrângere
a drepturilor și libertăților persoanei, deoarece are ca finalitate
apărarea drepturilor și libertăților cetățenilor, a vieții, integrității
corporale și a sănătății, precum și a altor importante valori
angajate în traficul rutier. Prin urmare, nu poate fi vorba de o
încălcare a prevederilor art. 53 alin. (1) din Constituție, care se
referă la restrângerea exercițiului unor drepturi sau al unor
libertăți, așa cum susține autorul excepției.
Cu privire la critica de neconstituționalitate formulată prin
invocarea încălcării prevederilor art. 23 alin. (1) din Constituție,
referitoare la libertatea individuală, Curtea constată că aceasta
este neîntemeiată. Libertatea individuală, ca orice alt drept
subiectiv, cunoaște limite în exercitare, realizându-se numai în
coordonatele impuse de ordinea de drept.
În cauză, însă, nu este vorba de o veritabilă problemă de
neconstituționalitate, autorul excepției solicitând, în realitate,
modificarea textului de lege supus controlului de
constituționalitate, în sensul sancționării contravenționale a
faptei.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 87 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Sorin Creangă în Dosarul nr. 15.096/245/2008 al Curții de
Apel Iași — Secția penală și pentru cauze cu minori și de familie.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

29

MONITORUL OFICIAL AL ROMÂNIEI, PARTEA I, Nr. 514/23.VII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 1.583/2002 privind trecerea unor imobile
aflate în administrarea Ministerului Administrației și Internelor din domeniul public
în domeniul privat al statului, precum și pentru transmiterea unui imobil din domeniul privat al statului
și din administrarea Ministerului Administrației și Internelor — Inspectoratul Județean de Poliție Olt
în domeniul public al orașului Corabia și în administrarea Consiliului Local al Orașului Corabia,
județul Olt
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Punctul 66 din anexa la Hotărârea Guvernului
nr. 1.583/2002 privind trecerea unor imobile aflate în
administrarea Ministerului Administrației și Internelor din
domeniul public în domeniul privat al statului, publicată în
Monitorul Oficial al României, Partea I, nr. 27 din 20 ianuarie
2003, cu modificările ulterioare, se modifică după cum urmează:
a) secțiunea ăAdresă imobil” va avea următorul cuprins:
ăComuna Grojdibodu, județul Olt”;
b) secțiunea ăCaracteristicile bunurilor care trec din domeniul
public în domeniul privat” va avea următorul cuprins:
ăNr. construcții = 3, Suprafață construită: 340 m2, Suprafață
desfășurată: 543 m2, Suprafață teren: 2.475 m2”.
Art. 2. — Se aprobă transmiterea unui imobil, având datele
de identificare prevăzute în anexa care face parte integrantă din

prezenta hotărâre, din domeniul privat al statului și din
administrarea Ministerului Administrației și Internelor —
Inspectoratul Județean de Poliție Olt în domeniul public al
orașului Corabia și în administrarea Consiliului Local al Orașului
Corabia, județul Olt, în vederea amenajării unei baze sportive și
de agrement.
Art. 3. — Predarea-preluarea imobilului transmis potrivit
art. 2 se face pe bază de protocol încheiat între părțile
interesate, în termen de 30 de zile de la intrarea în vigoare a
prezentei hotărâri.
Art. 4. — După predarea-preluarea imobilului, Ministerul
Administrației și Internelor își va actualiza în mod corespunzător
datele din evidența cantitativ-valorică.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga

București, 7 iulie 2010.
Nr. 657.

ANEXĂ

D AT E L E D E I D E N T I F I C A R E

a imobilului care se transmite din domeniul privat al statului și din administrarea Ministerului Administrației
și Internelor — Inspectoratul Județean de Poliție Olt în domeniul public al orașului Corabia
și în administrarea Consiliului Local al Orașului Corabia, județul Olt
Adresa imobilului
care se transmite

Comuna Grojdibodu, judeţul Olt

Persoana juridică
de la care se transmite imobilul

Statul român,
Ministerul Administraţiei şi Internelor —
Inspectoratul Judeţean de Poliţie Olt

Persoana juridică
la care se transmite imobilul

Oraşul Corabia, în administrarea
Consiliului Local al Oraşului Corabia,
judeţul Olt

Caracteristicile tehnice
ale imobilului

3 construcţii
Suprafața construită: 340 m2
Suprafața desfăşurată: 543 m2
Suprafața de teren: 2.475 m2
Valoare de inventar: 36.576,51 lei

30

MONITORUL OFICIAL AL ROMÂNIEI, PARTEA I, Nr. 514/23.VII.2010
GUVERNUL ROMÂNIEI

HOTĂRÂRE
privind schimbarea temporară a destinației unor construcții ușoare din elemente modulate
în vederea operaționalizării Punctului de trecere a frontierei feroviar Iași — Ungheni
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă schimbarea destinației unui număr
de 10 construcții ușoare din elemente modulate, aflate în
conservare la Inspectoratul Județean pentru Situații de Urgență
Botoșani, potrivit Hotărârii Guvernului nr. 809/2008 privind
preluarea fără plată de la Instituția Prefectului Județului Dolj la
Administrația Națională a Rezervelor de Stat a 150 de bucăți
construcții ușoare din elemente modulate și acordarea unui
ajutor umanitar de urgență pentru populația din județele Bacău,
Botoșani, Iași, Maramureș și Neamț, în vederea operaționalizării
Punctului de trecere a frontierei feroviar Iași — Ungheni.
(2) Construcțiile prevăzute la alin. (1) se transmit, fără plată,
de la Instituția Prefectului Județului Botoșani la Inspectoratul
Județean al Poliției de Frontieră Iași, care le utilizează până la
finalizarea investiției în care va funcționa Punctul de trecere a
frontierei feroviar Iași — Ungheni.
(3) După recepția construcțiilor rezultate în urma finalizării
investiției prevăzute la alin. (2), cele 10 construcții ușoare din
elemente modulate se preiau de Instituția Prefectului Județului

Botoșani și se utilizează conform destinației stabilite prin
Hotărârea Guvernului nr. 809/2008.
Art. 2. — (1) Predarea-primirea construcțiilor ușoare din
elemente modulate, în condițiile art. 1 alin. (2) și, respectiv,
alin. (3), se face între Instituția Prefectului Județului Botoșani și
Inspectoratul Județean al Poliției de Frontieră Iași, pe bază de
proces-verbal de predare-primire, cu constatarea stării
constructiv-funcționale.
(2) Instituția Prefectului Județului Botoșani și Inspectoratul
Județean al Poliției de Frontieră Iași vor scădea și, respectiv,
vor înregistra din/în gestiune cantitățile de produse la prețurile
de înregistrare din evidențele actualului deținător, pe baza
procesului-verbal de predare-primire.
Art. 3. — Transportul construcțiilor ușoare din elemente
modulate la/de la Inspectoratul Județean al Poliției de Frontieră
Iași se face prin grija unității teritoriale din subordinea
Administrației Naționale a Rezervelor de Stat și Probleme
Speciale, cu mijloace auto proprii.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 7 iulie 2010.
Nr. 658.

GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului, din administrarea
Ministerului Administrației și Internelor — Inspectoratul de Poliție al Județului Caraș-Severin
în administrarea Agenției Naționale de Cadastru și Publicitate Imobiliară,
pentru Oficiul de Cadastru și Publicitate Imobiliară Caraș-Severin
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un imobil,
proprietate publică a statului, având datele de identificare
prevăzute în anexa care face parte integrantă din prezenta
hotărâre, din administrarea Ministerului Administrației și

Internelor — Inspectoratul de Poliție al Județului Caraș-Severin
în administrarea Agenției Naționale de Cadastru și Publicitate
Imobiliară, pentru Oficiul de Cadastru și Publicitate Imobiliară
Caraș-Severin.

MONITORUL OFICIAL AL ROMÂNIEI, PARTEA I, Nr. 514/23.VII.2010
Art. 2. — Predarea-primirea părții din imobilul prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în vigoare
a prezentei hotărâri.

31

Art. 3. — Ministerul Administrației și Internelor și Agenția
Națională de Cadastru și Publicitate Imobiliară împreună cu
Ministerul Finanțelor Publice vor opera modificările
corespunzătoare în inventarul imobilelor aflate în domeniul
public al statului.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 7 iulie 2010.
Nr. 659.
ANEXĂ

D AT E L E D E I D E N T I F I C A R E

a părții din imobilul proprietate publică a statului care se transmite din administrarea Ministerului Administrației
și Internelor — Inspectoratul de Poliție al Județului Caraș-Severin în administrarea Agenției Naționale de Cadastru
și Publicitate Imobiliară, pentru Oficiul de Cadastru și Publicitate Imobiliară Caraș-Severin
Locul unde este situat
imobilul

Municipiul Caransebeș,
str. Calea Timișoarei nr. 12 D
(fosta str. Șesul Roșu nr. 123),
județul Caraș-Severin

Persoana juridică de la care se transmite
dreptul de administrare

Persoana juridică la care se transmite
dreptul de administrare

Agenția Națională de Cadastru
Ministerul Administrației
și Publicitate Imobiliară,
și Internelor — Inspectoratul
pentru Oficiul de Cadastru
de Poliție al Județului Caraș-Severin
și Publicitate Imobiliară Caraș-Severin

Caracteristicile tehnice
ale părții de imobil care se transmite

Corp 1 (comandament CD) P+1:
Suprafața construită: 489 m2
Suprafața desfășurată: 978 m2
Suprafața utilă: 836 m2
Nr. M.F.P. — 147217(parțial)
Valoarea de inventar (lei) — 723.771,50
Corp 2 (punct control PC)
Suprafața construită: 160 m2
Suprafața desfășurată: 160 m2
Suprafața utilă: 133 m2
Nr. M.F.P. — 147217 (parțial)
Valoarea de inventar (lei) — 232.450,56
Împrejmuire beton + metal cu o lungime de
74,3 metri liniari
Nr. M.F.P. — 147217 (parțial)
Valoarea de inventar (lei) — 107,74
Drumuri și alei interioare beton – 975 m2
Nr. M.F.P. — 147217 (parțial)
Valoarea de inventar (lei) — 328,46
Teren: 4.440 m2, din care 649 m2 ocupați
de 2 clădiri, 975 m2 drumuri și alei
și o suprafață de 2.816 m2 fără construcții
Nr. M.F.P. — 147217 (parțial)
Valoarea de inventar (lei) — 30.640
Vecinătăți:
La vest: DN 6 (str. Calea Timișoarei)
La nord, est și sud: fosta unitate militară
Caransebeș

GUVERNUL ROMÂNIEI

HOTĂRÂRE
privind transmiterea unui imobil din domeniul privat al statului și din administrarea
Ministerului Administrației și Internelor — Inspectoratul Județean al Poliției de Frontieră Bihor
în domeniul privat al comunei Avram Iancu și în administrarea Consiliului Local
al Comunei Avram Iancu, județul Bihor
În temeiul art. 108 din Constituția României, republicată, și al art. 11 din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil situat în
localitatea Ciumeghiu, comuna Avram Iancu, județul Bihor,
având datele de identificare prevăzute în anexa care face parte

integrantă din prezenta hotărâre, din domeniul privat al statului
și din administrarea Ministerului Administrației și Internelor —
Inspectoratul Județean al Poliției de Frontieră Bihor în domeniul

32

MONITORUL OFICIAL AL ROMÂNIEI, PARTEA I, Nr. 514/23.VII.2010

privat al comunei Avram Iancu și în administrarea Consiliului
Local al Comunei Avram Iancu, județul Bihor, în vederea
amenajării unui parc fotovoltaic pentru producerea de energie
verde.

Art. 2. — Predarea-preluarea imobilului prevăzut la art. 1 se
face pe bază de protocol încheiat între părțile interesate, în
termen de 30 de zile de la data intrării în vigoare a prezentei
hotărâri.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 7 iulie 2010.
Nr. 660.
ANEXĂ

D AT E L E D E I D E N T I F I C A R E

a imobilului care se transmite din domeniul privat al statului și din administrarea Ministerului Administrației
și Internelor — Inspectoratul Județean al Poliției de Frontieră Bihor în domeniul privat al comunei Avram Iancu
și în administrarea Consiliului Local al Comunei Avram Iancu, județul Bihor
Locul unde
este situat imobilul

Localitatea Ciumeghiu,
comuna Avram Iancu, județul Bihor

Persoana juridică
de la care se transmite imobilul

Domeniul privat al statului
și din administrarea Ministerului
Administrației și Internelor —
Inspectoratul Județean al Poliției
de Frontieră Bihor

Cristina-Gabriela F. Popescu

Persoana juridică
la care se transmite imobilul

Domeniul privat
al comunei Avram Iancu
și în administrarea Consiliului Local
al Comunei Avram Iancu, județul Bihor

Caracteristicile tehnice
ale imobilului

— Denumire: 49—189
— Imobil intravilan
— Nr. cadastral: 50146
— Nr. CF: 50146
— valoarea de inventar: 34.930,75 lei
Suprafața terenului — 9.125 m2;
Suprafața construită — 802 m2;
Suprafața desfășurată — 489 m2;
Nr. construcții — 6
Suprafață C1 — 178 m2
Suprafață C2 — 135 m2
Suprafață C3 — 42 m2
Suprafață C4 — 64 m2
Suprafață C5 — 4 m2
Suprafață C6 — 66 m2

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 514/23.VII.2010 conține 32 de pagini.

Prețul: 6,40 lei

&JUYDGY|445000]
ISSN 1453—4495

