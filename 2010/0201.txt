Anul 178 (XXII) — Nr. 201

PARTEA I

LEGI, DECRETE, HOTĂRÂRI ȘI ALTE ACTE

Marți, 30 martie 2010

SUMAR

Nr.

Pagina
DECIZII ALE CURȚII CONSTITUȚIONALE

2–3

Decizia nr. 138 din 25 februarie 2010 referitoare la excepția de
neconstituționalitate a dispozițiilor art. 453 alin. 1 din
Codul de procedură civilă ..........................................

3–4

ORDONANȚE ALE GUVERNULUI ROMÂNIEI

23.

— Ordonanță de urgență pentru modificarea și
completarea Legii nr. 571/2003 privind Codul fiscal ....
— Ordonanță de urgență privind identificarea și
înregistrarea suinelor, ovinelor și caprinelor, precum și
pentru modificarea și completarea unor acte normative

5

6–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
81.

— Ordin al ministrului administrației și internelor
privind abrogarea unor acte normative ......................

232.

— Ordin al ministrului sănătății pentru aprobarea
structurii organizatorice a Serviciului de Ambulanță
București—Ilfov al Municipiului București și al
Județului Ilfov ............................................................

Pagina

241. — Ordin al ministrului sănătății pentru aprobarea
prețurilor la medicamentele cuprinse în Catalogul
național al prețurilor medicamentelor de uz uman
autorizate de punere pe piață în România ................

Decizia nr. 129 din 25 februarie 2010 referitoare la excepția de
neconstituționalitate a dispozițiilor art. 172 alin. (3) din
Ordonanța Guvernului nr. 92/2003 privind Codul de
procedură fiscală ........................................................

22.

Nr.

11

11–12

13

1.667. — Ordin al președintelui Agenției Naționale de
Administrare Fiscală privind modificarea Procedurii și
condițiilor de înregistrare a operatorilor economici care
comercializează în sistem angro sau en détail
produsele energetice prevăzute la art. 175 alin. (3)
lit. a)—e) din Legea nr. 571/2003 privind Codul fiscal,
aprobată prin Ordinul președintelui Agenției Naționale
de Administrare Fiscală nr. 1.378/2009 ......................

13

ACTE ALE COMISIEI DE SUPRAVEGHERE
A ASIGURĂRILOR
261. — Decizie privind sancționarea domnului Vasile Robu,
conducător executiv/administrator la Societatea
Comercială ăGeneve Broker de Asigurare” — S.R.L.,
cu retragerea aprobării ..............................................

14–15

262. — Decizie privind sancționarea cu retragerea
autorizației Societății Comerciale ăGeneve Broker de
Asigurare” — S.R.L. ..................................................

15–16

2

MONITORUL OFICIAL AL ROMÂNIEI, PARTEA I, Nr. 201/30.III.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 129
din 25 februarie 2010

referitoare la excepția de neconstituționalitate a dispozițiilor art. 172 alin. (3)
din Ordonanța Guvernului nr. 92/2003 privind Codul de procedură fiscală
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 172 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăPrisma Prod” — S.R.L. din ȘieuMăgheruș în Dosarul nr. 4.758/190/2008 al Tribunalului
Bistrița-Năsăud — Secția comercială, de contencios
administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 mai 2009, pronunțată în Dosarul
nr. 4.758/190/2008, Tribunalul Bistrița-Năsăud — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 172 alin. (3) din Ordonanța Guvernului
nr. 92/2003 privind Codul de procedură fiscală, excepție
ridicată de Societatea Comercială ăPrisma Prod” — S.R.L. din
Șieu-Măgheruș.
În motivarea excepției de neconstituționalitate autorul
acesteia arată că dispozițiile art. 172 alin. (3) din Ordonanța
Guvernului nr. 92/2003 permit atacarea actelor la instanța
competentă în condițiile în care titlul executoriu în baza căruia a
fost începută executarea silită nu este o hotărâre dată de către
o instanță judecătorească sau de alt organ jurisdicțional. Autorul
susține că sintagma ădacă pentru contestarea lui nu există o altă
procedură prevăzută de lege” este de natură să provoace
confuzie în aplicarea legii, refuzând accesul în justiție al
persoanelor vătămate prin acte emise de către organele fiscale.
Tribunalul Bistrița-Năsăud — Secția comercială, de
contencios administrativ și fiscal arată că excepția de
neconstituționalitate este neîntemeiată. Prin faptul că se evită
crearea unor proceduri paralele de contestare a aceluiași titlu
executoriu nu înseamnă că se îngrădește accesul liber la justiție,
ci se evită posibilitatea tergiversării nejustificate a executării silite
a creanțelor fiscale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate ridicate.
Guvernul
consideră
neîntemeiată
excepția
de
neconstituționalitate, invocând jurisprudența Curții în această
materie.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 172 alin. (3) din Ordonanța Guvernului
nr. 92/2003 privind Codul de procedură fiscală, republicată în
Monitorul Oficial al României, Partea I, nr. 513 din 31 iulie 2007,
cu următorul conținut: ă(3)Contestația poate fi făcută și împotriva
titlului executoriu în temeiul căruia a fost pornită executarea, în
cazul în care acest titlu nu este o hotărâre dată de o instanță
judecătorească sau de alt organ jurisdicțional și dacă pentru
contestarea lui nu există o altă procedură prevăzută de lege.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind accesul liber la justiție.
Examinând excepția de neconstituționalitate, Curtea reține
că, în esență, contestația la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională, în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare. O soluție contrară, sub acest aspect, ar nesocoti
principiul autorității de lucru judecat, ceea ce este inadmisibil.
Pe de altă parte, în cazul în care executarea silită se face în
temeiul unui titlu executoriu care nu este emis de o instanță
judecătorească sau de alt organ jurisdicțional, legea procesuală
fiscală prevede că debitorul are dreptul să atace acest titlu pe
calea contestației, ocazie cu care poate invoca toate apărările
de fond referitoare la existența, întinderea și valabilitatea
creanței constatate prin respectivul titlu executoriu. Totuși,
posibilitatea formulării contestației este condiționată de
inexistența unor mijloace procedurale speciale prin care să se

MONITORUL OFICIAL AL ROMÂNIEI, PARTEA I, Nr. 201/30.III.2010
poată ataca titlul executoriu în temeiul căruia a fost pornită
executarea. Dacă însă legea pune la dispoziția debitorului o cale
de atac specială, acesta nu mai poate formula contestație la
executare în temeiul art. 172 alin. (3) din Codul de procedură
fiscală. O asemenea prevedere nu constituie o îngrădire a
liberului acces la justiție, de vreme ce partea interesată poate
folosi apărările de fond în calea de atac pe care o are la
dispoziție. Adoptarea acestei măsuri nu face, în realitate, decât
să dea expresie preocupării legiuitorului de a preveni abuzul de
drept constând în invocarea acelorași apărări în două căi de
atac diferite, în scopul tergiversării cauzelor aflate pe rolul
instanțelor judecătorești.
Întrucât accesul liber la justiție, ca, de altfel, orice drept
fundamental, consacrat ca atare de Constituție, are caracter
legitim numai în măsura în care este exercitat cu bună-credință,

3

în limite rezonabile, cu respectarea drepturilor și intereselor în
egală măsură ocrotite ale celorlalte subiecte de drept, Curtea
consideră că stabilirea de către legiuitor a acestor limite nu
aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
De altfel, potrivit art. 126 alin. (2) din Constituție, stabilirea
competenței instanțelor și a procedurii de judecată constituie
atributul exclusiv al legiuitorului, acesta fiind ținut, desigur, ca, în
procesul de legiferare, să se circumscrie cadrului constituțional.
Or, Curtea constată că reglementarea dedusă controlului
satisface exigența impusă de norma constituțională, fiind în
deplină concordanță cu prevederile art. 21 și 53 din Legea
fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 172 alin. (3) din Ordonanța Guvernului nr. 92/2003 privind
Codul de procedură fiscală, excepție ridicată de Societatea Comercială ăPrisma Prod” — S.R.L. din Șieu-Măgheruș în Dosarul
nr. 4.758/190/2008 al Tribunalului Bistrița-Năsăud — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 138
din 25 februarie 2010

referitoare la excepția de neconstituționalitate a dispozițiilor art. 453 alin. 1
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 453 alin. 1 din Codul de procedură civilă,
excepție ridicată de Constantin Popescu în Dosarul
nr. 4.209/299/2009 al Judecătoriei Sectorului 1 București.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public care pune concluzii

de respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 28 mai 2009, pronunțată în Dosarul
nr. 4.209/299/2009, Judecătoria Sectorului 1 București a
sesizat Curtea Constituțională pentru soluționarea
excepției de neconstituționalitate a art. 453 alin. 1 din Codul
de procedură civilă, excepție ridicată de Constantin Popescu.
În motivarea excepției de neconstituționalitate autorul
arată, în esență, că textul de lege criticat este în contradicție atât
cu prevederile constituționale ale art. 16 alin. (1) și (2) care
consacră egalitatea în drepturi a cetățenilor, cât și cu art. 284
din Codul muncii, care stabilește competența pentru
soluționarea conflictelor de muncă în favoarea tribunalului în
circumscripția căruia își are domiciliul sau reședința reclamantul.
La stabilirea acestei competențe, legiuitorul a avut în vedere
înlesnirea liberului acces la justiție al salariatului. Or, în condițiile

4

MONITORUL OFICIAL AL ROMÂNIEI, PARTEA I, Nr. 201/30.III.2010

în care titlul executoriu este emis de instanța în a cărei
circumscripție își are domiciliul sau reședința reclamantul, este
nedrept ca executarea acestuia să se facă la sediul debitorului
sau al terțului poprit. Întrucât, în speță, sediul debitorului este
unic, în municipiul București, textul criticat limitează liberul acces
la justiție al salariaților-creditori, care sunt nevoiți să se
deplaseze la București pentru a-și obține drepturile.
Pe de altă parte, autorul excepției consideră că
reglementarea criticată favorizează organele de executare silită
de la sediul debitorilor.
Judecătoria Sectorului 1 București apreciază că excepția
de neconstituționalitate este neîntemeiată, întrucât textul criticat
nu încalcă prevederile art. 16 din Constituție, reglementarea fiind
aplicabilă tuturor persoanelor aflate în situația prevăzută de
ipoteza normei legale, fără nicio discriminare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Autoritățile nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 453 alin. 1 din Codul de procedură civilă, text de
lege care are următorul conținut: ăPoprirea se înființează la
cererea creditorului, de executorul judecătoresc de la domiciliul
sau sediul debitorului ori de la domiciliul sau sediul terțului
poprit.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2), art. 21 alin. (1), (2) și (3) și
art. 53, precum și prevederilor art. 6 și 13 din Convenția pentru
apărarea drepturilor omului și a libertăților fundamentale.

Examinând excepția de neconstituționalitate, Curtea
constată că dispozițiile de lege criticate au mai făcut obiectul
controlului de constituționalitate. Astfel, prin Decizia nr. 273 din
21 martie 2006, publicată în Monitorul Oficial al României,
Partea I, nr. 345 din 17 aprilie 2006, Curtea, respingând excepția
de neconstituționalitate ca neîntemeiată, a statuat că textul de
lege criticat stabilește competența materială și teritorială pentru
soluționarea cererii creditorului de înființare a popririi. Astfel,
legea atribuie competența materială de a dispune înființarea
popririi executorului judecătoresc, creditorul având a alege între
două birouri execuționale deopotrivă competente, cel de la
domiciliul sau sediul debitorului, respectiv cel de la domiciliul
sau sediul terțului poprit.
Reglementarea criticată a fost adoptată de legiuitor în cadrul
atribuțiilor sale, astfel cum sunt determinate prin dispozițiile
art. 126 alin. (2) și ale art. 129 din Constituție, potrivit cărora
competența, procedura de judecată, inclusiv procedura
executării silite, precum și căile de atac sunt prevăzute numai
prin lege.
Curtea a constatat că textul de lege criticat nu încalcă
prevederile art. 16 din Constituție privind egalitatea în drepturi a
cetățenilor, întrucât reglementarea este aplicabilă tuturor
persoanelor aflate în situația prevăzută de ipoteza normei, fără
nicio distincție sau în considerarea altor criterii, și anume
creditorii deținători ai unui titlu executoriu, care solicită
executorului judecătoresc înființarea popririi.
De asemenea, este nefondată și critica autorilor excepției
potrivit căreia reglementarea dedusă controlului îngrădește
accesul liber la justiție și dreptul la un proces echitabil, în
condițiile în care art. 399 din Codul de procedură civilă prevede
că împotriva oricărui act de executare se poate face contestație
de către cei interesați sau vătămați prin executare, oferind toate
garanțiile procesuale pentru realizarea deplină a acestor
drepturi.
Pentru motivele expuse mai sus, Curtea nu poate reține nici
încălcarea prevederilor internaționale cuprinse în art. 6 și 13 din
Convenția pentru apărarea drepturilor omului și a libertăților
fundamentale.
Întrucât nu au intervenit elemente noi, de natură a
reconsidera jurisprudența Curții Constituționale, soluțiile și
considerentele acestei decizii își mențin valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 din Codul de procedură civilă, excepție ridicată
de Constantin Popescu în Dosarul nr. 4.209/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 25 februarie 2010.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 201/30.III.2010

5

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 571/2003 privind Codul fiscal
În contextul în care o parte importantă a operatorilor economici se confruntă încă cu dificultăți ca urmare a crizei economice
și implicit a restrângerii cererii interne și externe, situație care afectează capacitatea de plată a acestora,
ținând seama de faptul că plățile anticipate urmează a fi efectuate începând cu 1 aprilie 2010,
în scopul susținerii mediului de afaceri și în vederea perfecționării continue a legislației fiscale,
ținând seama de faptul că nepromovarea prezentului act normativ ar avea drept consecințe negative accentuarea
dificultăților înregistrate de operatorii economici, în special cele legate de lichiditate,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 571/2003 privind Codul fiscal, publicată
în Monitorul Oficial al României, Partea I, nr. 927 din
23 decembrie 2003, cu modificările și completările ulterioare, se

2. La articolul 34 alineatul (1), litera b) se modifică și va
avea următorul cuprins:
ăb) contribuabilii, alții decât cei prevăzuți la lit. a), au obligația
de a declara și plăti impozitul pe profit trimestrial până la data de

modifică și se completează după cum urmează:
1. La articolul 18, după alineatul (4) se introduc două noi

25 inclusiv a primei luni următoare trimestrului pentru care se
calculează impozitul, dacă în prezentul articol nu se prevede

alineate, alineatele (5) și (6), cu următorul cuprins:
ă(5) Contribuabilii prevăzuți la art. 34 alin. (1) lit. b)

altfel. Începând cu anul 2012, acești contribuabili urmează să

efectuează pentru trimestrele I—III comparația impozitului pe

aplice sistemul plăților anticipate prevăzut pentru contribuabilii

profit trimestrial cu impozitul minim prevăzut la alin. (3),

menționați la lit. a).”

recalculat în mod corespunzător pentru trimestrul respectiv, prin
împărțirea impozitului minim anual la 12 și înmulțirea cu numărul

3. La articolul 34, după alineatul (18) se introduce un nou
alineat, alineatul (19), cu următorul cuprins:

de luni aferente trimestrului respectiv. În situația în care perioada

ă(19) Prin excepție de la prevederile alin. (6), contribuabilii

impozabilă începe sau se încheie în cursul unui trimestru,

prevăzuți la alin. (1) lit. a), înființați în cursul anului precedent,

impozitul minim prevăzut la alin. (3) se recalculează

care nu au fost obligați la plata impozitului minim și care la

corespunzător numărului de zile aferente trimestrului respectiv.

sfârșitul anului fiscal în care s-au înființat înregistrează pierdere

Pentru definitivarea impozitului pe profit datorat se efectuează

fiscală, efectuează trimestrial plăți anticipate în contul impozitului

comparația impozitului pe profit anual cu impozitul minim anual

pe profit în sumă de o pătrime din impozitul minim anual,

prevăzut la alin. (3).

prevăzut la art. 18 alin. (3), recalculat în mod corespunzător

(6) În situația în care perioada impozabilă începe sau se

pentru perioada impozabilă aferentă anului în care s-au înființat.”

încheie în cursul anului, pentru definitivarea impozitului pe profit

Art. II. — Prin excepție de la dispozițiile art. 4 alin. (2) din

datorat se efectuează comparația impozitului pe profit aferent

Legea nr. 571/2003 privind Codul fiscal, cu modificările și

perioadei respective cu impozitul minim anual prevăzut la

completările ulterioare, prevederile prezentei ordonanțe de

alin. (3), recalculat în mod corespunzător pentru aceeași

urgență se aplică pentru determinarea impozitului pe profit

perioadă.”

începând cu anul 2010.
PRIM-MINISTRU

EMIL BOC
Contrasemnează:
Ministrul finanțelor publice,
Sebastian Teodor Gheorghe Vlădescu

București, 24 martie 2010.
Nr. 22.

6

MONITORUL OFICIAL AL ROMÂNIEI, PARTEA I, Nr. 201/30.III.2010
GUVERNUL ROMÂNIEI

ORDONANȚĂ DE URGENȚĂ
privind identificarea și înregistrarea suinelor, ovinelor și caprinelor,
precum și pentru modificarea și completarea unor acte normative
Având în vedere faptul că, în conformitate cu prevederile art. 9 alin. (3) din Regulamentul (CE) nr. 21/2004 al Consiliului
din 17 decembrie 2003 de stabilire a unui sistem de identificare și de înregistrare a animalelor din speciile ovină și caprină și de
modificare a Regulamentului (CE) nr. 1.782/2003 și a directivelor 92/102/CEE și 64/432/CEE, începând cu 31 decembrie 2009,
toate ovinele și caprinele trebuie să fie identificate electronic,
ținând cont de faptul că, în conformitate cu prevederile Ordonanței de urgență a Guvernului nr. 127/2003 privind
identificarea și înregistrarea suinelor, ovinelor și caprinelor, aprobată cu modificări prin Legea nr. 118/2004, cu modificările și
completările ulterioare, identificarea ovinelor și caprinelor este stabilită doar prin aplicarea crotaliilor auriculare și/sau a mărcilor,
fără a fi prevăzute și mijloacele electronice de identificare,
având în vedere că cea mai mare parte a animalelor supuse identificării electronice conform prevederilor Regulamentului
(CE) nr. 21/2004 al Consiliului se nasc în prima parte a anului, iar mișcarea și comercializarea lor, care se desfășoară cu prioritate
în această perioadă, sunt condiționate de aplicarea mijloacelor de identificare,
luând în considerare necesitatea elaborării legislației naționale cu privire la identificarea animalelor astfel încât să fie
asigurată implementarea Regulamentului (CE) nr. 21/2004 al Consiliului, cu respectarea obligațiilor și a termenelor prevăzute în
cadrul acestuia,
întrucât nerespectarea de către România a obligațiilor care decurg din calitatea acesteia de stat membru al Uniunii
Europene atrage sancționarea țării noastre de către Comisia Europeană, precum și imposibilitatea desfășurării activității comerciale
cu animale vii din România către celelalte state membre ale Uniunii Europene,
având în vedere necesitatea reducerii unor cheltuieli importante de la bugetul de stat alocate identificării și înregistrării
bovinelor, suinelor, ovinelor și caprinelor, în contextul politicii actuale a Guvernului de raționalizare a cheltuielilor publice, precum
și necesitatea responsabilizării proprietarilor de animale în ceea ce privește identificarea și înregistrarea animalelor,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Suinele, ovinele și caprinele existente pe teritoriul
României sunt supuse în mod obligatoriu procesului integrat de
identificare și înregistrare a animalelor, prin realizarea
următoarelor elemente:
a) aplicarea crotaliilor auriculare și/sau a mărcilor, precum și
a mijloacelor electronice în exploatația în care se nasc, pentru
identificarea suinelor, ovinelor și caprinelor, în funcție de specie
și de sistemul de identificare național;
b) înregistrarea suinelor, ovinelor și caprinelor, precum și
înregistrarea mișcărilor și evenimentelor intervenite cu privire la
aceste animale și corectarea erorilor pentru suinele, ovinele și
caprinele identificate și înregistrate;
c) dezvoltarea și actualizarea bazei naționale de date
informatice;
d) întocmirea registrelor pentru suinele, ovinele și caprinele
identificate și înregistrarea exploatațiilor în conformitate cu
condițiile stabilite prin ordin al președintelui Autorității Naționale
Sanitare Veterinare și pentru Siguranța Alimentelor.
Art. 2. — În sensul prezentei ordonanțe de urgență,
expresiile de mai jos au următoarele semnificații:
a) exploatație nonprofesională — exploatație de animale
înregistrată în Sistemul național de identificare și înregistrare a
animalelor și deținută de persoane fizice neînregistrate la
Camera de Comerț și Industrie a României;
b) exploatație comercială — exploatație de animale
înregistrată în Sistemul național de identificare și înregistrare a
animalelor și autorizată sanitar veterinar, deținută de persoane
fizice autorizate, întreprindere individuală, întreprindere familială
sau de persoane juridice organizate în condițiile legii, care
îndeplinesc prevederile normelor de biosecuritate.
Art. 3. — (1) Autoritatea Națională Sanitară Veterinară și
pentru Siguranța Alimentelor stabilește, prin ordin al
președintelui acesteia, cerințele tehnice care trebuie îndeplinite
de mijloacele oficiale de identificare a suinelor, ovinelor și

caprinelor și aprobă, în temeiul cerințelor respective, aceste
mijloace de identificare.
(2) Autoritatea Națională Sanitară Veterinară și pentru
Siguranța Alimentelor face publică și actualizează permanent
lista societăților comerciale care furnizează mijloace oficiale de
identificare a suinelor, ovinelor și caprinelor.
Art. 4. — (1) Începând cu data intrării în vigoare a prezentei
ordonanțe de urgență, ovinele și caprinele născute începând cu
anul 2010 se identifică cu o crotalie auriculară simplă și o
crotalie auriculară electronică care conțin același cod unic de
identificare a animalului.
(2) Toate ovinele și caprinele se identifică în mod obligatoriu
odată cu mișcarea lor din exploatația în care s-au născut sau,
cel mai târziu, la împlinirea vârstei de 9 luni.
(3) Ovinele și caprinele născute anterior datei prevăzute la
alin. (1) se identifică cu două crotalii auriculare simple având
imprimat același cod unic de identificare a animalului.
(4) Prin excepție de la prevederile alin. (1) și (3), ovinele și
caprinele se pot identifica doar cu o crotalie auriculară simplă la
mișcarea cu destinația sacrificării pe teritoriul României, înainte
de împlinirea vârstei de 12 luni.
(5) Ovinele și caprinele născute în cursul anului 2010, care
au fost identificate inițial cu o crotalie auriculară simplă, vor fi
identificate și cu o crotalie auriculară electronică ce conține
același cod unic de identificare a animalului, dacă:
a) fac obiectul mișcării pe teritoriul României între exploatații
de creștere și reproducție;
b) fac obiectul comerțului intracomunitar ori al exportului; sau
c) sunt încadrate la excepția prevăzută la alin. (4), dar au
împlinit vârsta de 12 luni.
(6) Suinele se identifică cu o crotalie auriculară simplă sau cu
o marcă.
Art. 5. — (1) Identificarea și înregistrarea suinelor, ovinelor și
caprinelor din exploatațiile nonprofesionale se realizează de

MONITORUL OFICIAL AL ROMÂNIEI, PARTEA I, Nr. 201/30.III.2010
către medicii veterinari de liberă practică împuterniciți în baza
contractelor de servicii de supraveghere, prevenire și control al
bolilor la animale, al celor transmisibile de la animale la om,
protecția animalelor și protecția mediului, de identificare și
înregistrare a bovinelor, suinelor, ovinelor și caprinelor, atribuite
de către direcțiile sanitar-veterinare și pentru siguranța
alimentelor județene, respectiv a municipiului București, potrivit
prevederilor legale în vigoare privind achizițiile publice.
(2) Prin excepție de la prevederile alin. (1), identificarea și
înregistrarea suinelor, ovinelor și caprinelor se realizează de
către medicii veterinari de liberă practică împuterniciți prin
încheierea unui act adițional la contractele de concesiune a
activităților sanitar-veterinare publice valabile la data intrării în
vigoare a prezentei ordonanțe de urgență, cu respectarea
prevederilor legale în vigoare.
(3) Tarifele aferente serviciilor de identificare și înregistrare a
suinelor, ovinelor și caprinelor din exploatațiile nonprofesionale,
prestate de medicii veterinari de liberă practică împuterniciți de
către direcțiile sanitar-veterinare și pentru siguranța alimentelor
județene, respectiv a municipiului București, reprezintă costul
manoperei de identificare și înregistrare a animalelor, precum și
costul înregistrării mișcărilor și evenimentelor intervenite cu
privire la acestea și al corectării erorilor apărute în baza
națională de date informatice pentru suinele, ovinele și caprinele
identificate și înregistrate.
(4) Proprietarii exploatațiilor nonprofesionale de ovine și
caprine pot solicita în scris direcțiilor sanitar-veterinare și pentru
siguranța alimentelor județene, respectiv a municipiului
București să efectueze, prin intermediul asociațiilor înregistrate
legal ai căror membri sunt, activitatea de identificare și
înregistrare a ovinelor și caprinelor din exploatațiile proprii.
(5) Solicitarea prevăzută la alin. (4) atrage suportarea de
către proprietari a costurilor aferente întregii activități de
identificare și înregistrare a ovinelor și caprinelor, de înregistrare
a mișcării și evenimentelor intervenite cu privire la aceste
animale și de corectare a erorilor.
Art. 6. — Identificarea și înregistrarea suinelor, ovinelor și
caprinelor din exploatațiile comerciale se efectuează și se
suportă de către proprietarul acestora.
Art. 7. — (1) Fondurile necesare procesului integrat de
identificare și înregistrare a suinelor, ovinelor și caprinelor se
asigură din bugetul Autorității Naționale Sanitare Veterinare și
pentru Siguranța Alimentelor și au următoarele destinații:
a) achiziționarea în anul 2010 de către Autoritatea Națională
Sanitară Veterinară și pentru Siguranța Alimentelor și atribuirea
cu titlu gratuit proprietarilor de suine, ovine și caprine a crotaliilor
auriculare simple necesare identificării acestor animale;
b) achiziționarea în anul 2010 de către direcțiile sanitarveterinare și pentru siguranța alimentelor județene, respectiv a
municipiului București de crotalii auriculare simple și de crotalii
auriculare electronice ce conțin același cod unic de identificare
pentru ovine și caprine, aferent numărului de ovine și caprine
care au fost livrate în anul 2009 spre centrele de colectare, care
au făcut obiectul comerțului intracomunitar sau al exportului din
exploatațiile de origine ori care au fost introduse în controlul
oficial al reproducției, cu un plus de maximum 10% față de acest
număr;
c) achiziționarea de către direcțiile sanitar-veterinare și
pentru siguranța alimentelor județene, respectiv a municipiului
București, la solicitarea proprietarilor de ovine și caprine, a
crotaliilor auriculare electronice cu același cod unic de
identificare cu al crotaliilor auriculare simple deja aplicate
ovinelor și caprinelor născute începând cu anul 2010 și care vor
fi utilizate pentru identificarea lor în conformitate cu prevederile
art. 4 alin. (5);
d) organizarea procesului de identificare și înregistrare a
suinelor, ovinelor și caprinelor;

7

e) plata către medicii veterinari de liberă practică împuterniciți
a serviciilor de identificare și înregistrare a suinelor, ovinelor și
caprinelor;
f) dezvoltarea și actualizarea bazei naționale de date
informatice, tipărirea documentelor oficiale și înregistrarea
exploatațiilor.
(2) Prin excepție de la prevederile alin. (1):
a) dacă proprietarii exploatațiilor nonprofesionale de ovine și
caprine solicită și primesc aprobarea direcțiilor sanitar-veterinare
și pentru siguranța alimentelor județene, respectiv a municipiului
București pentru a efectua activitatea de identificare și
înregistrare a animalelor aflate în proprietate, fondurile necesare
se asigură de către proprietari, pentru achiziționarea crotaliilor
auriculare și/sau a mărcilor, precum și a mijloacelor electronice
necesare identificării animalelor, pentru organizarea și
efectuarea procesului de identificare și înregistrare a animalelor,
de înregistrare a mișcării și a evenimentelor intervenite cu privire
la animale și de corectare a erorilor, precum și pentru întocmirea
registrelor de exploatație, tipărirea documentelor oficiale
necesare identificării și înregistrării animalelor, înregistrării
mișcării și a evenimentelor intervenite cu privire la animale;
b) contravaloarea duplicatelor crotaliilor auriculare pentru
suine, ovine și caprine, necesare pentru înlocuirea crotaliilor
auriculare pierdute de la urechea animalelor, precum și plata
manoperei pentru aplicarea acestora se suportă de către
proprietarii animalelor.
Art. 8. — (1) Prin excepție de la prevederile art. 3 alin. (1), la
solicitarea scrisă a proprietarilor exploatațiilor comerciale/
asociațiilor prevăzute la art. 5 alin. (4), aceștia pot achiziționa
până la data de 15 mai 2010 mijloace de identificare care încă
nu sunt aprobate de Autoritatea Națională Sanitară Veterinară și
pentru Siguranța Alimentelor, pe răspunderea solicitantului că
aceste mijloace respectă criteriile tehnice stabilite de legislația
comunitară și națională.
(2) Achiziționarea mijloacelor de identificare potrivit alin. (1)
se face după avizarea favorabilă de către direcțiile sanitarveterinare și pentru siguranța alimentelor județene, respectiv a
municipiului București a unui număr limitat de mijloacele de
identificare care să poată fi utilizate până la data de 31 mai 2010
și care să aibă imprimate coduri unice de identificare alocate de
direcțiile sanitar-veterinare și pentru siguranța alimentelor
județene, respectiv a municipiului București.
Art. 9. — Achiziționarea elementelor prevăzute la art. 7
alin. (1) se face de către Autoritatea Națională Sanitară Veterinară
și pentru Siguranța Alimentelor sau direcțiile sanitar-veterinare și
pentru siguranța alimentelor județene, respectiv a municipiului
București, pentru identificarea suinelor, ovinelor și caprinelor,
potrivit prevederilor legale în vigoare privind achizițiile publice.
Art. 10. — Operatorul Sistemului național de identificare și
înregistrare a animalelor este obligat să asigure accesul la
aplicațiile de identificare și înregistrare a suinelor, ovinelor și
caprinelor, de înregistrare a mișcărilor și a evenimentelor
intervenite cu privire la acestea, precum și de corectare a
erorilor tuturor proprietarilor exploatațiilor prevăzute la art. 6 și la
art. 7 alin. (2), precum și medicilor veterinari de liberă practică
împuterniciți.
Art. 11. — (1) Proprietarii exploatațiilor nonprofesionale de
suine, ovine și caprine sunt obligați să transmită, în scris, până
la data de 30 iunie 2010, medicului veterinar de liberă practică
împuternicit pentru localitatea în care se găsesc exploatațiile
datele despre efectivele de suine, ovine și caprine existente în
exploatații la data declarării acestora.
(2) Medicul veterinar de liberă practică împuternicit este
obligat să informeze, în scris, până la data de 31 mai 2010,
proprietarii exploatațiilor nonprofesionale de suine, ovine și
caprine cu privire la obligația prevăzută la alin. (1).

8

MONITORUL OFICIAL AL ROMÂNIEI, PARTEA I, Nr. 201/30.III.2010

(3) Pentru animalele înregistrate în baza națională de date
informatice ca existente în exploatație, dar care în realitate nu se
mai află în exploatație, proprietarul animalelor va declara, în
scris, medicului veterinar de liberă practică împuternicit, pentru
fiecare
animal,
cauza
dispariției
din
exploatație:
vânzare/cumpărare fără documente sanitar-veterinare, moarte,
sacrificare pentru consum propriu sau alte situații deosebite.
(4) După colectarea informațiilor prevăzute la alin. (1) și (3),
medicul veterinar de liberă practică împuternicit este obligat să
actualizeze datele din baza națională de date informatice până
la data de 30 septembrie 2010.
(5) Proprietarii de exploatații comerciale de suine, ovine și
caprine, precum și proprietarii exploatațiilor nonprofesionale de
ovine și caprine care au primit aprobarea direcțiilor sanitarveterinare și pentru siguranța alimentelor județene, respectiv a
municipiului București de a efectua activitatea de identificare și
înregistrare a animalelor aflate în proprietate sunt responsabili
de actualizarea și corectitudinea datelor din baza națională de
date informatice pentru respectivele exploatații.
(6) După expirarea termenului prevăzut la alin. (1),
proprietarii exploatațiilor nonprofesionale de suine, ovine și
caprine sunt obligați să notifice permanent, în termenul prevăzut
de normele sanitar-veterinare, medicului veterinar de liberă
practică împuternicit pentru localitatea în care se găsesc
exploatațiile informațiile referitoare la mișcările și evenimentele
intervenite cu privire la animalele din exploatația proprie.
(7) Medicii veterinari de liberă practică împuterniciți sunt
responsabili de corectitudinea și actualizarea permanentă a
datelor din baza națională de date informatice cu privire la
animalele identificate și înregistrate de către aceștia.
Art. 12. — Acordarea de premii, de ajutoare de stat sau de
despăgubiri, în condițiile legii, pentru suinele, ovinele, caprinele
neidentificate și neînregistrate potrivit prevederilor prezentei
ordonanțe de urgență este interzisă.
Art. 13. — Circulația pe teritoriul României a suinelor,
ovinelor și caprinelor neidentificate în sensul prezentei
ordonanțe de urgență și/sau fără a fi însoțite de documentele
prevăzute de normele sanitar-veterinare este interzisă.
Art. 14. — (1) Următoarele fapte constituie contravenții și se
sancționează după cum urmează:
a) refuzul de înregistrare de către medicul veterinar de liberă
practică împuternicit sau întârzieri nejustificate de peste 15 zile
de la termenul prevăzut de normele sanitar-veterinare pentru
înregistrarea în baza națională de date informatice a suinelor,
ovinelor și caprinelor, pentru înregistrarea mișcărilor și a
evenimentelor intervenite cu privire la aceste animale și pentru
corectarea erorilor, cu amendă de la 1.000 lei la 2.000 lei;
b) utilizarea pentru identificarea oficială a suinelor, ovinelor și
caprinelor a mijloacelor de identificare neaprobate de Autoritatea
Națională Sanitară Veterinară și pentru Siguranța Alimentelor,
cu amendă de la 3.000 lei la 5.000 lei;
c) comercializarea mijloacelor oficiale de identificare a
suinelor, ovinelor și caprinelor neaprobate de Autoritatea
Națională Sanitară Veterinară și pentru Siguranța Alimentelor,
cu amendă de la 30.000 lei la 45.000 lei și cu interzicerea
comercializării în România a mijloacelor oficiale de identificare
a acestor animale;
d) comercializarea de către furnizori a mijloacelor oficiale de
identificare a suinelor, ovinelor și caprinelor imprimate cu coduri
de identificare care nu au fost alocate de Autoritatea Națională
Sanitară Veterinară și pentru Siguranța Alimentelor respectivilor
furnizori, cu amendă de la 30.000 lei la 45.000 lei și cu
interzicerea comercializării sau furnizării în România a
mijloacelor oficiale de identificare a animalelor;

e) neînregistrarea în Sistemul național de identificare și
înregistrare a animalelor de către furnizori a codurilor unice de
identificare imprimate pe mijloacele oficiale de identificare a
suinelor, ovinelor și caprinelor furnizate, cu amendă
de la 5.000 lei la 7.000 lei;
f) nerespectarea de către proprietari a prevederilor art. 11
alin. (1) și (3), cu amendă de la 1.000 lei la 2.000 lei.
(2) Constatarea contravențiilor și aplicarea sancțiunilor se fac
de către inspectorii autorității sanitar-veterinare și pentru
siguranța alimentelor competente.
Art. 15. — Prevederile art. 14 referitoare la contravenții se
completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 16. — Autoritatea Națională Sanitară Veterinară și pentru
Siguranța Alimentelor va emite, în termen de cel mult 30 de zile
de la data intrării în vigoare a prezentei ordonanțe de urgență,
norme sanitare veterinare pentru implementarea procesului de
identificare și înregistrare a suinelor, ovinelor și caprinelor.
Art. 17. — În anul 2010, se autorizează Autoritatea Națională
Sanitară Veterinară și pentru Siguranța Alimentelor să introducă
modificările corespunzătoare în bugetul pe programe, cu avizul
Ministerului Finanțelor Publice.
Art. 18. — (1) Începând cu anul 2011, achiziționarea
crotaliilor auriculare, precum și a mijloacelor electronice, pentru
identificarea suinelor, ovinelor și caprinelor din toate tipurile de
exploatații, în funcție de specie și de sistemul de identificare
național, va fi în sarcina proprietarilor.
(2) Crotaliile auriculare, precum și mijloacele electronice
prevăzute la alin. (1) se achiziționează de la societățile
comerciale care furnizează mijloace de identificare a suinelor,
ovinelor și caprinelor, în condițiile prevăzute la art. 3.
(3) Crotaliile auriculare, precum și mijloacele electronice
aflate în stocul direcțiilor sanitar-veterinare și pentru siguranța
alimentelor județene, respectiv a municipiului București la data
de 31 decembrie 2010 vor fi utilizate până la epuizarea acestora,
prin atribuirea cu titlu gratuit proprietarilor de suine, ovine și
caprine.
Art. 19. — Ordonanța de urgență a Guvernului nr. 113/2002
privind identificarea și înregistrarea bovinelor în România,
publicată în Monitorul Oficial al României, Partea I, nr. 708 din
27 septembrie 2002, aprobată cu modificări prin Legea
nr. 25/2003, cu modificările ulterioare, se modifică și se
completează după cum urmează:
1. La articolul 6, alineatul (4) se modifică și va avea
următorul cuprins:
ă(4) Contravaloarea mărcilor auriculare și a pașaportului
individual se suportă din bugetul Autorității Naționale Sanitare
Veterinare și pentru Siguranța Alimentelor până la data de
31 decembrie 2010.”
2. La articolul 6, după alineatul (5) se introduc șapte noi
alineate, alineatele (6)—(12), cu următorul cuprins:
ă(6) Contravaloarea duplicatelor mărcilor auriculare pentru
bovine, necesare pentru înlocuirea mărcilor auriculare pierdute
de la urechea animalelor, plata manoperei pentru aplicarea
acestora, precum și contravaloarea duplicatelor pașapoartelor
pentru bovine, necesare pentru înlocuirea pașapoartelor
pierdute, se suportă de către proprietarii animalelor.
(7) Începând cu anul 2011, contravaloarea mărcilor
auriculare și a pașaportului individual se suportă de către
proprietarul bovinelor.

MONITORUL OFICIAL AL ROMÂNIEI, PARTEA I, Nr. 201/30.III.2010
(8) Mărcile auriculare prevăzute la alin. (7) se vor achiziționa,
începând cu anul 2011, de la furnizorii de mijloace de identificare
a bovinelor aprobate de Autoritatea Națională Sanitară
Veterinară și pentru Siguranța Alimentelor.
(9) Mărcile auriculare aflate în stocul direcțiilor sanitarveterinare și pentru siguranța alimentelor județene, respectiv a
municipiului București la data de 31 decembrie 2010 vor fi
utilizate până la epuizarea acestora, prin atribuirea cu titlu gratuit
proprietarilor de bovine.
(10) Începând cu anul 2011, identificarea și înregistrarea
bovinelor din exploatațiile comerciale se efectuează și se
suportă de către proprietarul acestora.
(11) Proprietarii exploatațiilor nonprofesionale de bovine pot
solicita, începând cu anul 2011, în scris, direcțiilor sanitarveterinare și pentru siguranța alimentelor județene, respectiv a
municipiului București să efectueze, prin intermediul asociațiilor
înregistrate legal ai căror membri sunt, activitatea de identificare
și înregistrare a bovinelor din exploatațiile proprii.
(12) Solicitarea prevăzută la alin. (11) atrage suportarea de
către proprietari a costurilor aferente întregii activități de
identificare și înregistrare a bovinelor, de înregistrare a mișcării
și a evenimentelor intervenite cu privire la aceste animale și de
corectare a erorilor.”
3. După articolul 6 se introduc trei noi articole, articolele
61 —63, cu următorul cuprins:
ăArt. 61. — (1) Identificarea și înregistrarea bovinelor se
realizează de către medicii veterinari de liberă practică
împuterniciți în baza contractelor de servicii de supraveghere,
prevenire și control al bolilor la animale, al celor transmisibile de
la animale la om, protecția animalelor și protecția mediului, de
identificare și înregistrare a bovinelor, suinelor, ovinelor și
caprinelor, atribuite de către direcțiile sanitar-veterinare și pentru
siguranța alimentelor județene, respectiv a municipiului
București, potrivit prevederilor legale în vigoare privind achizițiile
publice.
(2) Prin excepție de la prevederile alin. (1), identificarea și
înregistrarea bovinelor se realizează de către medicii veterinari
de liberă practică împuterniciți prin încheierea unui act adițional
la contractele de concesiune a activităților sanitar-veterinare
publice valabile la data intrării în vigoare a prezentei ordonanțe
de urgență, cu respectarea prevederilor legale în vigoare.
(3) Tariful aferent serviciilor de identificare și înregistrare a
bovinelor, prestate de către medicii veterinari de liberă practică
împuterniciți de către direcțiile sanitar-veterinare și pentru
siguranța alimentelor județene, respectiv a municipiului
București, reprezintă costul manoperei de identificare și
înregistrare a animalelor, precum și al înregistrării mișcărilor și
evenimentelor intervenite cu privire la acestea și al corectării
erorilor apărute în baza națională de date informatice pentru
bovinele identificate și înregistrate.
Art. 62. — (1) Autoritatea Națională Sanitară Veterinară și
pentru Siguranța Alimentelor stabilește, prin ordin al
președintelui acesteia, cerințele tehnice care trebuie îndeplinite
de mijloacele oficiale de identificare pentru bovine și aprobă, în
temeiul criteriilor respective, aceste mijloace de identificare.
(2) Autoritatea Națională Sanitară Veterinară și pentru
Siguranța Alimentelor face publică și actualizează permanent
lista societăților comerciale care furnizează mijloace oficiale de
identificare a bovinelor.
Art. 63. — (1) Proprietarii exploatațiilor de bovine sunt obligați
să transmită, în scris, până la data de 30 iunie 2010, medicului
veterinar de liberă practică împuternicit pentru localitatea în care

9

se găsesc exploatațiile datele despre efectivele de bovine
existente în exploatații la data declarării acestora.
(2) Medicul veterinar de liberă practică împuternicit este
obligat să informeze, în scris, până la data de 31 mai 2010,
proprietarii exploatațiilor de bovine cu privire la obligația
prevăzută la alin. (1).
(3) Pentru animalele înregistrate în baza națională de date
informatice ca existente în exploatație, dar care în realitate nu se
mai află în exploatație, proprietarul animalelor va declara, în
scris, medicului veterinar de liberă practică împuternicit, pentru
fiecare
animal,
cauza
dispariției
din
exploatație:
vânzare/cumpărare fără documente sanitar-veterinare, moarte,
sacrificare pentru consum propriu sau alte situații deosebite.
(4) După colectarea informațiilor prevăzute la alin. (1) și (3),
medicul veterinar de liberă practică împuternicit este obligat să
actualizeze datele din baza națională de date informatice până
la data de 30 septembrie 2010.
(5) Proprietarii exploatațiilor comerciale de bovine, precum
și proprietarii exploatațiilor nonprofesionale de bovine care au
primit aprobarea direcțiilor sanitar-veterinare și pentru siguranța
alimentelor județene, respectiv a municipiului București de a
efectua activitatea de identificare și înregistrare a animalelor
aflate în proprietate sunt responsabili de actualizarea și
corectitudinea datelor din baza națională de date informatice
pentru respectivele exploatații.
(6) După expirarea termenului prevăzut la alin. (1),
proprietarii exploatațiilor de bovine sunt obligați să notifice
permanent, în termenul prevăzut de normele sanitar-veterinare,
medicului veterinar de liberă practică împuternicit pentru
localitatea în care se găsesc exploatațiile informațiile referitoare
la mișcările și evenimentele intervenite cu privire la animalele
din exploatația proprie.
(7) Medicii veterinari de liberă practică împuterniciți sunt
responsabili de corectitudinea și actualizarea permanentă a
datelor din baza națională de date informatice cu privire la
animalele identificate și înregistrate de către aceștia.”
4. La articolul 14, după litera h) se introduc șase noi
litere, literele i)—n), cu următorul cuprins:
ăi) refuzul de înregistrare de către medicul veterinar de liberă
practică împuternicit sau întârzieri nejustificate de peste 15 zile
de la termenul prevăzut de normele sanitar-veterinare pentru
înregistrarea în baza națională de date informatice a bovinelor,
pentru înregistrarea mișcărilor și a evenimentelor intervenite cu
privire la aceste animale și pentru corectarea erorilor, cu
amendă de la 1.000 lei la 2.000 lei;
j) utilizarea pentru identificarea oficială a bovinelor a
mijloacelor de identificare neaprobate de Autoritatea Națională
Sanitară Veterinară și pentru Siguranța Alimentelor, cu amendă
de la 3.000 lei la 5.000 lei;
k) comercializarea mijloacelor oficiale de identificare a
bovinelor neaprobate de Autoritatea Națională Sanitară
Veterinară și pentru Siguranța Alimentelor, cu amendă de la
30.000 lei la 45.000 lei și cu interzicerea comercializării în
România a mijloacelor oficiale de identificare a acestor animale;
l) comercializarea de către furnizori a mijloacelor oficiale de
identificare a bovinelor imprimate cu coduri de identificare care
nu au fost alocate de Autoritatea Națională Sanitară Veterinară
și pentru Siguranța Alimentelor respectivilor furnizori, cu amendă
de la 30.000 lei la 45.000 lei și cu interzicerea comercializării
sau furnizării în România a mijloacelor oficiale de identificare a
animalelor;
m) neînregistrarea în Sistemul național de identificare și
înregistrare a animalelor de către furnizori a codurilor unice de

10

MONITORUL OFICIAL AL ROMÂNIEI, PARTEA I, Nr. 201/30.III.2010

identificare imprimate pe mijloacele oficiale de identificare a
bovinelor furnizate, cu amendă de la 5.000 lei la 7.000 lei;
n) nerespectarea de către proprietari a prevederilor art. 63
alin. (1) și (3), cu amendă de la 1.000 lei la 2.000 lei.”
5. Articolul 15 se modifică și va avea următorul cuprins:
ăArt. 15. — Constatarea contravențiilor și aplicarea
sancțiunilor se fac de către inspectorii autorității sanitarveterinare și pentru siguranța alimentelor competente.”
Art. 20. — Ordonanța Guvernului nr. 42/2004 privind
organizarea activității sanitar-veterinare și pentru siguranța
alimentelor, publicată în Monitorul Oficial al României, Partea I,
nr. 94 din 31 ianuarie 2004, aprobată cu modificări și completări
prin Legea nr. 215/2004, cu modificările și completările
ulterioare, se modifică și se completează după cum urmează:
1. La articolul 15, alineatul (2) se modifică și va avea
următorul cuprins:
ă(2) Pentru efectuarea în exploatațiile nonprofesionale a unor
activități sanitar-veterinare cuprinse în programul acțiunilor de
supraveghere, prevenire și control al bolilor la animale, al celor
transmisibile de la animale la om, protecția animalelor și
protecția mediului, de identificare și înregistrare a bovinelor,
suinelor, ovinelor și caprinelor, precum și a altor acțiuni
prevăzute în alte programe naționale, pe care Autoritatea trebuie
să le pună în aplicare, direcțiile sanitar-veterinare și pentru
siguranța alimentelor județene și a municipiului București pot
încheia contracte cu medicii veterinari, organizați în condițiile
legii, sau pot angaja personal sanitar-veterinar propriu, în
condițiile legii, în situațiile în care nu se pot încheia contracte cu
medicii veterinari, organizați în condițiile legii.”
2. La articolul 15, după alineatul (2) se introduce un nou
alineat, alineatul (21), cu următorul cuprins:
ă(21) Pentru efectuarea în exploatațiile comerciale a unor
acțiuni de supraveghere, prevenire și control al bolilor la
animale, al celor transmisibile de la animale la om, protecția
animalelor și protecția mediului, proprietarii acestor exploatații
încheie contracte cu medicii veterinari, organizați în condițiile
legii.”
3. La articolul 15, alineatul (5) se modifică și va avea
următorul cuprins:
ă(5) Acțiunile sanitar-veterinare cuprinse în programul
acțiunilor de supraveghere, prevenire și control al bolilor la
animale, al celor transmisibile de la animale la om, protecția
animalelor și protecția mediului, de identificare și înregistrare a
bovinelor, suinelor, ovinelor și caprinelor, precum și pentru alte
acțiuni prevăzute în alte programe naționale, pe care Autoritatea

trebuie să le pună în aplicare, precum și tarifele aferente
acestora, în situația în care aceste acțiuni sunt realizate de
medici veterinari de liberă practică împuterniciți, se aprobă anual
prin hotărâre a Guvernului.”
4. La articolul 20, alineatul (1) se modifică și va avea
următorul cuprins:
ăArt. 20. — (1) În vederea mișcării animalelor și a aplicării
conceptului de zonare și regionalizare, autoritatea sanitarveterinară și pentru siguranța alimentelor județeană, respectiv a
municipiului București definește sau califică statusul de sănătate
a animalelor aflate în obiectivele prevăzute la art. 18 alin. (1) și
a zonelor sau regiunilor epidemiologice din România, în raport
cu bolile specifice ale animalelor, stabilite de Autoritate, în baza
programului acțiunilor de supraveghere, prevenire și control al
bolilor la animale, al celor transmisibile de la animale la om,
protecția animalelor și protecția mediului, de identificare și
înregistrare a bovinelor, suinelor, ovinelor și caprinelor, în
condițiile prevăzute de legislația sanitar-veterinară în vigoare.”
5. La articolul 48 alineatul (2), litera a) se modifică și va
avea următorul cuprins:
ăa) efectuarea unor acțiuni cuprinse în programul acțiunilor
de supraveghere, prevenire și control al bolilor la animale, al
celor transmisibile de la animale la om, protecția animalelor și
protecția mediului, de identificare și înregistrare a bovinelor,
suinelor, ovinelor și caprinelor;”.
6. La articolul 48 alineatul (2), literele d) și e) se abrogă.
Art. 21. — (1) Contractele de servicii în curs de executare
continuă să își producă efectele potrivit prevederilor legale care
au stat la baza încheierii acestora.
(2) Procedurile de atribuire în curs de desfășurare la data
intrării în vigoare a prezentei ordonanțe de urgență continuă să
își producă efectele potrivit prevederilor legale care au stat la
baza inițierii acestora.
Art. 22. — Prevederile art. 14 și art. 19 pct. 4 intră în vigoare
în termen de 30 de zile de la data publicării prezentei ordonanțe
de urgență.
Art. 23. — Pe data intrării în vigoare a prezentei ordonanțe de
urgență se abrogă Ordonanța de urgență a Guvernului
nr. 127/2003 privind identificarea și înregistrarea suinelor,
ovinelor și caprinelor, publicată în Monitorul Oficial al României,
Partea I, nr. 931 din 23 decembrie 2003, aprobată cu modificări
prin Legea nr. 118/2004, cu modificările și completările
ulterioare.

PRIM-MINISTRU

EMIL BOC
Contrasemnează:
Președintele Autorității Naționale Sanitare Veterinare
și pentru Siguranța Alimentelor,
Marian Zlotea
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
Șeful Departamentului pentru Afaceri Europene,
Bogdan Mănoiu
Președintele Autorității Naționale pentru Reglementarea
și Monitorizarea Achizițiilor Publice,
Cristina Trăilă
București, 24 martie 2010.
Nr. 23.

MONITORUL OFICIAL AL ROMÂNIEI, PARTEA I, Nr. 201/30.III.2010

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind abrogarea unor acte normative
Având în vedere dispozițiile art. 16 din Legea cadastrului și a publicității imobiliare nr. 7/1996, republicată, cu modificările
ulterioare, și ale art. 6 din Ordonanța Guvernului nr. 10/2000 privind desfășurarea activității de realizare și de verificare a lucrărilor
de specialitate din domeniile cadastrului, geodeziei și cartografiei de către persoanele fizice și juridice autorizate pe teritoriul
României, aprobată cu modificări și completări prin Legea nr. 795/2001,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — La data intrării în vigoare a prezentului ordin se
abrogă următoarele acte normative:
a) Ordinul ministrului administrației publice nr. 535/2001
privind aprobarea Regulamentului pentru verificarea lucrărilor
de specialitate în domeniile cadastrului, geodeziei și cartografiei,
realizate de persoane fizice și juridice autorizate, publicat în
Monitorul Oficial al României, Partea I, nr. 789 din 12 decembrie
2001;
b) Ordinul ministrului administrației publice nr. 536/2001
pentru aprobarea Regulamentului privind recepția lucrărilor de
geodezie, cartografie, cadastru, fotogrammetrie și teledetecție,
publicat în Monitorul Oficial al României, Partea I, nr. 789 din
12 decembrie 2001, cu modificările ulterioare;

c) Ordinul ministrului administrației publice nr. 538/2001
pentru aprobarea Regulamentului privind autorizarea
persoanelor fizice și juridice care pot să realizeze și să verifice
lucrări de specialitate în domeniile cadastrului, geodeziei și
cartografiei pe teritoriul României, publicat în Monitorul Oficial
al României, Partea I, nr. 686 din 30 octombrie 2001, cu
modificările și completările ulterioare;
d) Ordinul ministrului administrației publice nr. 539/2001
pentru aprobarea Regulamentului de avizare a lucrărilor de
cadastru, geodezie, cartografie, fotogrammetrie și teledetecție,
publicat în Monitorul Oficial al României, Partea I, nr. 789 din
12 decembrie 2001.
Art. 2. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 29 martie 2010.
Nr. 81.
MINISTERUL SĂNĂTĂȚII

ORDIN
pentru aprobarea structurii organizatorice a Serviciului de Ambulanță București — Ilfov
al Municipiului București și al Județului Ilfov
Văzând Referatul de aprobare al Direcției planificarea sistemului sanitar și politici salariale nr. CS.A. 2.809/2010,
având în vedere prevederile art. 5 din Hotărârea Guvernului nr. 1.562/2009 privind înființarea Serviciului de ambulanță
București—Ilfov al municipiului București și al județului Ilfov,
în temeiul prevederilor Hotărârii Guvernului nr. 144/2010 privind organizarea și funcționarea Ministerului Sănătății, cu
completările ulterioare,
ministrul sănătății emite următorul ordin:
Art. 1. — Se aprobă structura organizatorică a Serviciului de
Ambulanță București—Ilfov al Municipiului București și al
Județului Ilfov, conform anexei care face parte integrantă din
prezentul ordin.
Art. 2. — Direcțiile de specialitate din cadrul Ministerului
Sănătății, Direcția de Sănătate Publică a Municipiului București

și Serviciul de Ambulanță București—Ilfov al Municipiului
București și al Județului Ilfov vor duce la îndeplinire dispozițiile
prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 22 martie 2010.
Nr. 232.

* Compartimentele se pot organiza ca servicii cu minimum 5 posturi și ca birouri cu minimum 3 posturi.
Se poate organiza un birou în cadrul unui serviciu cu minimum 8 posturi.
1) Anexa este reprodusă în facsimil.

a Serviciului de Ambulanță București—Ilfov al Municipiului București și al Județului Ilfov

S T R U C T U R A O R G A N I Z AT O R I C Ă

ANEXĂ1)

12
MONITORUL OFICIAL AL ROMÂNIEI, PARTEA I, Nr. 201/30.III.2010

MONITORUL OFICIAL AL ROMÂNIEI, PARTEA I, Nr. 201/30.III.2010

13

MINISTERUL SĂNĂTĂȚII

ORDIN
pentru aprobarea prețurilor la medicamentele cuprinse în Catalogul național
al prețurilor medicamentelor de uz uman autorizate de punere pe piață în România
Văzând Referatul Direcției strategii și politica medicamentului nr. CS.A./2.912/2010,
având în vedere:
— prevederile art. 851 din titlul XVII ăMedicamentul” din Legea nr. 95/2006 privind reforma în domeniul sănătății, cu
modificările și completările ulterioare;
— prevederile art. 140 alin. (2) lit. e) din Legea nr. 571/2003 privind Codul fiscal, cu modificările și completările ulterioare;
— Legea nr. 348/2004 privind denominarea monedei naționale, cu modificările și completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu completările ulterioare,
ministrul sănătății emite următorul ordin:
Art. 1. — Se aprobă prețurile la medicamentele de uz uman
cuprinse în Catalogul național al prețurilor medicamentelor de
uz uman autorizate de punere pe piață în România, în
conformitate cu prevederile Ordinului ministrului sănătății
nr. 75/2009 pentru aprobarea Normelor privind modul de calcul
al prețurilor la medicamentele de uz uman, cu modificările și
completările ulterioare.
Art. 2. — Prețurile cu ridicata și amănuntul maximale
aprobate sunt valabile până la data de 31 martie 2011.
Art. 3. — Prevederile prezentului ordin intră în vigoare
începând cu data de 1 aprilie 2010.

Art. 4. — La data intrării în vigoare a prezentului ordin, orice
altă dispoziție contrară se abrogă.
Art. 5. — Direcția strategii și politica medicamentului, precum
și celelalte direcții din Ministerul Sănătății, Casa Națională de
Asigurări de Sănătate, direcțiile de sănătate publică județene și
a municipiului București, operatorii economici importatori și
distribuitori, Compania Națională ăUnifarm” — S.A., precum și
unitățile sanitare publice și private vor duce la îndeplinire
prevederile prezentului ordin.
Art. 6. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila
București, 24 martie 2010.
Nr. 241.
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind modificarea Procedurii și condițiilor de înregistrare a operatorilor economici
care comercializează în sistem angro sau en détail produsele energetice prevăzute la art. 175
alin. (3) lit. a)—e) din Legea nr. 571/2003 privind Codul fiscal,
aprobată prin Ordinul președintelui Agenției Naționale de Administrare Fiscală nr. 1.378/2009
Având în vedere dispozițiile art. 2441 alin. (4), (5), (8) și (9) din Legea nr. 571/2003 privind Codul fiscal, cu modificările și
completările ulterioare,
în temeiul prevederilor art. 12 alin. (3) din Hotărârea Guvernului nr. 109/2009 privind organizarea și funcționarea Agenției
Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. I. — Procedura și condițiile de înregistrare a operatorilor
economici care comercializează în sistem angro sau en détail
produsele energetice prevăzute la art. 175 alin. (3) lit. a)—e) din
Legea nr. 571/2003 privind Codul fiscal, aprobată prin Ordinul
președintelui Agenției Naționale de Administrare Fiscală
nr. 1.378/2009, publicat în Monitorul Oficial al României,
Partea I, nr. 585 din 24 august 2009, cu modificările și
completările ulterioare, se modifică după cum urmează:
— La punctul 6.3, litera g) va avea următorul cuprins:
ăg) spațiul de comercializare trebuie să fie dotat cu sisteme
de gestiune a stocurilor, conectate cu pompele de distribuție
carburanți și casele de marcat, care să permită monitorizarea
mișcării produselor energetice și determinarea în orice moment
a cantităților intrate, ieșite, precum și a stocurilor, pe fiecare tip
de produs energetic și furnizor, până la data de 31 martie 2010.

Prin excepție, spațiile de comercializare dotate cu sisteme
electronice pentru vânzare exclusivă în baza cardurilor
magnetice de identificare trebuie să fie dotate cu sisteme de
gestiune a stocurilor, conectate cu rezervoarele de carburanți,
care să permită monitorizarea mișcării produselor energetice și
determinarea în orice moment a cantităților intrate, ieșite,
precum și a stocurilor, pe fiecare tip de produs energetic și
furnizor. Operatorul economic trebuie să pună la dispoziția
autorității competente un card de control care să permită
monitorizarea mișcării produselor energetice și determinarea în
orice moment a cantităților intrate, ieșite, precum și a stocurilor,
pe fiecare tip de produs energetic și furnizor.”
Art. II. — Prezentul ordin se publică în Monitorul Oficial al
României, Partea I.

Președintele Agenției Naționale de Administrare Fiscală,
Sorin Blejnar
București, 25 martie 2010.
Nr. 1.667.

14

MONITORUL OFICIAL AL ROMÂNIEI, PARTEA I, Nr. 201/30.III.2010

A C TE AL E COMISIEI DE S UPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind sancționarea domnului Vasile Robu, conducător executiv/administrator
la Societatea Comercială ăGeneve Broker de Asigurare” — S.R.L., cu retragerea aprobării
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19) precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 26 ianuarie 2010, în cadrul căreia a fost analizată Nota nr. X.73 din 15 ianuarie 2010 privind controlul dispus la Societatea
Comercială ăGeneve Broker de Asigurare” — S.R.L., cu sediul în municipiul București, bd. Decebal nr. 14, bl. S6, parter, biroul nr. 1,
sectorul 3, J40/6280/27.03.2007, CUI 21459473/27.03.2007, RBK-436/24.09.2007, reprezentată legal prin domnul Vasile Robu,
conducător executiv/administrator,
a constatat următoarele:
1. Nu au fost înregistrate la Oficiul Național al Registrului Comerțului mențiunile privind modificările actului constitutiv,
conform Deciziei nr. 899 din 25 noiembrie 2009.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
2. La data controlului societatea nu își desfășura activitatea la adresa din municipiul București, bd. Decebal nr. 14, bl. S6,
parter, biroul nr. 1, sectorul 3, fiind astfel încălcate prevederile art. 2 lit. e) din Normele privind autorizarea brokerilor de asigurare
și/sau de reasigurare, puse în aplicare prin Ordinul președintelui Comisiei de Supraveghere a Asigurărilor nr. 3.110/2004, cu
modificările ulterioare.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
3. Nu a fost făcută dovada valabilității poliței de asigurare de răspundere civilă profesională începând cu data de
1 decembrie 2009, respectiv nu a fost comunicată dovada plății tuturor ratelor de primă.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
și ale art. 2 lit. c) și art. 7 lit. b) din Normele privind autorizarea brokerilor de asigurare și/sau de reasigurare, puse în aplicare prin
Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările
ulterioare.
4. Nu au fost comunicate Comisiei de Supraveghere a Asigurărilor numele, funcția și responsabilitățile stabilite pentru
persoana, din cadrul personalului propriu, care să aibă responsabilități în aplicarea și respectarea prevederilor legale în vigoare
privind combaterea spălării banilor și a finanțării actelor de terorism.
Nu au fost remise Comisiei de Supraveghere a Asigurărilor procedurile interne în materie de cunoaștere a clientului, de
raportare, de păstrare a evidențelor, de control intern, evaluare și gestionare a riscurilor, pentru a preveni și împiedica implicarea
lor în operațiuni suspecte de spălare de bani și finanțare a actelor de terorism.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
ale art. 5 alin. (1) și (10) și ale art. 6 alin. (1) și (4) din Normele privind prevenirea și combaterea spălării banilor și a finanțării
actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere a
Asigurărilor nr. 24/2008.
Faptele constituie contravenție potrivit art. 39 alin. (2) lit. a), m2) și m3) din Legea nr. 32/2000, cu modificările și completările
ulterioare.
Față de motivele de fapt și de drept arătate, în scopul apărării dreptului asiguraților și al promovării stabilității activității de
asigurare în România, Consiliul Comisiei de Supraveghere a Asigurărilor a hotărât, în ședința din data de 26 ianuarie 2010,
sancționarea cu retragerea aprobării domnului Vasile Robu, conducător executiv/administrator la Societatea Comercială ăGeneve
Broker de Asigurare” — S.R.L., în conformitate cu prevederile art. 39 alin. (3) lit. e) din Legea nr. 32/2000, cu modificările și
completările ulterioare,
drept care d e c i d e:
Art. 1. — În conformitate cu prevederile art. 39 alin. (3) lit. e) Vasile Robu, conducător executiv/administrator la Societatea
din Legea nr. 32/2000 privind activitatea de asigurare și
Comercială ăGeneve Broker de Asigurare” — S.R.L., cu
supravegherea asigurărilor, cu modificările și completările
ulterioare, se sancționează cu retragerea aprobării domnul domiciliul în municipiul București, str. Iași nr. 26, sectorul 5,

MONITORUL OFICIAL AL ROMÂNIEI, PARTEA I, Nr. 201/30.III.2010
C.I. seria RR nr. 471004, emisă de S.P.C.E.P. S5, la data de
13 iulie 2007, CNP 1820706430052.
Art. 2. — (1) Împotriva prezentei decizii domnul Vasile Robu
poate face plângere la Curtea de Apel București, în termen de
30 de zile de la comunicarea acesteia, în conformitate cu
prevederile art. 40 alin. (1) din Legea nr. 32/2000, cu modificările
și completările ulterioare.

15

(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 22 martie 2010.
Nr. 261.

COMISIA DE SUPRAVEGHERE A ASIGURĂRILOR

DECIZIE
privind sancționarea cu retragerea autorizației Societății Comerciale
ăGeneve Broker de Asigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/01.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 26 ianuarie 2010, în cadrul căreia a fost analizată Nota nr. X.73 din 15 ianuarie 2010 privind controlul dispus la Societatea
Comercială ăGeneve Broker de Asigurare” — S.R.L. cu sediul în municipiul București, bd. Decebal nr. 14, bl. S6, parter, biroul nr. 1,
sectorul 3, J40/6280/27.03.2007, CUI 21459473/27.03.2007, RBK-436/24.09.2007, reprezentată legal de domnul Vasile Robu,
conducător executiv/administrator,
a constatat următoarele:
1. Nu au fost înregistrate la Oficiul Național al Registrului Comerțului mențiunile privind modificările actului constitutiv,
conform Deciziei nr. 899 din 25 noiembrie 2009.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
2. La data controlului societatea nu își desfășoară activitatea la adresa din municipiul București, bd. Decebal nr. 14, bl. S6,
parter, biroul nr. 1, sectorul 3, fiind astfel încălcate prevederile art. 2 lit. e) din Normele privind autorizarea brokerilor de asigurare
și/sau de reasigurare, puse în aplicare prin Ordinul președintelui Comisiei de Supraveghere a Asigurărilor nr. 3.110/2004, cu
modificările ulterioare.
Fapta constituie contravenție conform prevederilor art. 39 alin. (2) lit. a) din Legea nr. 32/2000, cu modificările și
completările ulterioare.
3. Raportările aferente trimestrului III 2009 și cele privind taxa de funcționare aferente trimestrelor II și III 2009 nu au fost
transmise.
Raportările aferente trimestrului II 2009 și semestrului I 2009 au fost transmise cu întârziere.
Raportările aferente trimestrului III 2008 și raportările aferente lunilor februarie și mai 2008 au fost transmise cu întârziere.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
ale art. 3 alin. (4) și art. 3 pct. IV lit. a) din Normele privind forma și conținutul raportărilor pe care trebuie să le întocmească brokerii
de asigurare și/sau reasigurare, puse în aplicare prin Ordinul președintelui Comisiei de Supraveghere a Asigurărilor
nr. 113.139/2006*), cu modificările și completările ulterioare, și ale art. 3 pct. II și III din Normele privind forma și conținutul
raportărilor financiare și tehnice pe care trebuie să le întocmească brokerii de asigurare și/sau reasigurare, puse în aplicare prin
Ordinul președintelui Comisiei de Supraveghere a Asigurărilor nr. 3/2009, cu modificările ulterioare.
Fapta constituie contravenție potrivit art. 39 alin. (2) lit. a), f), m2) și m3) din Legea nr. 32/2000, cu modificările și completările
ulterioare.
4. Nu a fost făcută dovada valabilității poliței de asigurare de răspundere civilă profesională începând cu data de
1 decembrie 2009, respectiv nu a fost comunicată dovada plății tuturor ratelor de primă.
Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
și ale art. 2 lit. c) și art. 7 lit. b) din Normele privind autorizarea brokerilor de asigurare și/sau de reasigurare, puse în aplicare prin
Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările
ulterioare.
5. Nu au fost comunicate Comisiei de Supraveghere a Asigurărilor numele, funcția și responsabilitățile stabilite pentru
persoana, din cadrul personalului propriu, care să aibă responsabilități în aplicarea și respectarea prevederilor legale în vigoare
privind combaterea spălării banilor și a finanțării actelor de terorism.
*) Ordinul președintelui Comisiei de Supraveghere a Asigurărilor nr. 113.139/2006 a fost abrogat prin Ordinul președintelui Comisiei de Supraveghere
a Asigurărilor nr. 3/2009 pentru punerea în aplicare a Normelor privind forma și conținutul raportărilor financiare și tehnice pe care trebuie să le întocmească
brokerii de asigurare și/sau reasigurare, publicat în Monitorul Oficial al României, Partea I, nr. 171 din 19 martie 2009.

16

MONITORUL OFICIAL AL ROMÂNIEI, PARTEA I, Nr. 201/30.III.2010

Nu au fost remise Comisiei de Supraveghere a Asigurărilor procedurile interne în materie de cunoaștere a clientului, de
raportare, de păstrare a evidențelor, de control intern, evaluare și gestionare a riscurilor, pentru a preveni și împiedica implicarea
lor în operațiuni suspecte de spălare de bani și finanțare a actelor de terorism.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
ale art. 5 alin. (1) și (10) și ale art. 6 alin. (1) și (4) din Normele privind prevenirea și combaterea spălării banilor și a finanțării
actelor de terorism prin intermediul pieței asigurărilor, puse în aplicare prin Ordinul președintelui Comisiei de Supraveghere a
Asigurărilor nr. 24/2008.
Faptele constituie contravenție potrivit art. 39 alin. (2) lit. a), m2) și m3) din Legea nr. 32/2000, cu modificările și completările
ulterioare.
Față de motivele de fapt și de drept arătate, în scopul apărării dreptului asiguraților și al promovării stabilității activității de
asigurare în România, Consiliul Comisiei de Supraveghere a Asigurărilor a hotărât, în ședința din data de 26 ianuarie 2010,
sancționarea cu retragerea autorizației Societății Comerciale ăGeneve Broker de Asigurare” — S.R.L., în conformitate cu
prevederile art. 39 alin. (3) lit. e) din Legea nr. 32/2000, cu modificările și completările ulterioare,
drept care d e c i d e:
Art. 1. — În conformitate cu prevederile art. 39 alin. (3) lit. e)
din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se sancționează cu retragerea autorizației Societatea
Comercială ăGeneve Broker de Asigurare” — S.R.L., cu sediul
în municipiul București, bd. Decebal nr. 14, bl. S6, parter, biroul
nr. 1, sectorul 3, J40/6280/27.03.2007, CUI 21459473/
27.03.2007, RBK-436/24.09.2007, reprezentată legal de domnul
Vasile Robu, conducător executiv/administrator.
Art. 2. — (1) Împotriva prezentei decizii Societatea
Comercială ăGeneve Broker de Asigurare” — S.R.L. poate face

plângere la Curtea de Apel București, în termen de 30 de zile de
la comunicarea acesteia, în conformitate cu prevederile art. 40
alin. (1) din Legea nr. 32/2000, cu modificările și completările
ulterioare.
(2) Plângerea adresată Curții de Apel București nu
suspendă, pe timpul soluționării acesteia, executarea măsurii
sancționatorii, în conformitate cu prevederile art. 40 alin. (2) din
Legea nr. 32/2000, cu modificările și completările ulterioare.
Art. 3. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 22 martie 2010.
Nr. 262.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 201/30.III.2010 conține 16 pagini.

Prețul: 3,20 lei

&JUYDGY|441873]
ISSN 1453—4495

