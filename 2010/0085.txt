Anul 178 (XXII) — Nr. 85

PARTEA I

LEGI, DECRETE, HOTĂRÂRI ȘI ALTE ACTE

Marți, 9 februarie 2010

SUMAR

Pagina

Decizia nr. 1.529 din 17 noiembrie 2009 referitoare la excepția
de neconstituționalitate a prevederilor art. 373 și
art. 3741 din Codul de procedură civilă și ale art. 66
din Legea nr. 36/1995 a notarilor publici și a activității
notariale......................................................................

4–5

Decizia nr. 1.531 din 17 noiembrie 2009 referitoare la excepția
de neconstituționalitate a dispozițiilor art. 8 alin. (1) și
(2) din Ordonanța Guvernului nr. 5/2001 privind
procedura somației de plată ......................................

5–6

Decizia nr. 1.538 din 17 noiembrie 2009 referitoare la excepția
de neconstituționalitate a prevederilor art. 16 alin. (1)
din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea,
precum și din cadrul altor unități din sistemul justiției,
raportate la prevederile art. 4 din Ordonanța de
urgență a Guvernului nr. 27/2006 privind salarizarea și
alte drepturi ale judecătorilor, procurorilor și altor
categorii de personal din sistemul justiției ..................

7–8

9–10

Decizia nr. 1.683 din 17 decembrie 2009 referitoare la
excepția de neconstituționalitate a dispozițiilor art. 254
alin. 2 din Codul penal, ale art. 64 și art. 68 alin. 2 din
Codul de procedură penală și ale art. 261 alin. (6) din
Legea nr. 78/2000 pentru prevenirea, descoperirea și
sancționarea faptelor de corupție ..............................

10–12

12–13

Decizia nr. 1.692 din 17 decembrie 2009 referitoare la
excepția de neconstituționalitate a dispozițiilor
art. 2781 din Codul de procedură penală ..................

2–3

Decizia nr. 1.549 din 17 noiembrie 2009 referitoare la excepția
de neconstituționalitate a dispozițiilor art. 8 alin. (3) și
art. 10 alin. (2) din Legea nr. 550/2002 privind
vânzarea spațiilor comerciale proprietate privată a
statului și a celor de prestări de servicii, aflate în
administrarea consiliilor județene sau a consiliilor
locale, precum și a celor aflate în patrimoniul regiilor
autonome de interes local ..........................................

Decizia nr. 1.687 din 17 decembrie 2009 referitoare la
excepția de neconstituționalitate a dispozițiilor
art. 2781 alin. 7 din Codul de procedură penală ........

DECIZII ALE CURȚII CONSTITUȚIONALE
Decizia nr. 1.528 din 17 noiembrie 2009 referitoare la excepția
de neconstituționalitate a prevederilor art. 93—99 din
Legea nr. 303/2004 privind statutul judecătorilor și
procurorilor ................................................................

Pagina

14–15

Decizia nr. 1.694 din 17 decembrie 2009 referitoare la
excepția de neconstituționalitate a dispozițiilor art. 506
alin. 2 din Codul de procedură penală........................

15–16

2

MONITORUL OFICIAL AL ROMÂNIEI, PARTEA I, Nr. 85/9.II.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.528
din 17 noiembrie 2009

referitoare la excepția de neconstituționalitate a prevederilor art. 93—99 din Legea nr. 303/2004
privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 93—99 din Legea nr. 303/2004 privind statutul
judecătorilor și procurorilor, excepție ridicată de Gheorghe Vasile
Cornel Ilie în Dosarul nr. 40.166/3/2006 al Curții de Apel
București — Secția a IV-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2009, pronunțată în Dosarul
nr. 40.166/3/2006, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 93—99 din Legea
nr. 303/2004 privind statutul judecătorilor și procurorilor,
excepție ridicată de Gheorghe Vasile Cornel Ilie.
În motivarea excepției de neconstituționalitate autorul
acesteia susține, în esență, că prevederile de lege criticate sunt
neconstituționale, întrucât ăîn activitatea de judecată, judecătorii
au o atitudine ireverențioasă față de justițiabili, cărora le încalcă
drepturile prevăzute în Legea fundamentală”.
Curtea de Apel București — Secția a IV-a civilă consideră
că excepția este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate

la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 93—99 din Legea nr. 303/2004 privind statutul
judecătorilor și procurorilor, republicată în Monitorul Oficial al
României, Partea I, nr. 826 din 13 septembrie 2005, cu
modificările și completările ulterioare.
Textele criticate au următoarea redactare:
— Art. 93: ăJudecătorii și procurorii sunt obligați să prezinte,
în condițiile și la termenele prevăzute de lege, declarația de
avere și declarația de interese.”;
— Art. 94: ăJudecătorii și procurorii răspund civil, disciplinar
și penal, în condițiile legii.”;
— Art. 95: ă(1) Judecătorii, procurorii și magistrații-asistenți
pot fi percheziționați, reținuți sau arestați preventiv numai cu
încuviințarea secțiilor Consiliului Superior al Magistraturii.
(2) În caz de infracțiune flagrantă, judecătorii, procurorii și
magistrații-asistenți pot fi reținuți și supuși percheziției potrivit
legii, Consiliul Superior al Magistraturii fiind informat de îndată
de organul care a dispus reținerea sau percheziția.”;
— Art. 96: ă(1) Statul răspunde patrimonial pentru prejudiciile
cauzate prin erorile judiciare.
(2) Răspunderea statului este stabilită în condițiile legii și nu
înlătură răspunderea judecătorilor și procurorilor care și-au
exercitat funcția cu rea-credință sau gravă neglijență.
(3) Cazurile în care persoana vătămată are dreptul la
repararea prejudiciilor cauzate prin erori judiciare săvârșite în
procese penale sunt stabilite de Codul de procedură penală.
(4) Dreptul persoanei vătămate la repararea prejudiciilor
materiale cauzate prin erorile judiciare săvârșite în alte procese
decât cele penale nu se va putea exercita decât în cazul în care
s-a stabilit, în prealabil, printr-o hotărâre definitivă, răspunderea
penală sau disciplinară, după caz, a judecătorului sau
procurorului pentru o faptă săvârșită în cursul judecății
procesului și dacă această faptă este de natură să determine o
eroare judiciară.
(5) Nu este îndreptățită la repararea pagubei persoana care,
în cursul procesului, a contribuit în orice mod la săvârșirea erorii
judiciare de către judecător sau procuror.
(6) Pentru repararea prejudiciului, persoana vătămată se
poate îndrepta cu acțiune numai împotriva statului, reprezentat
prin Ministerul Finanțelor Publice.
(7) După ce prejudiciul a fost acoperit de stat în temeiul
hotărârii irevocabile date cu respectarea prevederilor alin. (6),
statul se poate îndrepta cu o acțiune în despăgubiri împotriva
judecătorului sau procurorului care, cu rea-credință sau gravă
neglijență, a săvârșit eroarea judiciară cauzatoare de prejudicii.
(8) Termenul de prescripție a dreptului la acțiune în toate
cazurile prevăzute de prezentul articol este de un an.”;
— Art. 97: ă(1) Orice persoană poate sesiza Consiliul
Superior al Magistraturii, direct sau prin conducătorii instanțelor

MONITORUL OFICIAL AL ROMÂNIEI, PARTEA I, Nr. 85/9.II.2010
ori ai parchetelor, în legătură cu activitatea sau conduita
necorespunzătoare a judecătorilor sau procurorilor, încălcarea
obligațiilor profesionale în raporturile cu justițiabilii ori săvârșirea
de către aceștia a unor abateri disciplinare.
(2) Exercitarea dreptului prevăzut la alin. (1) nu poate pune
în discuție soluțiile pronunțate prin hotărârile judecătorești, care
sunt supuse căilor legale de atac.”;
— Art. 98: ă(1) Judecătorii și procurorii răspund disciplinar
pentru abaterile de la îndatoririle de serviciu, precum și pentru
faptele care afectează prestigiul justiției.
(2) Răspunderea disciplinară a judecătorilor și procurorilor
militari poate fi angajată numai potrivit dispozițiilor prezentei
legi.”;
— Art. 99: ăConstituie abateri disciplinare:
a) încălcarea prevederilor legale referitoare la declarațiile de
avere, declarațiile de interese, incompatibilități și interdicții
privind judecătorii și procurorii;
b) intervențiile pentru soluționarea unor cereri, pretinderea
sau acceptarea rezolvării intereselor personale sau ale
membrilor familiei ori ale altor persoane, altfel decât în limita
cadrului legal reglementat pentru toți cetățenii, precum și
imixtiunea în activitatea altui judecător sau procuror;
c) desfășurarea de activități publice cu caracter politic sau
manifestarea convingerilor politice în exercitarea atribuțiilor de
serviciu;
d) nerespectarea secretului deliberării sau a confidențialității
lucrărilor care au acest caracter;
e) nerespectarea în mod repetat și din motive imputabile a
dispozițiilor legale privitoare la soluționarea cu celeritate a
cauzelor;
f) refuzul nejustificat de a primi la dosar cererile, concluziile,
memoriile sau actele depuse de părțile din proces;
g) refuzul nejustificat de a îndeplini o îndatorire de serviciu;
h) exercitarea funcției, inclusiv nerespectarea normelor de
procedură, cu rea-credință sau din gravă neglijență, dacă fapta
nu constituie infracțiune;
i) efectuarea cu întârziere a lucrărilor, din motive imputabile;
j) absențele nemotivate de la serviciu, în mod repetat;
k) atitudinea nedemnă în timpul exercitării atribuțiilor de
serviciu față de colegi, avocați, experți, martori sau justițiabili;
l) neîndeplinirea obligației privind transferarea normei de
bază la instanța sau parchetul la care funcționează;
m) nerespectarea dispozițiilor privind distribuirea aleatorie a
cauzelor;

3

n) participarea directă sau prin persoane interpuse la jocurile
de tip piramidal, jocuri de noroc sau sisteme de investiții pentru
care nu este asigurată transparența fondurilor în condițiile legii.”
Autorul excepției susține că textele de lege criticate încalcă,
în ordinea invocării lor, prevederile constituționale ale art. 16
alin. (1) — ăCetățenii sunt egali în fața legii și a autorităților
publice, fără privilegii și fără discriminări”, art. 21 — ăAccesul
liber la justiție”, art. 1 alin. (5) privind obligativitatea respectării
Constituției și a legilor, art. 15 — ăUniversalitatea”, art. 20 —
ăTratatele internaționale privind drepturile omului”, art. 50 —
ăProtecția persoanelor cu handicap”, art. 51 — ăDreptul de
petiționare”, art. 52 — ăDreptul persoanei vătămate de o
autoritate publică” și art. 53 — ăRestrângerea exercițiului unor
drepturi sau al unor libertăți”.
Examinând excepția, Curtea reține că asupra
constituționalității prevederilor de lege criticate în prezenta
cauză, în raport de art. 1 alin. (5), art. 16 și art. 21 din Constituție,
s-a mai pronunțat, de exemplu, prin Decizia nr. 543 din 9 aprilie
2009, publicată în Monitorul Oficial al României, Partea I, nr. 499
din 20 iulie 2009, constatând că răspunderea magistraților
stabilită în condițiile legii nu înlătură răspunderea acestora
pentru exercitarea funcției cu rea-credință sau gravă neglijență,
precum și că răspunderea statului nu mai este limitată doar la
erorile judiciare săvârșite în materie penală, ci privește toate
erorile judiciare, indiferent de natura cauzelor în care au fost
săvârșite, lărgindu-se astfel garanția constituțională a acestei
răspunderi. De asemenea, de exemplu, prin Decizia nr. 633 din
24 noiembrie 2005, publicată în Monitorul Oficial al României,
Partea I, nr. 1.138 din 15 decembrie 2005, Curtea a observat că
problema erorilor judiciare se ridică în principal sub aspectul
reparațiilor pe care societatea este datoare să le acorde celui
care a suferit în mod injust de pe urma erorilor comise în
sistemul judiciar, prevederile constituționale cuprinse în art. 52
alin. (3) consacrând principiul răspunderii obiective a statului în
asemenea împrejurări.
Considerentele reținute în deciziile menționate sunt valabile
și în cauza de față, întrucât nu au intervenit elemente noi, de
natură a determina reconsiderarea jurisprudenței Curții.
În legătură cu invocarea încălcării prevederilor constituționale
ale art. 15 — ăUniversalitatea”, art. 20 — ăTratatele
internaționale privind drepturile omului”, art. 50 — ăProtecția
persoanelor cu handicap”, art. 51 — ăDreptul de petiționare” și
art. 53 — ăRestrângerea exercițiului unor drepturi sau al unor
libertăți”, Curtea constată că acestea nu sunt incidente în cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 93—99 din Legea nr. 303/2004 privind statutul judecătorilor
și procurorilor, excepție ridicată de Gheorghe Vasile Cornel Ilie în Dosarul nr. 40.166/3/2006 al Curții de Apel București — Secția
a IV-a civilă.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 85/9.II.2010
CURTEA CONSTITUȚIONALĂ

D E C I Z I A Nr. 1.529
din 17 noiembrie 2009

referitoare la excepția de neconstituționalitate a prevederilor art. 373 și art. 3741
din Codul de procedură civilă și ale art. 66 din Legea nr. 36/1995
a notarilor publici și a activității notariale
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 373 și art. 3741 din Codul de procedură civilă
și ale art. 66 din Legea nr. 36/1995 a notarilor publici și a
activității notariale, excepție ridicată de Barna Szigeti și Amalia
Szigeti în Dosarul nr. 5.400/111/2008 al Tribunalului Bihor —
Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 16 aprilie 2009, pronunțată în Dosarul
nr. 5.400/111/2008, Tribunalul Bihor — Secția civilă a sesizat
Curtea Constituțională cu excepția de neconstituționalitate
a prevederilor art. 373 și art. 3741 din Codul de procedură
civilă și ale art. 66 din Legea nr. 36/1995 a notarilor publici
și a activității notariale, excepție ridicată de Barna Szigeti și
Amalia Szigeti.
În motivarea excepției de neconstituționalitate autorii
acesteia susțin, în esență, că prevederile de lege criticate
contravin art. 16, art. 21, art. 44 și art. 57 din Constituție,
deoarece permit efectuarea executării silite exclusiv pe baza
unui act notarial, fără existența vreunui control judecătoresc
asupra actului supus executării.
Tribunalul Bihor — Secția civilă consideră că excepția este
neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, prevederile de lege criticate, raportate

la dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl reprezintă prevederile art. 373 și
art. 3741 din Codul de procedură civilă și ale art. 66 din Legea
nr. 36/1995 a notarilor publici și a activității notariale, publicată
în Monitorul Oficial al României, Partea I, nr. 92 din 16 mai 1995,
texte care au următoarea redactare:
— Art. 373 din Codul de procedură civilă: ăHotărârile
judecătorești și celelalte titluri executorii se execută de
executorul judecătoresc din circumscripția judecătoriei în care
urmează să se efectueze executarea ori, în cazul urmăririi
bunurilor, de către executorul judecătoresc din circumscripția
judecătoriei în care se află acestea. Dacă bunurile urmăribile se
află în circumscripțiile mai multor judecătorii, este competent
oricare dintre executorii judecătorești care funcționează pe
lângă acestea.
Instanța de executare este judecătoria în circumscripția
căreia se va face executarea, în afara cazurilor în care legea
dispune altfel.”;
— Art. 3741 din Codul de procedură civilă: ăÎnscrisurile cărora
legea le recunoaște caracterul de titlu executoriu sunt puse în
executare fără învestirea cu formula executorie.”;
— Art. 66 din Legea nr. 36/1995: ăActul autentificat de notarul
public care constată o creanță certă și lichidă are putere de titlu
executoriu la data exigibilității acesteia. În lipsa actului original,
titlul executoriu îl poate constitui duplicatul sau copia legalizată
de pe exemplarul din arhiva notarului public.”
În opinia autorilor excepției de neconstituționalitate
prevederile de lege criticate contravin următoarelor dispoziții
constituționale: art. 16 privind egalitatea în drepturi, art. 21
privind accesul liber la justiție, art. 44 privind dreptul de
proprietate privată și art. 57 privind exercitarea drepturilor și a
libertăților.
Examinând excepția, Curtea reține că prevederile de lege
criticate în prezenta cauză au mai fost supuse controlului de
constituționalitate pentru motive similare.
Astfel, prin Decizia nr. 21 din 11 ianuarie 2007 referitoare la
excepția de neconstituționalitate a prevederilor art. 373 din
Codul de procedură civilă, Curtea a statuat că acest text de lege
este constituțional, reținând că ăprincipiul egalității presupune
existența unor situații de fapt identice, la care trebuie să se
aplice un regim juridic identic; or, în speță, creditorul și debitorul
nu se găsesc în situații identice, fiind așadar firesc ca drepturile
și obligațiile lor să difere”, și că ălegiuitorul poate institui, în
considerarea unor situații deosebite, reguli speciale de
procedură, precum și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza aceste
proceduri, în formele și în modalitățile instituite de lege”.
Cu privire la constituționalitatea art. 66 din Legea nr. 36/1995,
Curtea, prin Decizia nr. 1.040 din 13 noiembrie 2007, publicată
în Monitorul Oficial al României, Partea I, nr. 826 din
4 decembrie 2007, a reținut următoarele: ăCalificarea actelor

MONITORUL OFICIAL AL ROMÂNIEI, PARTEA I, Nr. 85/9.II.2010
notariale care constată o creanță certă, lichidă și exigibilă ca
fiind titluri executorii a fost determinată de necesitatea
valorificării cu celeritate a respectivei creanțe, fără a afecta în
acest mod vreun drept fundamental al părților. O asemenea
concluzie este impusă de împrejurarea că autentificarea oricărui
înscris de către notarul public dă expresie, într-o formă specifică,
acordului de voință al părților, așa cum rezultă din chiar
încheierea de autentificare, care atestă prezența acestora în fața
notarului, identificarea lor, precum și luarea consimțământului
fiecăreia, după ce i s-a adus la cunoștință conținutul înscrisului.
În măsura în care actul autentificat este pus în executare silită,
potrivit art. 399 alin. 1 și 3 din Codul de procedură civilă, acesta
poate face obiectul unei contestații la executare, prilej cu care,
dat fiind că executarea se face în temeiul unui titlu executoriu
care nu este emis de o instanță judecătorească, contestatorul
are posibilitatea de a invoca inclusiv apărări de fond.”

5

Cele statuate de Curte prin deciziile menționate sunt valabile
și în cauza de față, întrucât nu au intervenit elemente noi, de
natură a determina o reconsiderare a jurisprudenței acesteia.
Și în fine, referitor la art. 3741 din Codul de procedură civilă,
Curtea constată că aceste prevederi reprezintă norme de
procedură a căror stabilire, potrivit art. 126 alin. (2) din
Constituție, intră în competența exclusivă a legiuitorului.
Reglementarea actuală din Codul de procedură civilă permite
părții să introducă contestația la executare, ceea ce oferă celor
interesați sau vătămați, după ce executarea silită a început,
dreptul de a cere anularea titlului învestit cu formulă executorie
dat fără îndeplinirea condițiilor legale. Prin instituirea acestei
proceduri legiuitorul a urmărit să restrângă posibilitatea de
tergiversare a executării silite și să realizeze un spor de
celeritate în realizarea dreptului recunoscut prin titlul executoriu.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 373 și art. 3741 din Codul de procedură civilă și ale art. 66
din Legea nr. 36/1995 a notarilor publici și a activității notariale, excepție ridicată de Barna Szigeti și Amalia Szigeti în Dosarul
nr. 5.400/111/2008 al Tribunalului Bihor — Secția civilă.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 1.531
din 17 noiembrie 2009

referitoare la excepția de neconstituționalitate a dispozițiilor art. 8 alin. (1) și (2)
din Ordonanța Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Fabian Niculae

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a art. 8 alin. (1) și (2) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăGes Glass” — S.R.L. în Dosarul
nr. 1.741/105/2009 al Tribunalului Prahova — Secția comercială
și de contencios administrativ.

La apelul nominal se constată lipsa părților, față de care
procedura de citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 9 iunie 2009, pronunțată în Dosarul
nr. 1.741/105/2009, Tribunalul Prahova — Secția comercială
și de contencios administrativ a sesizat Curtea
Constituțională cu excepția de neconstituționalitate a
prevederilor art. 8 alin. (1) și (2) din Ordonanța Guvernului
nr. 5/2001 privind procedura somației de plată.
Excepția a fost ridicată de Societății Comerciale ăGes
Glass” — S.R.L. într-un dosar având ca obiect o cerere în
anulare.

6

MONITORUL OFICIAL AL ROMÂNIEI, PARTEA I, Nr. 85/9.II.2010

În motivarea excepției de neconstituționalitate se arată,
în esență, că cererea în anulare nu este în sine o cale de atac,
nu poate fi asimilată cu apelul sau recursul, întrucât acestea se
judecă de instanțele ierarhic superioare, instanțe ce au
pronunțat hotărârea în fond. Codul de procedură civilă prevede
ca și căi de atac împotriva hotărârilor judecătorești pronunțate în
plină instanță apelul și recursul. Însăși Convenția europeană a
drepturilor omului în art. 13 prevede dreptul la recurs efectiv,
arătând că ăorice persoană ale cărei drepturi și libertăți
recunoscute de prezenta convenție au fost încălcate are dreptul
să se adreseze efectiv unei instanțe naționale, chiar și atunci
când încălcarea s-ar datora unor persoane care au acționat în
exercitarea atribuțiilor lor oficiale”. Însăși esența căii de atac
presupune exercitarea unui control judiciar al hotărârii atacate,
de către o instanță superioară.
Tribunalul Prahova — Secția comercială și de
contencios administrativ consideră că textele legale criticate
sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (1) și (2) din Ordonanța Guvernului
nr. 5/2001 privind procedura somației de plată, publicată în
Monitorul Oficial al României, Partea I, nr. 422 din 30 iulie 2001,
aprobată cu modificări și completări prin Legea nr. 295/2002,
publicată în Monitorul Oficial al României, Partea I, nr. 380 din
5 iunie 2002, cu modificările și completările ulterioare.
Textul de lege criticat are următorul conținut: ă(1) Împotriva
ordonanței prevăzute la art. 6 alin. (2) debitorul poate formula

cererea în anulare, în termen de 10 zile de la data înmânării sau
comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 129 privind folosirea căilor de atac, precum și a
prevederilor art. 13 din Convenția pentru apărarea drepturilor
omului și a libertăților fundamentale care consacră dreptul la un
recurs efectiv.
Examinând excepția de neconstituționalitate, Curtea reține
că Ordonanța Guvernului nr. 5/2001 reglementează o procedură
specială, simplificată și accelerată pentru recuperarea creanțelor
al căror caracter cert, lichid și exigibil rezultă din înscrisuri
însușite de părți. Pe calea acestei proceduri speciale se
soluționează neînțelegerile dintre creditor și debitor legate de
executarea de către debitor a obligației de plată, fără cercetarea
fondului raporturilor juridice dintre părți.
Conform prevederilor art. 126 alin. (2) din Constituție,
ăCompetența instanțelor judecătorești și procedura de judecată
sunt prevăzute numai prin lege”. În raport cu obiectul și natura
diferitelor litigii, a drepturilor, libertăților și intereselor legitime ce
urmează a fi apărate prin acțiuni în justiție, legiuitorul poate
elabora norme diferite privind procedura de sesizare a
instanțelor judecătorești și de judecată, ca și căile de atac ce
pot fi exercitate, cu condiția să nu îngrădească exercițiul
dreptului de acces liber la justiție pentru apărarea și promovarea
intereselor legitime.
Dispozițiile art. 8 alin. (1) și (2) din Ordonanța Guvernului
nr. 5/2001 nu aduc atingere sub niciun aspect prevederilor
constituționale și convenționale invocate.
De altfel, asupra constituționalității acestor dispoziții de lege,
Curtea s-a pronunțat prin mai multe decizii, precum Decizia
nr. 427 din 26 martie 2009, publicată în Monitorul Oficial al
României, Partea I, nr. 270 din 24 aprilie 2009, Decizia nr. 348
din 18 septembrie 2003, publicată în Monitorul Oficial al
României, Partea I, nr. 847 din 27 noiembrie 2003, și Decizia
nr. 213 din 28 februarie 2008, publicată în Monitorul Oficial al
României, Partea I, nr. 233 din 26 martie 2008, respingând,
pentru considerentele acolo reținute, ca neîntemeiate, excepțiile
de neconstituționalitate invocate.
Întrucât nu au intervenit elemente noi, de natură să
determine schimbarea acestei jurisprudențe, considerentele și
soluția pronunțată de Curte prin deciziile menționate sunt
valabile și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 8 alin. (1) și (2) din Ordonanța Guvernului
nr. 5/2001 privind procedura somației de plată, excepție ridicată de Societatea Comercială ăGes Glass” — S.R.L. în Dosarul
nr. 1.741/105/2009 al Tribunalului Prahova — Secția comercială și de contencios administrativ.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

MONITORUL OFICIAL AL ROMÂNIEI, PARTEA I, Nr. 85/9.II.2010

7

CURTEA CONSTITUȚIONALĂ

D E C I Z I A Nr. 1.538
din 17 noiembrie 2009

referitoare la excepția de neconstituționalitate a prevederilor art. 16 alin. (1)
din Ordonanța Guvernului nr. 8/2007 privind salarizarea personalului auxiliar
din cadrul instanțelor judecătorești și al parchetelor de pe lângă acestea, precum și din cadrul
altor unități din sistemul justiției, raportate la prevederile art. 4 din Ordonanța de urgență a
Guvernului nr. 27/2006 privind salarizarea și alte drepturi ale judecătorilor, procurorilor
și altor categorii de personal din sistemul justiției
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 16 alin. (1) din Ordonanța Guvernului
nr. 8/2007 privind salarizarea personalului auxiliar din cadrul
instanțelor judecătorești și al parchetelor de pe lângă acestea,
precum și din cadrul altor unități din sistemul justiției, raportate
la prevederile art. 4 din Ordonanța de urgență a Guvernului
nr. 27/2006 privind salarizarea și alte drepturi ale judecătorilor,
procurorilor și altor categorii de personal din sistemul justiției,
excepție ridicată de Valentina Gabriela Secuianu și Liliana
Palamaru în Dosarul nr. 266/44/2009 al Curții de Apel Galați —
Secția conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
Invocă, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2009, pronunțată în Dosarul
nr. 266/44/2009, Curtea de Apel Galați — Secția conflicte de
muncă și asigurări sociale a sesizat Curtea Constituțională
cu excepția de neconstituționalitate a prevederilor art. 16
alin. (1) din Ordonanța Guvernului nr. 8/2007 privind
salarizarea personalului auxiliar din cadrul instanțelor
judecătorești și al parchetelor de pe lângă acestea, precum
și din cadrul altor unități din sistemul justiției, raportate la
prevederile art. 4 din Ordonanța de urgență a Guvernului
nr. 27/2006 privind salarizarea și alte drepturi ale
judecătorilor, procurorilor și altor categorii de personal din

sistemul justiției, excepție ridicată de Valentina Gabriela
Secuianu și Liliana Palamaru.
În motivarea excepției de neconstituționalitate autorii
acesteia susțin, în esență, că prevederile legale atacate sunt
neconstituționale, întrucât instituie un spor de fidelitate pentru
personalul auxiliar din instanțele judecătorești, inferior celui
acordat magistraților.
Curtea de Apel Galați — Secția conflicte de muncă și
asigurări sociale consideră excepția neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază excepția ca neîntemeiată.
Avocatul Poporului consideră că prevederile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 16 alin. (1) din Ordonanța Guvernului nr. 8/2007
privind salarizarea personalului auxiliar din cadrul instanțelor
judecătorești și al parchetelor de pe lângă acestea, precum și
din cadrul altor unități din sistemul justiției, publicată în Monitorul
Oficial al României, Partea I, nr. 72 din 31 ianuarie 2007,
aprobată cu modificări prin Legea nr. 247/2007, publicată în
Monitorul Oficial al României, Partea I, nr. 485 din 19 iulie 2007,
raportate la dispozițiile art. 4 din Ordonanța de urgență a
Guvernului nr. 27/2006 privind salarizarea și alte drepturi ale
judecătorilor, procurorilor și altor categorii de personal din
sistemul justiției, publicată în Monitorul Oficial al României,
Partea I, nr. 314 din 7 aprilie 2006, aprobată cu modificări și

8

MONITORUL OFICIAL AL ROMÂNIEI, PARTEA I, Nr. 85/9.II.2010

completări prin Legea nr. 45/2007, publicată în Monitorul Oficial
al României, Partea I, nr. 169 din 9 martie 2007.
Textele de lege criticate au următorul conținut:
— Art. 16 alin. (1) din Ordonanța Guvernului nr. 8/2007:
ă(1) Personalul salarizat potrivit prezentei ordonanțe beneficiază
de un spor de fidelitate, în raport cu vechimea efectivă în funcția
auxiliară de specialitate, calculat la salariul de bază, după cum
urmează:
— de la 5 la 10 ani — 5%;
— de la 10 la 15 ani —10%;
— de la 15 la 20 de ani — 15%;
— peste 20 de ani — 20%.”;
— Art. 4 din Ordonanța de urgență a Guvernului nr. 27/2006
prevede: ă(1) Judecătorii, procurorii, personalul asimilat acestora
și magistrații-asistenți beneficiază, în raport cu vechimea numai
în funcțiile de judecător, procuror, magistrat-asistent la Înalta
Curte de Casație și Justiție sau de personal asimilat judecătorilor
și procurorilor, de o majorare a indemnizației stabilite potrivit
art. 3 alin. (1), calculată în procente la indemnizația de încadrare
brută lunară, după cum urmează:
— de la 3 la 5 ani — 10%;
— de la 5 la 10 ani — 15%;
— de la 10 la 15 ani — 20%;
— de la 15 la 20 de ani — 25%;
— peste 20 de ani — 30%.
(2) Indemnizația de încadrare majorată potrivit alin. (1) se
acordă de la data de întâi a lunii următoare celei în care s-a
împlinit vechimea numai în funcțiile prevăzute la alin. (1) și
constituie indemnizația de încadrare brută lunară.
(3) Indemnizația de încadrare majorată potrivit alin. (1) se ia
în calcul la stabilirea pensiilor și a altor drepturi de asigurări
sociale, la stabilirea, recalcularea și actualizarea pensiei de
serviciu, precum și a oricăror alte drepturi ce se determină pe
baza veniturilor salariale.”

Dispozițiile constituționale considerate a fi încălcate sunt cele
ale art. 20 referitoare la tratatele internaționale privind drepturile
omului și ale art. 53 privind restrângerea exercițiului unor
drepturi sau al unor libertăți. Este invocată și încălcarea art. 23
din Declarația Universală a Drepturilor Omului.
Examinând excepția, Curtea constată că asupra
constituționalității prevederilor art. 16 alin. (1) din Ordonanța
Guvernului nr. 8/2007 și a prevederilor art. 4 din Ordonanța de
urgență a Guvernului nr. 27/2006, în raport de critici similare,
Curtea s-a pronunțat prin Decizia nr. 1.002 din 7 octombrie
2008, publicată în Monitorul Oficial al României, Partea I, nr. 753
din 7 noiembrie 2008.
În această decizie, Curtea a reținut că, stabilind o
reglementare separată a drepturilor judecătorilor, procurorilor și
altor categorii de personal din sistemul justiției față de personalul
auxiliar din cadrul instanțelor judecătorești și al parchetelor de
pe lângă acestea, precum și din cadrul altor unități din sistemul
justiției, legiuitorul a avut în vedere existența unor diferențe între
aceste categorii profesionale, diferențe generate nu în ultimul
rând de specificul și complexitatea activităților desfășurate de
către acestea.
Așa fiind, Curtea a constatat că prin textele de lege criticate
nu sunt încălcate prevederile art. 20 din Constituție raportate la
cele ale art. 23 din Declarația Universală a Drepturilor Omului
privind obligația acordării unui salariu egal pentru o muncă
egală.
De asemenea, Curtea a reținut că nu poate primi nici
argumentul referitor la încălcarea art. 53 din Constituție, atât
timp cât semnificația restrângerii unor drepturi sau libertăți nu
poate fi identificată cu existența unor reglementări diferite
întemeiate pe situațiile diferite avute în vedere.
Considerentele și soluția deciziei menționate sunt valabile și
în cauza de față, întrucât nu au intervenit elemente noi, de
natură a determina o reconsiderare a jurisprudenței în materie
a Curții Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (1) din Ordonanța Guvernului nr. 8/2007 privind
salarizarea personalului auxiliar din cadrul instanțelor judecătorești și al parchetelor de pe lângă acestea, precum și din cadrul altor
unități din sistemul justiției, raportate la prevederile art. 4 din Ordonanța de urgență a Guvernului nr. 27/2006 privind salarizarea
și alte drepturi ale judecătorilor, procurorilor și altor categorii de personal din sistemul justiției, excepție ridicată de Valentina Gabriela
Secuianu și Liliana Palamaru în Dosarul nr. 266/44/2009 al Curții de Apel Galați — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

MONITORUL OFICIAL AL ROMÂNIEI, PARTEA I, Nr. 85/9.II.2010

9

CURTEA CONSTITUȚIONALĂ

D E C I Z I A Nr. 1.549
din 17 noiembrie 2009

referitoare la excepția de neconstituționalitate a dispozițiilor art. 8 alin. (3) și art. 10 alin. (2)
din Legea nr. 550/2002 privind vânzarea spațiilor comerciale proprietate privată a statului
și a celor de prestări de servicii, aflate în administrarea consiliilor județene sau a consiliilor locale,
precum și a celor aflate în patrimoniul regiilor autonome de interes local
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (3) și ale art. 10 alin. (2) din Legea
nr. 550/2002 privind vânzarea spațiilor comerciale proprietate
privată a statului și a celor de prestări de servicii, aflate în
administrarea consiliilor județene sau a consiliilor locale, precum
și a celor aflate în patrimoniul regiilor autonome de interes local,
excepție ridicată de Societatea Comercială ăStreliția” — S.R.L.
din Timișoara în Dosarul nr. 9.202/30/2007 al Curții de Apel
Timișoara — Secția contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca neîntemeiată a excepției de
neconstituționalitate a dispozițiilor art. 8 alin. (3) din Legea
nr. 550/2002 și ca inadmisibilă în ceea ce privește dispozițiile
art. 10 alin. (2) din Legea nr. 550/2002.
C U R T E A,

având în vedere actele și lucrările dosarului, constată
următoarele:
Prin Încheierea din 9 aprilie 2009, pronunțată în Dosarul
nr. 9.202/30/2007, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 8 alin. (3) și art. 10 alin. (2) din Legea
nr. 550/2002 privind vânzarea spațiilor comerciale
proprietate privată a statului și a celor de prestări de
servicii, aflate în administrarea consiliilor județene sau a
consiliilor locale, precum și a celor aflate în patrimoniul
regiilor autonome de interes local, excepție ridicată de
Societatea Comercială ăStreliția” — S.R.L. din Timișoara.
În motivarea excepției de neconstituționalitate autorul
arată că teza finală a art. 8 alin. (3) din Legea nr. 550/2002,
potrivit căreia hotărârea pronunțată de instanță cu privire la
prețul de vânzare al spațiilor comerciale ce fac obiectul de
reglementare a legii este definitivă și irevocabilă, contravine
prevederilor constituționale referitoare la accesul liber la justiție,
sub aspectul dublului grad de jurisdicție și al dreptului la un
proces echitabil.
Curtea de Apel Timișoara — Secția contencios
administrativ
și
fiscal
consideră
excepția
de
neconstituționalitate ca fiind întemeiată, dispozițiile criticate
încălcând prevederile art. 129 din Constituție și art. 2 din

Protocolul nr. 7 la Convenția pentru apărarea drepturilor omului
și a libertăților fundamentale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, arătând că legiuitorul
poate institui, în considerarea unor situații deosebite, reguli
speciale de procedură, pe care persoanele interesate să le
utilizeze, în formele și modalitățile stabilite de lege.
Guvernul apreciază critica de neconstituționalitate ca fiind
neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (3) și ale art. 10 alin. (2) din Legea
nr. 550/2002 privind vânzarea spațiilor comerciale proprietate
privată a statului și a celor de prestări de servicii, aflate în
administrarea consiliilor județene sau a consiliilor locale, precum
și a celor aflate în patrimoniul regiilor autonome de interes local,
publicată în Monitorul Oficial al României, Partea I, nr. 803 din
5 noiembrie 2002, care au următorul conținut:
— Art. 8 alin. (3): ăRaportul de evaluare și stabilirea prețului
de vânzare pot fi contestate de persoanele interesate, în termen
de 5 zile de la depunerea raportului, la secția de contencios
administrativ a tribunalului. Judecata se face de urgență, cu
citarea contestatorului, a comisiei și a evaluatorului. Comisia
este reprezentată de președintele acesteia. Participarea
procurorului este obligatorie. Hotărârea este definitivă și
irevocabilă.”;
— Art. 10 alin. (2): ăRefuzul vânzătorului de a încheia
contractul de vânzarea-cumpărare poate fi atacat în justiție în
condițiile art. 8 alin. (3).”
Autorul excepției susține că aceste dispoziții încalcă
prevederile constituționale ale art. 16, 20, 21, 22, 53 și 129,
precum și art. 6 și 13 din Convenția pentru apărarea drepturilor
omului și a libertăților fundamentale și art. 2 din Protocolul nr. 7
la convenție.
Examinând excepția de neconstituționalitate, Curtea reține
că s-a mai pronunțat în sensul constituționalității prevederilor
art. 8 alin. (3) din Legea nr. 550/2002, chiar sub aspectele avute
în vedere de către autorul excepției. Astfel, prin Decizia nr. 161

10

MONITORUL OFICIAL AL ROMÂNIEI, PARTEA I, Nr. 85/9.II.2010

din 28 februarie 2006, publicată în Monitorul Oficial al României,
Partea I, nr. 273 din 27 martie 2006, Curtea a statuat că Legea
fundamentală nu cuprinde dispoziții care să prevadă căile de
atac împotriva hotărârilor judecătorești, stabilind în art. 129 că
acestea se exercită ăîn condițiile legii”. Cu același prilej, Curtea
a arătat că accesul la justiție nu presupune și accesul la toate
mijloacele procedurale prin care se înfăptuiește justiția, iar
instituirea regulilor de desfășurare a procesului în fața
instanțelor judecătorești, deci și reglementarea căilor ordinare
sau extraordinare de atac, este de competența exclusivă a
legiuitorului, care poate institui, în considerarea unor situații
deosebite, reguli speciale de procedură. Astfel, accesul liber la
justiție nu înseamnă accesul la toate structurile judecătorești și
la toate căile de atac.
De asemenea, Curtea a apreciat că nici măcar Convenția
pentru apărarea drepturilor omului și a libertăților fundamentale
nu prevede un dublu grad de jurisdicție, această garanție
procedurală existând doar în materie penală, potrivit art. 2 din
Protocolul nr. 7 la Convenție, în timp ce în celelalte domenii are
aplicabilitate textul art. 13 din Convenție. Astfel, textul art. 13 din
Convenția pentru apărarea drepturilor omului și a libertăților
fundamentale presupune doar existența posibilității efective de
a supune judecății unei instanțe naționale cazul violării unui

drept consacrat de Convenție (Cauza Kudla împotriva Poloniei,
2000) și, în consecință, ănu impune un anumit număr al gradelor
de jurisdicție sau un anumit număr al căilor de atac”.
Curtea a reținut că dispozițiile art. 8 alin. (3) din Legea
nr. 550/2002 constituie expresia transpunerii în legislație a
principiului constituțional privind controlul judecătoresc al actelor
administrative ale autorităților publice, pe calea contenciosului
administrativ. Astfel, prin textele de lege criticate se asigură
accesul la o instanță judecătorească, respectiv secția de
contencios administrativ a tribunalului, a persoanelor
nemulțumite de prețul stabilit prin raportul de evaluare întocmit
de persoanele autorizate, potrivit legii, selectate de comisiile
pentru vânzarea spațiilor comerciale sau de prestări de servicii
constituite în localitățile în care există spații care cad sub
incidența Legii nr. 550/2002. Așadar, întrucât actul administrativ
este supus controlului judecătoresc, critica cu un atare obiect
este lipsită de temei constituțional.
Având în vedere aceleași argumente, nu poate fi reținută nici
critica referitoare la dispozițiile art. 10 alin. (2) din Legea
nr. 550/2002.
Neexistând elemente noi, de natură a determina schimbarea
jurisprudenței Curții, considerentele și soluția deciziei mai sus
amintite își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (3) și art. 10 alin. (2) din Legea nr. 550/2002 privind
vânzarea spațiilor comerciale proprietate privată a statului și a celor de prestări de servicii, aflate în administrarea consiliilor județene
sau a consiliilor locale, precum și a celor aflate în patrimoniul regiilor autonome de interes local, excepție ridicată de Societatea
Comercială ăStreliția” — S.R.L. din Timișoara în Dosarul nr. 9.202/30/2007 al Curții de Apel Timișoara — Secția contencios
administrativ și fiscal.
Definitivă și general obligatorie.
Pronunțată în ședința publică din data de 17 noiembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.683
din 17 decembrie 2009

referitoare la excepția de neconstituționalitate a dispozițiilor art. 254 alin. 2 din Codul penal,
ale art. 64 și art. 68 alin. 2 din Codul de procedură penală și ale art. 261 alin. (6) din Legea
nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 64, art. 68 alin. 2 și ale art. 254 alin. 2 din
Codul penal și ale art. 261 din Legea nr. 78/2000 pentru
prevenirea, descoperirea și sancționarea faptelor de corupție,
excepție ridicată de Ioan-Lucian Precup în Dosarul
nr. 809/108/2008 al Curții de Apel Timișoara — Secția penală.
La apelul nominal se prezintă părțile, autorul excepției fiind
asistat de apărătorul ales Florin Kovacs, cu împuternicire
avocațială la dosar.
Cauza este în stare de judecată.

MONITORUL OFICIAL AL ROMÂNIEI, PARTEA I, Nr. 85/9.II.2010
Apărătorul ales al autorului excepției solicită admiterea
acesteia, reiterând motivele invocate în fața Curții de Apel
Timișoara — Secția penală.
Partea Petru Prundan solicită, de asemenea, admiterea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 aprilie 2009, pronunțată în Dosarul
nr. 809/108/2008, Curtea de Apel Timișoara — Secția penală
a sesizat Curtea Constituțională cu excepția de
neconstituționalitate a dispozițiilor art. 64, art. 68 alin. 2 și
ale art. 254 alin. 2 din Codul penal și ale art. 261 din Legea
nr. 78/2000 pentru prevenirea, descoperirea și sancționarea
faptelor de corupție. Excepția a fost ridicată de Ioan-Lucian
Precup cu ocazia soluționării apelurilor împotriva unei sentințe
penale pronunțate de Tribunalul Arad într-o cauză având ca
obiect trimiterea în judecată pentru săvârșirea infracțiunii de
luare de mită prevăzută de art. 254 alin. 2 din Codul penal.
În motivarea excepției de neconstituționalitate autorul
acesteia susține că prevederile art. 261 alin. (6) din Legea
nr. 78/2000 încalcă egalitatea în drepturi, accesul liber la justiție,
dreptul la un proces echitabil, libertatea individuală, dreptul la
apărare, condițiile și limitele restrângerii exercițiului unor drepturi
sau al unor libertăți și folosirea căilor de atac, întrucât permit
investigatorului sub acoperire să provoace săvârșirea de
infracțiuni, în condițiile în care ar trebui numai să observe
săvârșirea sau pregătirea acestora de către infractori și să
comunice datele acelora care au autorizat activitatea sa. Arată,
în acest sens, că, potrivit art. 64 din Codul de procedură penală,
mijloacele de probă obținute în mod ilegal nu pot fi folosite în
procesul penal. Totodată, invocă jurisprudența în materie a Curții
Europene a Drepturilor Omului, și anume cauzele Teixeira de
Castro împotriva Portugaliei (1998) și Ramanauskas împotriva
Lituaniei (2008), în care Curtea a reținut încălcarea prevederilor
art. 6 paragraful 1 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale, în condițiile în care acțiunile agenților de poliție au
avut efectul unei instigări la săvârșirea de infracțiuni, neexistând
niciun indiciu care să arate că infracțiunile ar fi fost săvârșite fără
intervenția lor.
Curtea de Apel Timișoara — Secția penală apreciază că
textele de lege criticate nu încalcă dispozițiile din Constituție și
din Convenția pentru apărarea drepturilor omului și a libertăților
fundamentale invocate de autorul excepției, nemulțumirile
acestuia vizând de fapt aplicarea respectivelor prevederi legale
de către organele judiciare.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile art. 64 și
art. 254 alin. 2 din Codul penal și ale art. 261 din Legea
nr. 78/2000 sunt constituționale, deoarece nu aduc nicio atingere
prevederilor din Constituție și din Convenția pentru apărarea
drepturilor omului și a libertăților fundamentale invocate de
autorul excepției. Totodată, arată că excepția de
neconstituționalitate a dispozițiilor art. 68 alin. 2 din Codul penal
este inadmisibilă, întrucât acest text de lege a fost abrogat.

11

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit încheierii de sesizare, obiectul excepției de
neconstituționalitate îl constituie dispozițiile art. 64, art. 68 alin. 2
și ale art. 254 alin. 2 din Codul penal și ale art. 261 din Legea
nr. 78/2000 pentru prevenirea, descoperirea și sancționarea
faptelor de corupție. Din concluziile scrise ale autorului excepției
reiese că acesta pune în discuție, în realitate, prevederile
art. 254 alin. 2 din Codul penal, ale art. 64 și art. 68 alin. 2 din
Codul de procedură penală și ale art. 261 alin. (6) din Legea
nr. 78/2000. Prin urmare, Curtea se va pronunța asupra acestor
texte de lege, având următorul cuprins:
— Art. 254 alin. 2 din Codul penal: ăFapta prevăzută în
alin. 1, dacă a fost săvârșită de un funcționar cu atribuții de
control, se pedepsește cu închisoare de la 3 la 15 ani și
interzicerea unor drepturi.”;
— Art. 64 din Codul de procedură penală, completat cu
alin. 2 prin Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003: ăMijloacele de probă prin care se
constată elementele de fapt ce pot servi ca probă sunt:
declarațiile învinuitului sau ale inculpatului, declarațiile părții
vătămate, ale părții civile și ale părții responsabile civilmente,
declarațiile martorilor, înscrisurile, înregistrările audio sau video,
fotografiile, mijloacele materiale de probă, constatările tehnicostiințifice, constatările medico-legale și expertizele.
Mijloacele de probă obținute în mod ilegal nu pot fi folosite în
procesul penal.”;
— Art. 68 alin. 2 din Codul de procedură penală: ăDe
asemenea, este oprit a determina o persoană să săvârșească
sau să continue săvârșirea unei fapte penale, în scopul obținerii
unei probe”;
— Art. 261 alin. (6) din Legea nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 219 din 18 mai 2000,
prevederi introduse prin Ordonanța de urgență a Guvernului
nr. 124/2005 privind modificarea și completarea Legii
nr. 78/2000, publicată în Monitorul Oficial al României, Partea I,
nr. 842 din 19 septembrie 2005: ăInvestigatorii sub acoperire sau
investigatorii cu identitate reală pot fi autorizați să promită, să
ofere sau, după caz, să dea bani ori alte foloase unui funcționar,
în condițiile prevăzute la art. 254, 256 sau 257 din Codul penal.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 privind
accesul liber la justiție și dreptul la un proces echitabil, ale art. 23
referitoare la libertatea individuală, ale art. 24 privind dreptul la
apărare, ale art. 53 referitoare la condițiile și limitele restrângerii
exercițiului unor drepturi sau al unor libertăți și ale art. 129

12

MONITORUL OFICIAL AL ROMÂNIEI, PARTEA I, Nr. 85/9.II.2010

privind folosirea căilor de atac, precum și ale art. 20 referitoare
la tratatele internaționale privind drepturile omului raportate la
prevederile art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că autorul excepției nu formulează nicio critică cu
privire la dispozițiile art. 254 alin. 2 din Codul penal și ale art. 64
și art. 68 alin. 2 din Codul de procedură penală. Or, potrivit
art. 10 alin. (2) din Legea nr. 47/1992, ăSesizările trebuie făcute
în formă scrisă și motivate”.
Referitor la dispozițiile art. 261 alin. (6) din Legea nr. 78/2000,
autorul excepției este nemulțumit, în realitate, de modul de
aplicare a acestora de către organele judiciare. Textul de lege

criticat are în vedere necesitatea asigurării moralității
funcționarilor publici și a descoperirii unor infracțiuni greu de
dovedit, iar condamnarea funcționarului vizat de prevederile
art. 261 alin. (6) din Legea nr. 78/2000 nu survine pentru mita
luată sau pentru foloasele necuvenite primite de la investigatorii
sub acoperire, ci pentru descoperirea unui ansamblu de fapte
infracționale. În aceste condiții, eventualele greșeli de aplicare
a legii de către organele judiciare nu pot constitui însă motive de
neconstituționalitate a dispozițiilor de lege criticate și, prin
urmare, nu pot fi cenzurate de instanța de contencios
constituțional, fiind de competența instanței de judecată învestite
cu soluționarea litigiului, respectiv a celor ierarhic superioare în
cadrul căilor de atac prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 254 alin. 2 din Codul penal, ale art. 64
și art. 68 alin. 2 din Codul de procedură penală și ale art. 261 alin. (6) din Legea nr. 78/2000 pentru prevenirea, descoperirea și
sancționarea faptelor de corupție, excepție ridicată de Ioan-Lucian Precup în Dosarul nr. 809/108/2008 al Curții de Apel Timișoara —
Secția penală.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.687
din 17 decembrie 2009

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 7 din Codul de procedură penală,
excepție ridicată de Ioana Vlădulescu în Dosarul
nr. 45.641/3/2008 (număr în format vechi 933/2009) al Curții de
Apel București — Secția I penală.

La apelul nominal se prezintă părțile, asistate de apărătorii
aleși Georgeta Runceanu, pentru autorul excepției, și Gino
Ștefanache, pentru partea Constantin Blaj, cu împuterniciri
avocațiale la dosar.
Cauza este în stare de judecată.
Apărătorul ales al autorului excepției solicită admiterea
acesteia, reiterând motivele invocate în fața Curții de Apel
București — Secția I penală.
Apărătorul ales al părții Constantin Blaj solicită respingerea
excepției de neconstituționalitate, făcând trimitere la
jurisprudența în materie a Curții Constituționale.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.

MONITORUL OFICIAL AL ROMÂNIEI, PARTEA I, Nr. 85/9.II.2010
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2009, pronunțată în Dosarul
nr. 45.641/3/2008 (număr în format vechi 933/2009), Curtea de
Apel București — Secția I penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 din Codul de procedură penală.
Excepția a fost ridicată de Ioana Vlădulescu cu ocazia
soluționării recursului împotriva unei sentințe penale prin care a
fost respinsă plângerea împotriva unei rezoluții de neîncepere a
urmăririi penale.
În motivarea excepției de neconstituționalitate autorul
acesteia susține că art. 2781 alin. 7 din Codul de procedură
penală încalcă accesul liber la justiție, dreptul la un proces
echitabil, dreptul la apărare, egalitatea în fața legii, dreptul la un
recurs efectiv, dreptul la mediu sănătos și dreptul la respectarea
vieții private și de familie, întrucât judecătorul verifică rezoluția
sau ordonanța atacată doar pe baza lucrărilor și a materialului
din dosarul cauzei și a oricăror înscrisuri noi prezentate,
persoana vătămată neputând solicita proba cu expertiză sau
alte probe necesare unei juste soluționări a cauzei.
Curtea de Apel București — Secția I penală apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 2781 alin. 7
din Codul de procedură penală sunt constituționale, întrucât nu
încalcă prevederile din Legea fundamentală invocate de autorul
excepției. Face trimitere, în acest sens, la Decizia Curții
Constituționale nr. 165/2006.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părților, concluziile procurorului, dispozițiile de lege

13

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 privind accesul liber la justiție, ale art. 24 referitoare
la dreptul la apărare și ale art. 35 privind dreptul la mediu
sănătos, precum și a prevederilor art. 6 referitoare la dreptul la
un proces echitabil și ale art. 8 privind dreptul la respectarea
vieții private și de familie din Convenția pentru apărarea
drepturilor omului și a libertăților fundamentale, ale art. 7
referitoare la egalitatea în fața legii și ale art. 8 instituind dreptul
la un recurs efectiv din Declarația Universală a Drepturilor
Omului și ale art. 14 privind dreptul la un proces echitabil din
Pactul internațional cu privire la drepturile civile și politice.
Examinând excepția de neconstituționalitate, Curtea
constată că dispozițiile art. 2781 alin. 7 din Codul de procedură
penală au mai fost supuse controlului instanței de contencios
constituțional prin raportare la aceleași prevederi din Constituție
și din actele normative internaționale, invocate și în prezenta
cauză, și față de critici similare. În acest sens sunt, de exemplu,
Decizia nr. 770 din 1 iulie 2008, publicată în Monitorul Oficial al
României, Partea I, nr. 562 din 25 iulie 2008, și Decizia nr. 1.223
din 18 noiembrie 2008, publicată în Monitorul Oficial al
României, Partea I, nr. 893 din 30 decembrie 2008, prin care
Curtea Constituțională a respins ca neîntemeiată excepția de
neconstituționalitate a dispozițiilor de lege criticate, pentru
motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 din Codul de procedură penală, excepție ridicată
de Ioana Vlădulescu în Dosarul nr. 45.641/3/2008 (număr în format vechi 933/2009) al Curții de Apel București — Secția I penală.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 85/9.II.2010
CURTEA CONSTITUȚIONALĂ

D E C I Z I A Nr. 1.692
din 17 decembrie 2009

referitoare la excepția de neconstituționalitate a dispozițiilor art. 2781
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2781 din Codul de procedură penală, excepție
ridicată de Aurelian-Emil Ranetti în Dosarul nr. 140/92/2009 al
Tribunalului Militar București.
La apelul nominal se prezintă autorul excepției, lipsind
cealaltă parte, față de care procedura de citare este legal
îndeplinită.
Cauza este în stare de judecată.
Autorul excepției solicită admiterea acesteia, reiterând
motivele invocate în fața Tribunalului Militar București, și depune
note scrise în acest sens.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 iunie 2009, pronunțată în Dosarul
nr. 140/92/2009, Tribunalul Militar București a sesizat Curtea
Constituțională cu excepția de neconstituționalitate a
dispozițiilor art. 2781 din Codul de procedură penală.
Excepția a fost ridicată de Aurelian-Emil Ranetti cu ocazia
soluționării plângerii împotriva unei rezoluții de neîncepere a
urmăririi penale.
În motivarea excepției de neconstituționalitate autorul
acesteia susține că art. 2781 din Codul de procedură penală
încalcă dispozițiile constituționale privind rolul Ministerului Public
și statutul procurorilor, precum și dreptul la un proces echitabil,
întrucât nu asigură participarea la ședință a unui procuror situat
într-o poziție ierarhic superioară sau cel puțin egală celui care a
emis sau a confirmat actul al cărui control judiciar se realizează
pe această cale.
Tribunalul Militar București apreciază că excepția de
neconstituționalitate este neîntemeiată, deoarece textul de lege
criticat nu aduce nicio atingere prevederilor constituționale
invocate de autorul excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile autorului excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale

art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 2781 din Codul de procedură penală, modificate
prin Legea nr. 356/2006 pentru modificarea și completarea
Codului de procedură penală, precum și pentru modificarea altor
legi, publicată în Monitorul Oficial al României, Partea I, nr. 677
din 7 august 2006, având următorul cuprins: ăDupă respingerea
plângerii făcute conform art. 275—278 împotriva rezoluției de
neîncepere a urmăririi penale sau a ordonanței ori, după caz, a
rezoluției de clasare, de scoatere de sub urmărire penală sau de
încetare a urmăririi penale, date de procuror, persoana
vătămată, precum și orice alte persoane ale căror interese
legitime sunt vătămate pot face plângere, în termen de 20 de
zile de la data comunicării de către procuror a modului de
rezolvare, potrivit art. 277 și 278, la judecătorul de la instanța
căreia i-ar reveni, potrivit legii, competența să judece cauza în
primă instanță. Plângerea poate fi făcută și împotriva dispoziției
de netrimitere în judecată cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.
În cazul prevăzut în alin. 8 lit. c), actul de sesizare a instanței
îl constituie plângerea persoanei la care se referă alin. 1.

MONITORUL OFICIAL AL ROMÂNIEI, PARTEA I, Nr. 85/9.II.2010
Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale

15

ale art. 131 alin. (1) referitoare la rolul Ministerului Public și ale
art. 132 privind statutul procurorilor, precum și ale art. 20
referitoare la tratatele internaționale privind drepturile omului,
raportate la prevederile art. 6 referitoare la dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a reglementa participarea
la ședință a unui procuror situat într-o poziție ierarhic superioară
sau cel puțin egală celui care a emis sau a confirmat actul al
cărui control judiciar se realizează prin procedura prevăzută de
dispozițiile art. 2781 din Codul de procedură penală. O
asemenea solicitare nu intră, însă, în competența de soluționare
a Curții Constituționale, care, conform art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781 din Codul de procedură penală,
excepție ridicată de Aurelian-Emil Ranetti în Dosarul nr. 140/92/2009 al Tribunalului Militar București.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.694
din 17 decembrie 2009

referitoare la excepția de neconstituționalitate a dispozițiilor art. 506 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 506 alin. 2 din Codul de procedură penală,
excepție ridicată de instanța de judecată, din oficiu, în Dosarul
nr. 28.848/3/2008 al Tribunalului București — Secția a V-a civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2009, pronunțată în Dosarul
nr. 28.848/3/2008, Tribunalul București — Secția a V-a civilă
a sesizat Curtea Constituțională cu excepția de
neconstituționalitate a dispozițiilor art. 506 alin. 2 din Codul
de procedură penală. Excepția a fost ridicată de instanța de
judecată, din oficiu, cu ocazia soluționării unei cauze civile
având ca obiect pretenții.
În motivarea excepției de neconstituționalitate autorul
acesteia susține că art. 506 alin. 2 din Codul de procedură
penală încalcă accesul liber la justiție, în măsura în care este
interpretat în sensul că termenul de prescripție de 18 luni
prevăzut de acest text legal curge în toate cazurile de la data
rămânerii definitive, după caz, a hotărârilor instanței de judecată
sau a ordonanțelor procurorului, prevăzute în art. 504 din Codul
de procedură penală, independent de citarea în procesul penal
a persoanei împotriva căreia curge termenul de prescripție sau
de comunicarea către aceasta a respectivei hotărâri
judecătorești sau ordonanțe a procurorului. Arată că partea care
nu are cunoștință de existența hotărârii instanței de revocare a

16

MONITORUL OFICIAL AL ROMÂNIEI, PARTEA I, Nr. 85/9.II.2010

măsurii privative sau restrictive de libertate, sau a hotărârii
judecătorești definitive de achitare sau de încetare a procesului
penal pentru cauza prevăzută în art. 10 alin. 1 lit. j) din Codul de
procedură penală ori de existența ordonanței procurorului de
revocare a măsurii privative sau restrictive de libertate, sau de
scoatere de sub urmărire penală sau de încetare a urmăririi
penale pentru cauza prevăzută în același art. 10 alin. 1 lit. j) este
privată de prerogativa formulării în termenul de prescripție
prevăzut de lege a acțiunii în repararea pagubei materiale sau
a daunei morale în cazul condamnării pe nedrept sau al privării
ori restrângerii de libertate în mod nelegal. Astfel, persoanei
interesate i se anulează posibilitatea concretă și efectivă de
valorificare a dreptului de acces la justiție prevăzut de art. 21
din Legea fundamentală. Face trimitere, în acest sens, la
Decizia Curții Constituționale nr. 604/2008.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului apreciază că dispozițiile art. 506 alin. 2
din Codul de procedură penală sunt constituționale, întrucât nu
încalcă prevederile art. 21 din Legea fundamentală. Face
trimitere, în acest sens, la deciziile Curții Constituționale
nr. 417/2004, nr. 28/2005 și nr. 1.326/2008. Mai arată că, în
realitate, autorul excepției pune în discuție modul de interpretare
și aplicare a dispozițiilor de lege criticate, ceea ce nu reprezintă
o problemă de constituționalitate. Astfel, calculul termenelor de
prescripție în situații particulare constituie atributul instanței de
judecată învestite cu soluționarea litigiului, în funcție de
informațiile și actele existente la dosar. Potrivit dispozițiilor
art. 18 din Decretul nr. 167/1958 privitor la prescripția extinctivă,
instanța de judecată este obligată ca, din oficiu, să cerceteze
dacă dreptul la acțiune este prescris.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 506 alin. 2 din Codul de procedură penală,
modificate prin Legea nr. 281/2003 privind modificarea și
completarea Codului de procedură penală și a unor legi
speciale, publicată în Monitorul Oficial al României, Partea I,
nr. 468 din 1 iulie 2003, având următorul cuprins: ăAcțiunea
poate fi introdusă în termen de 18 luni de la data rămânerii
definitive, după caz, a hotărârilor instanței de judecată sau a
ordonanțelor procurorului, prevăzute în art. 504.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 referitoare la accesul liber la justiție.
Examinând excepția de neconstituționalitate, Curtea
constată că autorul excepției pune în discuție, în realitate, modul
de interpretare a dispozițiilor art. 506 alin. 2 din Codul de
procedură penală, ceea ce excedează competenței Curții
Constituționale, fiind de competența instanței de judecată
învestite cu soluționarea litigiului, respectiv a celor ierarhic
superioare în cadrul căilor de atac prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 506 alin. 2 din Codul de procedură
penală, excepție ridicată de instanța de judecată, din oficiu, în Dosarul nr. 28.848/3/2008 al Tribunalului București — Secția a V-a
civilă.
Definitivă și general obligatorie.
Pronunțată în ședința publică din data de 17 decembrie 2009.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 85/9.II.2010 conține 16 pagini.

Prețul: 3,20 lei

&JUYDGY|440715]
ISSN 1453—4495

