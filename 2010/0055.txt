PARTEA I

Anul 178 (XXII) — Nr. 55

Luni, 25 ianuarie 2010

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

35.

— Hotărâre privind aprobarea stemelor comunelor
Balotești și Moara Vlăsiei, județul Ilfov ......................

1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
31.

— Ordin al ministrului finanțelor publice privind aprobarea
Manualului de identitate vizuală pentru instrumentele
structurale 2007—2013 în România ......................

3–14

115/C. — Ordin al ministrului justiției pentru modificarea
Ordinului ministrului justiției nr. 1.443/C/2008 privind
condițiile de acordare a compensației lunare pentru
chirie cuvenită funcționarilor publici cu statut special
din sistemul administrației penitenciare......................

15

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor comunelor Balotești
și Moara Vlăsiei, județul Ilfov
În temeiul art. 108 din Constituția României, republicată, și al art. 10 alin. (2)
din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Balotești și Moara Vlăsiei,
județul Ilfov, prevăzute în anexele nr. 1.1 și 1.2.
(2) Descrierea și semnificațiile elementelor însumate ale stemelor sunt
prevăzute în anexele nr. 2.1 și 2.2.
(3) Anexele nr. 1.1, 1.2, 2.1 și 2.2 fac parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
București, 6 ianuarie 2010.
Nr. 35.

2

MONITORUL OFICIAL AL ROMÂNIEI, PARTEA I, Nr. 55/25.I.2010
ANEXA Nr. 1.1*)

ANEXA Nr. 2.1

DESCRIEREA ȘI SEMNIFICAȚIILE

STEMA

elementelor însumate ale stemei comunei Balotești,
județul Ilfov

comunei Balotești, județul Ilfov

Descrierea stemei
Potrivit anexei nr. 1.1, stema comunei Balotești se compune
dintr-un scut triunghiular cu marginile rotunjite, având câmpul
albastru, tăiat în chevron de argint.
În dreapta-stânga chevronului se află patru frunze de stejar
cu câte o ghindă de aur.
În centrul scutului este plasat un cap de bovină de aur,
privind spre dreapta.
În vârful scutului se află un brâu undat de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Frunzele de stejar reprezintă rămășițe din Codrul Vlăsiei.
Chevronul semnifică un element din blazonul familiei de
moșieri Bibescu.
Brâul undat simbolizează bălțile care se află în zonă,
principala fiind cea de la Săftica, sat ce aparține localității.
Capul de bovină reprezintă ocupația de bază a locuitorilor,
care este zootehnia, și prezența Institutului de CercetareDezvoltare pentru Bovine Balotești.
Coroana murală cu un turn crenelat semnifică faptul că
localitatea are rangul de comună.
*) Anexa nr. 1.1 este reprodusă în facsimil.

ANEXA Nr. 1.2*)

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Moara Vlăsiei, județul Ilfov

elementelor însumate ale stemei comunei Moara Vlăsiei,
județul Ilfov
Descrierea stemei
Potrivit anexei nr. 1.2, stema comunei Moara Vlăsiei se
compune dintr-un scut triunghiular cu marginile rotunjite, tripartit,
având un brâu undat, de argint.
În partea superioară, în dreapta, în câmp albastru, se află o
moară de apă.
În partea superioară, în stânga, în câmp auriu, se află o
ramură de stejar cu trei frunze și două ghinde, în culori naturale.
În vârful scutului, în câmp verde, se află un palat cu opt
ferestre, despărțite la mijloc de un corp central cu etaj și fronton,
având o scară dublă de acces, cu câte trei deschideri arcuite la
fiecare nivel, de argint.
Scutul este trimbrat de o coroană murală de argint cu un turn
crenelat.
Semnificațiile elementelor însumate
Moara de apă dă denumirea localității.
Ramura de stejar semnifică Codrii Vlăsiei.
Brâul undat și tripartit simbolizează cele trei râuri care
traversează localitatea: Mostiștea, Cociovaliștea și Vlăsia.
Palatul face trimitere la monumentul de arhitectură ridicat de
domnitorul Dimitrie Ghica în anul 1837, în satul Căciulați.
Coroana murală cu un turn crenelat semnifică faptul că
localitatea are rangul de comunǎ.

*) Anexa nr. 1.2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 55/25.I.2010

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Manualului de identitate vizuală pentru instrumentele structurale 2007—2013
în România
Având în vedere art. 69 pct. 1 din Regulamentul (CE) nr. 1.083/2006 al Consiliului din 11 iulie 2006 de stabilire a anumitor
dispoziții generale privind Fondul European de Dezvoltare Regională, Fondul Social European și Fondul de Coeziune și de
abrogare a Regulamentului (CE) nr. 1.260/1999, art. 7—9 din Regulamentul (CE) nr. 1.828/2006 al Comisiei din 8 decembrie 2006
de stabilire a normelor de punere în aplicare a Regulamentului (CE) nr. 1.083/2006 al Consiliului de stabilire a anumitor dispoziții
generale privind Fondul European de Dezvoltare Regională, Fondul Social European și Fondul de Coeziune și a Regulamentului
(CE) nr. 1.080/2006 al Parlamentului European și al Consiliului privind Fondul European de Dezvoltare Regională, precum și art. 7
din Hotărârea Guvernului nr. 457/2008 privind cadrul instituțional de coordonare și de gestionare a instrumentelor structurale,
în temeiul art. 10 alin. (4), art. 2 alin. (2) lit. j) și al art. 3 alin. (1) pct. 56 și 65 din Hotărârea Guvernului nr. 34/2009 privind
organizarea și funcționarea Ministerului Finanțelor Publice, cu modificările și completările ulterioare, precum și al art. 8 pct. 41 din
Hotărârea Guvernului nr. 457/2008,
ministrul finanțelor publice emite următorul ordin:
Art. 1. — Se aprobă Manualul de identitate vizuală pentru
instrumentele structurale 2007—2013 în România, prevăzut în
anexă.
Art. 2. — Anexa face parte integrantă din prezentul ordin.
Art. 3. — Autoritatea pentru Coordonarea Instrumentelor
Structurale, autoritățile de management pentru programele

operaționale și organismele intermediare desemnate conform
Hotărârii Guvernului nr. 457/2008 privind cadrul instituțional de
coordonare și de gestionare a instrumentelor structurale vor
duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea l.

Ministrul finanțelor publice,
Sebastian Teodor Gheorghe Vlădescu
București, 6 ianuarie 2010.
Nr. 31.
ANEXĂ

M A N U A L D E I D E N T I TAT E V I Z U A L Ă

pentru instrumentele structurale 2007—2013 în România
Introducere
Actualul manual de identitate vizuală și regulile specifice
stabilite de fiecare autoritate de management se aplică tuturor
programelor operaționale și proiectelor finanțate din instrumente
structurale1. Dacă este cazul, autoritățile de management pentru
programele operaționale pot stabili reguli mai detaliate, fără a le
încălca pe cele din acest manual.
Având în vedere specificitatea programelor din cadrul
obiectivului ăCooperare teritorială europeană”, reprezentată în
special prin parteneriate multilaterale, prevederile manualelor
de identitate proprii acestor programe vor prevala prevederilor
Manualului de identitate vizuală pentru instrumentele structurale
2007—2013 în România.
Elementele de identitate vizuală ale Uniunii Europene și ale
Instrumentelor structurale în România prezentate mai jos trebuie
folosite de către:
1. autoritățile de management și organismele intermediare/
secretariatele tehnice comune (STC) responsabile de
implementarea programelor operaționale finanțate din fondurile
structurale și de coeziune;
2. beneficiarii finanțărilor nerambursabile din fonduri
structurale și de coeziune, responsabili de implementarea
proiectelor finanțate de Uniunea Europeană.

Prevederile prezentului manual de identitate vizuală vor fi
parte integrantă a contractelor de finanțare încheiate în cadrul
programelor finanțate de Uniunea Europeană între autoritățile
de management/organismele intermediare/STC și beneficiari.
Autoritățile de management, organismele intermediare/STC și
beneficiarii trebuie să prevadă resursele bugetare
corespunzătoare pentru activitățile și produsele de informare și
comunicare.
Scopul acestui manual este acela de a prezenta:
• elementele care trebuie folosite în vederea promovării
identității vizuale a Uniunii Europene și a instrumentelor
structurale în România, inclusiv exemple grafice;
• regulile de utilizare a acestor elemente;
• situațiile în care sunt permise excepții de la aceste reguli.
CAPITOLUL 1
Sigle
1.1. Sigla*) Uniunii Europene

Sigla Uniunii Europene (UE) este un steag albastru
dreptunghiular a cărui lungime este o dată și jumătate mai mare
decât înălțimea.

1 Pentru programele/proiectele finanțate în cadrul obiectivului 3, prevalează manualele de identitate vizuală ale programelor operaționale și prevederile
acestui manual.
*) Sigla Uniunii Europene este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 55/25.I.2010

Cele 12 stele galbene ale steagului UE, situate la intervale
egale, formează un cerc imaginar al cărui centru se află la
intersecția diagonalelor dreptunghiului (stelele sunt poziționate
asemenea cifrelor pe cadranul unui ceas). Raza acestui cerc
este egală cu o treime din înălțimea steagului. Fiecare stea are
5 vârfuri așezate pe circumferința unui cerc imaginar a cărui
rază este egală cu 1/18 din înălțimea steagului. Toate stelele
sunt așezate având unul dintre vârfuri dispus vertical și îndreptat
în sus și alte două vârfuri așezate pe o linie care face un unghi
drept cu catargul steagului. Textul UNIUNEA EUROPEANĂ face
parte din siglă și este obligatoriu.

Simbolul are următoarele culori:
— Pantone Reflex Blue pentru suprafața steagului
(descompunere CMYK: 100-70-0-20);
— Pantone Process Yellow pentru stele (descompunere
CMYK: 0-14-80-0)
În cazul folosirii siglei la o culoare, se va folosi Pantone
Reflex Blue, negru sau alb.
Se recomandă plasarea siglei pe un fundal alb. Dacă totuși
se folosește un fundal multicolor, sigla va avea un contur alb cu
grosimea egală cu 1/25 din înălțimea dreptunghiului.

Simbolul Uniunii Europene, color

Detaliu de poziționare a stelelor (acestea sunt așezate având unul dintre vârfuri dispus vertical și îndreptat în sus și alte două
vârfuri așezate pe o linie care face un unghi drept cu catargul steagului)

MONITORUL OFICIAL AL ROMÂNIEI, PARTEA I, Nr. 55/25.I.2010

Sigla Uniunii Europene
Exemple de reproducere incorectă a siglei Uniunii Europene:
• Emblema este răsturnată.

• Steluțele nu sunt dispuse vertical.

• Steluțele nu sunt corect poziționate în cerc: trebuie să fie
aranjate la fel ca orele de pe cadranul ceasului.

5

6

MONITORUL OFICIAL AL ROMÂNIEI, PARTEA I, Nr. 55/25.I.2010

1.2. Sigla*) Guvernului României

Guvernul României finanțează toate programele
operaționale și majoritatea proiectelor cofinanțate de Uniunea
Europeană în România. Prin urmare, stema României va fi
prezentă pe produsele de comunicare ale acestor programe și
proiecte, însoțită de textul GUVERNUL ROMÂNIEI. Cele două
elemente menționate (stema României și textul GUVERNUL
ROMÂNIEI) compun sigla care va fi folosită pe produsele de
comunicare.

Stema României are următoarele culori:
— Roșu CMYK: 0-100-100-0, RGB: 236-28-36;
— Galben CMYK: 0-18-100-0, RGB: 255-206-0;
— Albastru: CMYK: 100-60-0-0, RGB: 0-102-178.
În cazul folosirii siglei la o culoare, se va folosi Pantone
Reflex Blue, negru sau alb.
Se recomandă plasarea siglei pe un fundal alb. Varianta
negativă se poate folosi atât în cazul fundalului colorat, cât și al
fundalului negru.

Sigla Guvernului României
1.3. Sigla**) instrumentelor structurale în România

Ministerul Finanțelor Publice a elaborat și a înregistrat la
Oficiul de Stat pentru Invenții și Mărci (anexa nr. 1) sigla
instrumentelor structurale în România, simbolizând cooperarea
dintre România și Uniunea Europeană.
Sigla este compusă din steagul României și opt dintre stelele
steagului UE, înscrise într-un cerc, iar textul INSTRUMENTE
STRUCTURALE 2007—2013 are caracter opțional, putând fi
înlocuit cu sloganul și/sau cu numele programului operațional

respectiv. Culorile sunt cele ale steagului României. Pentru text,
fonturile folosite sunt Arial, culoarea negru. Pentru text, se
acceptă și folosirea culorii albastre, aceeași cu a steagului.
Sigla va fi folosită pe toate materialele de comunicare
aferente programelor și proiectelor finanțate din instrumentele
structurale, împreună cu sigla Uniunii Europene și cu sigla
Guvernului României.
Varianta color a siglei:

Codurile de culoare folosite pentru tipar sunt, în
descompunere CMYK:
Roșu: 2-94-94-0
Galben: 4-5-93-0
Albastru: 95-49-4-0
Pentru aplicații electronice, se vor folosi următoarele culori,
în descompunere RGB:

Roșu: 220-55-30
Galben: 255-245-0
Albastru: 0-90-160
Este recomandată folosirea siglei pe fundal bleu sau fond de
culoare în acord cromatic. Se va evita folosirea pe un fond de
aceeași culoare cu una dintre culorile siglei.

*) Sigla Guvernului României este reprodusă în facsimil.
**) Sigla instrumentelor structurale în România este reprodusă în facsimil.

MONITORUL OFICIAL AL ROMÂNIEI, PARTEA I, Nr. 55/25.I.2010

7

În documente alb-negru, se va folosi varianta alb-negru a siglei sau varianta sa negativă:

Codificarea CMYK pentru varianta alb-negru pozitiv folosită
pentru tipar:
Roșu: 0-0-0-50
Galben 0-0-0-0
Albastru 0-0-0-100
Codificarea RGB pentru varianta alb-negru pozitiv folosită
pentru aplicații electronice:

Roșu: 128-128-128
Galben: 255-245-0
Albastru: 0-90-160
Ca element grafic suplimentar, necesar pentru diferențiere,
apare linia neagră de contur la ăgalben” și la stele, cu o grosime
de 0,5 puncte.

Codificările pentru varianta alb-negru negativ sunt aceleași
cu ale variantei negative, însă ăalbastrul” și stelele au contur
alb cu grosimea de 0,5 puncte.
Sigla mai are o variantă color pentru utilizarea pe fundalul
paginii, prezentată mai jos.
Codurile de culoare folosite pentru tipar sunt, în
descompunere CMYK:
Roșu: 3-8-6-0

Galben: 2-2-11-0
Albastru: 15-5-5-0
Pentru aplicații electronice, se vor folosi următoarele culori,
în descompunere RGB:
Roșu: 242-228-227
Galben: 255-253-229
Albastru: 229-243-255

Instrumente Structurale
2007-2013

8

MONITORUL OFICIAL AL ROMÂNIEI, PARTEA I, Nr. 55/25.I.2010
CAPITOLUL 2
Reguli generale de identitate vizuală

2.1. În utilizarea regulilor de identitate vizuală, toate părțile
implicate acționează în spiritul parteneriatului și al ajutorului

reciproc. În consecință, excepții de la aceste reguli sunt
acceptate, de la caz la caz, dacă acestea se justifică, după
consultarea ACIS de către autoritățile de management/
organismele intermediare/secretariatele tehnice comune sau,
după caz, după consultarea autorităților de management/
organismelor intermediare/ secretariatelor tehnice comune de
către beneficiari.
2.2. Steagul Uniunii Europene va fi însoțit de textul:
ăUNIUNEA EUROPEANĂ”.
2.3. Sigla instrumentelor structurale în România va fi folosită
pe materialele de promovare împreună cu sigla Uniunii
Europene și cu sigla Guvernului României. Textul care va însoți
sigla poate fi ăInstrumente structurale 2007—2013”, numele
și/sau sloganul programului operațional finanțat din instrumente
structurale (de exemplu: ăInvestim în viitor”, ăPOS Transport”).
De exemplu:

2.4. Sigla Uniunii Europene, sigla Guvernului României și
sigla instrumentelor structurale în România vor fi folosite pe
toate materialele destinate publicului. Ca regulă generală, nu
sunt acceptate alte sigle.
Excepții:
1. Autoritățile de management care își elaborează sigle
proprii pentru programele finanțate din instrumentele structurale
le pot folosi, însă doar împreună cu sigla UE, sigla Guvernului
României și cea a Instrumentelor structurale în România.
2. În cazul în care proiectul/programul beneficiază și de
finanțare de la companii private sau de la alte instituții pe durata
derulării sale, se poate menționa această contribuție în
evenimentele publice sau pe materialele distribuite, cu
includerea siglei instituției respective, dar numai după
consultarea ACIS sau a autorității de management.
2.5. Ordinea siglelor pe documente este următoarea:
• sigla Uniunii Europene (în stânga sus);
• sigla Guvernului României va fi plasată la mijloc, sus;
• sigla instrumentelor structurale în România va fi plasată în
colțul din dreapta sus, obligatoriu ultima din rândul de sus. În
cazul în care există o siglă a programului operațional/proiectului,
aceasta va fi așezată la mijloc, în partea de sus sau de jos a
documentului ori conform principiilor de identitate vizuală
stabilite de autoritatea de management respectivă;
• siglele celorlalte instituții implicate pot fi amplasate sus, în
partea de mijloc, sau în partea de jos a documentelor.
2.6. Siglele Uniunii Europene și Guvernului României vor
utiliza
majusculele
pentru
denumirea
instituțiilor
finanțatoare/cofinanțatoare: UNIUNEA EUROPEANĂ, respectiv

GUVERNUL ROMÂNIEI și litere de titlu pentru numele fondului
din care se obține finanțare: Fondul European de Dezvoltare
Regională, Fondul Social European, Fondul de Coeziune.
2.7. Se va folosi denumirea întreagă a instituțiilor UE
(Uniunea Europeană, Comisia Europeană etc.); acronimele (de
exemplu: UE, CE etc.) sunt acceptate numai dacă denumirea
acelor instituții apare în text de mai multe ori și denumirea lor
întreagă a fost utilizată cel puțin o dată.
2.8. Sintagma ăProgram operațional/Proiect cofinanțat din
Fondul...” se va folosi pe toate materialele destinate publicului,
beneficiarilor sau potențialilor beneficiari (cu excepția
programelor operaționale sau a proiectelor cofinanțate din mai
multe fonduri), împreună cu afirmația pe care autoritatea de
management care gestionează programul respectiv a ales-o
pentru a sublinia contribuția Comunității (de preferat ăInvestim în
viitorul tău”). În cazul în care programul operațional sau proiectul
nu mai beneficiază în prezent de finanțare, textul care însoțește
sigla se va completa cu perioada de finanțare (de exemplu:
Proiect cofinanțat din Fondul Social European în perioada
1 ianuarie 2008—31 decembrie 2008). Dacă există suficient
spațiu, sintagma va fi plasată în apropierea steagului Uniunii
Europene.
2.9. Mesajele publicitare în favoarea societăților comerciale
nu sunt admise în materialele destinate publicului, produse în
cadrul unui proiect cofinanțat de Uniunea Europeană.
2.10. Autoritățile de management vor informa în scris ACIS
despre principalele activități și mijloace de informare planificate
(de exemplu: campanii, comunicate de presă, clipuri
audio/video, publicații).

Proiectele și programele cofinanțate de Uniunea Europeană
au obligația să facă referire la faptul că Uniunea Europeană
asigură cofinanțarea pentru acestea și de a face cunoscute
activitățile care beneficiază de finanțare. Regulile de identitate
vizuală sunt stabilite pentru a sprijini pe cât posibil beneficiarii și
autoritățile responsabile de managementul programelor să își
îndeplinească această obligație. Ministerul Finanțelor Publice
— Autoritatea pentru coordonarea instrumentelor structurale
(ACIS) va fi în contact direct cu instituțiile de management și
implementare, pentru promovarea programelor, iar acestea din
urmă cu beneficiarul, pentru promovarea proiectelor.
Reguli generale

MONITORUL OFICIAL AL ROMÂNIEI, PARTEA I, Nr. 55/25.I.2010

9

2.11. Beneficiarii proiectelor finanțate din instrumente
structurale au obligația ca la finalizarea proiectului să informeze
toate părțile implicate cu privire la finanțarea obținută și la
rezultatele proiectului, cu menționarea programului operațional
și a fondului din care s-a acordat cofinanțarea. Obligativitatea
asigurării de către beneficiari a publicității proiectelor este
prevăzută în Regulamentul (CE) nr. 1.828/2006 al Comisiei din
8 decembrie 2006 de stabilire a normelor de punere în aplicare
a Regulamentului (CE) nr. 1.083/2006 al Consiliului de stabilire
a anumitor dispoziții generale privind Fondul European de
Dezvoltare Regională, Fondul Social European și Fondul de
Coeziune și a Regulamentului (CE) nr. 1.080/2006 al
Parlamentului European și al Consiliului privind Fondul
European de Dezvoltare Regională și se aplică oricărui tip de
proiect (lucrări, achiziții, asistență tehnică etc.). În cazul
proiectelor în care contribuția publică depășește 500.000 euro și
în cazul în care cheltuielile cu informarea și publicitatea sunt
eligibile, beneficiarul are obligația de a asigura acțiuni de
comunicare mai mult decât cerințele minime obligatorii.
Mijloacele de informare rămân la alegerea beneficiarului, cu
condiția să se păstreze o dovadă a îndeplinirii acestei obligații.

acestuia, autoritatea de management (AM) va consulta în
prealabil ACIS pentru conceptul campaniei4. În cazul în care
campania va fi contractată extern, această consultare va avea
loc între AM și ACIS înainte de elaborarea documentațiilor
necesare contractării.

CAPITOLUL 3
Reguli specifice de identitate vizuală

3.4. Comunicate de presă (anunțuri de presă), anunțuri
publicitare

Mai jos sunt prezentate cerințele care trebuie îndeplinite
pentru principalele categorii de materiale de informare folosite în
cadrul proiectelor cu finanțare din instrumentele structurale.
Orice exceptare de la regulile stabilite mai jos se face numai în
cazuri bine fundamentate și numai cu acordul prealabil al
organismului intermediar (STC)/autorității de management/
ACIS2.
Ca regulă generală, următoarele produse necesită
consultarea prealabilă a organismului intermediar/secretariatului
tehnic comun/autorității de management/Autorității pentru
coordonarea instrumentelor structurale3:
1. sigla specială;
2. conceptul pentru campaniile publice;
3. site-uri internet;
4. materiale video/audio.
3.1. Siglă specială

Instituțiile/Organizațiile nou-înființate cu finanțare din partea
Uniunii Europene sau care gestionează instrumente structurale
își pot crea propriul simbol ca parte integrantă a imaginii lor.
Utilizarea acestui simbol special nu va înlocui utilizarea siglei
Uniunii Europene, nici utilizarea siglei instrumentelor structurale
în România.
3.2. Conceptul pentru campaniile publice

În cazul campaniilor de conștientizare, educare sau
informare realizate cu finanțare din partea Uniunii Europene și
care au ca grup-țintă publicul larg ori anumite categorii ale

3.3. Site-uri internet

Conținut obligatoriu pentru pagina de deschidere:
• sigla Uniunii Europene, sigla Guvernului României și sigla
instrumentelor structurale în România;
• un link către site-ul web al instrumentelor structurale în
România, www.fonduri-ue.ro, însoțit de textul: ăPentru informații
detaliate despre celelalte programe cofinanțate de Uniunea
Europeană, vă invităm să vizitați www.fonduri-ue.ro” [textul
reprezentând un link la adresa web (URL): http://www.fonduri-ue.ro].
Website-urile realizate în cadrul proiectelor cu finanțare din
instrumentele structurale vor afișa citatul: ăConținutul acestui
material nu reprezintă în mod obligatoriu poziția oficială a Uniunii
Europene sau a Guvernului României” într-un loc vizibil, pe
pagina principală. Autoritățile de management și organismele
intermediare care sunt autorități publice sunt exceptate de la
aplicarea acestui citat.

La începutul și la finalizarea unui program/proiect finanțat din
instrumente structurale vor fi publicate anunțuri publicitare sau
comunicate de presă (anunțuri de presă). Beneficiarii finanțărilor
vor face dovada apariției comunicatelor (știrilor rezultate) sau
anunțurilor în mass-media relevante pentru program/proiect.
Comunicatele de presă (anunțurile de presă) pot fi emise la
lansarea și încheierea unui program operațional/proiect, precum
și la finalizarea anumitor etape ale programului
operațional/proiectului, evidențiind valoarea de știre a informației
respective: proiectul prezintă un interes clar pentru public și/sau
impact la nivelul cetățeanului (de exemplu: crearea de locuri de
muncă, protecția consumatorilor, creșterea calității serviciilor
publice etc.).
Comunicatul de presă (anunțul de presă) va fi transmis
Autorității pentru coordonarea instrumentelor structurale sau
autorității de management odată cu transmiterea sa către
presă5. Informațiile și elementele grafice obligatorii pentru un
comunicat de presă (anunț de presă) sunt următoarele:
• sigla Uniunii Europene (în stânga sus);
• sigla României va fi plasată la mijloc sus;
• sigla instrumentelor structurale în România va fi plasată în
colțul din dreapta sus. În cazul în care există o siglă a
programului operațional/proiectului, aceasta va fi așezată la
mijloc, în partea de sus sau de jos a documentului ori conform
principiilor de identitate vizuală stabilite de autoritatea de
management respectivă;

2 Beneficiarii obțin acordul organismului intermediar/secretariatului tehnic comun/autorității de management; organismul intermediar/secretariatul tehnic
comun obține acordul autorității de management, iar autoritatea de management obține acordul Autorității pentru coordonarea instrumentelor structurale.
3 Beneficiarii informează organismul intermediar/secretariatul tehnic comun/autoritatea de management; organismul intermediar/secretariatul tehnic
comun informează autoritatea de management, iar autoritatea de management informează Autoritatea pentru coordonarea instrumentelor structurale.
4 În cazul campaniilor organismelor intermediare/secretariatelor tehnice comune, acestea vor consulta autoritatea de management; dacă beneficiarii vor
derula campanii de informare, aceștia vor consulta organismul intermediar/secretariatul tehnic comun/autoritatea de management.
5 Organismul intermediar/Secretariatul tehnic comun va transmite comunicatul de presă/anunțul de presă către autoritatea de management; autoritatea
de management va transmite comunicatul de presă/anunțul de presă către Autoritatea pentru coordonarea instrumentelor structurale; regula nu se aplică
beneficiarilor.

10

MONITORUL OFICIAL AL ROMÂNIEI, PARTEA I, Nr. 55/25.I.2010

• data și titlul comunicatului de presă (în partea de sus),
persoana de contact (numele, funcția, instituția, detalii de
contact) vor fi menționate în partea de jos a documentului.
Anunțurile publicitare (în presa scrisă, în media audio/video
și on-line) sunt anunțuri plătite, care apar în media.
Anunțurile publicitare vor respecta următoarele reguli:
a) conțin sigla Uniunii Europene, sigla Guvernului României
și sigla instrumentelor structurale, eventual și pe cea a
programului operațional;
b) fac referire la sursa de unde se pot obține mai multe
informații despre program/proiect (de exemplu: site-ul internet
propriu, o persoană de contact etc.).
3.5. Clipuri video/audio

În cazul unor clipuri video pregătite pentru difuzare publică
prin televiziuni/pe caseta video, se vor insera sigla Uniunii
Europene, sigla Guvernului României și sigla instrumentelor
structurale în România pentru un timp suficient pentru ca
acestea să poată fi vizualizate.
Textul ăProgram/Proiect cofinanțat din Fondul...” va fi
citit/auzit și în cazul clipurilor video, și în cazul celor audio.
3.6. Publicații
Acest capitol se referă la publicații cum ar fi: pliante, broșuri
de informare/povești de succes, buletine informative, afișe etc.
Pe coperta publicației (coperta 1) vor apărea sigla Uniunii
Europene, sigla Guvernului României, cea a instrumentelor
structurale în România și, unde este cazul, sigla proprie a
programului operațional respectiv.
Pe ultima copertă se plasează o casetă tehnică, ce va
conține următoarele:
• titlul programului/proiectului;
• editorul materialului;
• data publicării;
• citatul: ăConținutul acestui material nu reprezintă în mod
obligatoriu poziția oficială a Uniunii Europene sau a Guvernului
României”. (Autoritățile de management și organismele
intermediare care sunt autorități publice sunt exceptate de la
aplicarea acestui citat.)
În cazul afișelor, nu este obligatorie plasarea casetei tehnice.
Afișul va sublinia mesajul care trebuie transmis și va conține,
ca elemente de identitate, sigla Uniunii Europene alături de sigla
Guvernului României, sigla instrumentelor structurale în
România și, eventual, sigla proprie a programului operațional
respectiv.
Cel puțin 10% din tirajul publicației realizat de autoritatea de
management/organismul intermediar/secretariatul tehnic comun
(dar nu mai mult de 500 de exemplare) va fi pus de către
autoritatea de management/organismul intermediar la dispoziția
Centrului de Informare pentru Instrumentele Structurale în
România.
3.7. Bannere

Bannerul va conține, pe lângă titlul programului
operațional/proiectului, sigla Uniunii Europene, sigla Guvernului
României, a instrumentelor structurale în România și, eventual,
sigla programului operațional respectiv.
6

Se recomandă următoarele dimensiuni ale bannerului:
• 2,5 m x 0,8 m, pentru o sală care poate găzdui până la 100
de persoane;
• 4 m x 1,2 m, pentru o sală mai mare sau în exterior.
3.8. Panouri pentru afișare temporară și plăci pentru amplasare
permanentă
3.8.1. Panouri pentru afișare temporară

Pe durata implementării proiectelor cofinanțate din
instrumente structurale, beneficiarul trebuie să plaseze temporar
un panou la locul fiecărui proiect, cu următoarele caracteristici:
a) contribuția publică la proiect depășește 500.000 euro; și
b) proiectul constă în finanțarea infrastructurii sau a unor
construcții.
Panourile care anunță coparticiparea Uniunii Europene la
finanțarea unui proiect vor fi instalate într-un loc vizibil, în
apropiere de locația proiectului, când este posibil. Se va
identifica cel mai potrivit amplasament în ceea ce privește
vizibilitatea și în conformitate cu reglementările din România.
Ele pot fi plasate în orice alt loc considerat potrivit din punctul de
vedere al vizibilității și trebuie să fie suficient de vizibile, astfel
încât cei care sunt în trecere să le poată citi și să înțeleagă
natura proiectului. În cazul în care proiectul este implementat în
mai multe locații, se va amplasa cel puțin un panou. Panoul va
fi expus pe toată perioada implementării proiectului și încă cel
mult 6 luni după încheierea acestuia.
În cazul proiectelor care se referă la infrastructura de
transport, dacă sunt utilizate pentru marcarea unor sectoare de
drum/cale ferată, panourile vor fi amplasate pe ambele părți ale
infrastructurii respective. Numărul acestor panouri este de
minimum 46, iar amplasarea lor se va face cel puțin la capetele
sectorului de drum/cale ferată, câte unul pe fiecare sens. De
asemenea, dacă pe lungimea sectorului de drum/cale ferată
există poduri, se va instala câte un panou publicitar la capăt de
pod. În cazul în care pe traseul proiectului sunt mai multe poduri,
se vor instala aceste panouri la minimum 3 poduri. Panoul va fi
expus în maximum 4 luni de la emiterea ordinului de începere a
lucrărilor.
Următoarele elemente de informare trebuie să fie prezente în
mod obligatoriu pe panou:
a) sigla Uniunii Europene;
b) sigla Guvernului României;
c) sigla instrumentelor structurale în România;
d) numele fondului din care se acordă cofinanțarea (de
exemplu: Fondul European de Dezvoltare Regională, Fondul
Social European, Fondul de Coeziune);
e) o afirmație aleasă de autoritatea de management care să
sublinieze contribuția intervenției realizate din instrumente
structurale (slogan);
f) titlul proiectului/investiției;
g) valoarea proiectului și termenul de finalizare conform
contractului;
h) valoarea contribuției comunitare și valoarea contribuției
Guvernului României.
Dintre acestea, suma suprafețelor ocupate de informațiile
precizate la lit. a), d) și e) trebuie să fie cel puțin 25% din
suprafața panoului.

Excepțiile se vor stabili punctual, prin dispoziții ale autorităților de management.

11

MONITORUL OFICIAL AL ROMÂNIEI, PARTEA I, Nr. 55/25.I.2010
Dimensiunile panourilor pentru afișare temporară
recomandate sunt: înălțime 3 m și lățime 2 m. În toate situațiile
se va urmări ca dimensiunea panourilor să fie suficient de mare,
astfel încât informațiile afișate să fie vizibile de la distanțe mari
și textul să fie suficient de lizibil.
În acest sens, pentru proiectele de infrastructură de
transport, distribuția informațiilor pe suprafața panoului publicitar
pentru afișare temporară va fi de 50% pentru secțiunea dedicată
Uniunii Europene, inclusiv titlul proiectului/logoul instrumentelor
structurale, și 50% pentru informațiile cu privire la contribuția
națională.
Un model orientativ de panou pentru afișare temporară este
prezentat în anexa nr. 2.
3.8.2. Plăci pentru amplasare permanentă

După finalizarea proiectelor care îndeplinesc condițiile
prevăzute la pct. 3.8.1 lit. a) și b), panourile pentru afișare
temporară vor fi înlocuite cu plăci pentru amplasare permanentă
la cel mult 6 luni după finalizarea proiectului. Momentul finalizării
proiectului este asimilat, pentru proiectele de lucrări, cu emiterea
certificatului de recepție la terminarea lucrărilor.
De asemenea, vor fi instalate plăci pentru amplasare
permanentă și în cazul proiectelor în care contribuția publică la
proiect depășește 500.000 euro și proiectul constă în finanțarea
achiziției de obiecte fizice.
Plăcile vor fi instalate într-un loc vizibil, în apropiere de locația
proiectului, când este posibil. Se va identifica cel mai potrivit
amplasament, în ceea ce privește vizibilitatea și în conformitate
cu reglementările din România. Ele pot fi plasate în orice alt loc
considerat potrivit din punctul de vedere al vizibilității și trebuie
să fie suficient de vizibile, astfel încât cei care sunt în trecere să
le poată citi și să înțeleagă natura proiectului. În cazul în care
proiectul este implementat în mai multe locații, se va amplasa
cel puțin o placă.
În toate situațiile se va urmări ca dimensiunea lor să fie
suficient de mare, astfel încât informațiile afișate să fie vizibile și
textul să fie suficient de lizibil.
Următoarele elemente sunt obligatorii pe placa pentru
amplasare permanentă:
a) sigla Uniunii Europene;
b) sigla Guvernului României;
c) sigla instrumentelor structurale în România;
d) numele fondului din care se acordă cofinanțarea (de
exemplu: Fondul European de Dezvoltare Regională, Fondul
Social European, Fondul de Coeziune);
e) o afirmație aleasă de autoritatea de management, care să
sublinieze contribuția intervenției realizate din instrumente
structurale;
f) titlul proiectului/investiției.
Dintre acestea, suma suprafețelor ocupate de informațiile
precizate la lit. a), d), e) și f) trebuie să fie cel puțin 25% din
suprafața plăcii.
Opțional, se poate înscrie pe placă valoarea contractului la
finalizare.

În acest sens, pentru proiectele de infrastructură de
transport, distribuția informațiilor pe suprafața panoului publicitar
pentru afișare temporară va fi de 50% pentru secțiunea dedicată
Uniunii Europene, inclusiv titlul proiectului/logoul instrumentelor
structurale, și 50% pentru informațiile cu privire la contribuția
națională.
Dimensiunile

plăcilor

pentru

amplasare

permanentă

recomandate sunt: înălțime 3 m și lățime 2 m. În cazul
proiectelor care presupun doar achiziția de obiecte fizice, se
recomandă o înălțime de 0,5 m și o lățime de 0,8 m.
Un model orientativ de placă pentru amplasare permanentă
este prezentat în anexa nr. 3.
3.9. Autocolante și plăcuțe pentru bunuri (obiecte fizice)

În funcție de natura obiectelor pe care se aplică, pentru a
identifica obiectele fizice/bunurile (mașini, mobilă, utilaje,
echipamente etc.) obținute în cadrul unui proiect cofinanțat de
Uniunea Europeană, vor fi folosite autocolante sau plăcuțele.
Materialul se va alege în așa fel încât să se asigure durabilitatea
în timp. Ele vor fi, de asemenea, utilizate lângă intrarea sau pe
ușile clădirilor unde se desfășoară asemenea proiecte.
Acestea vor fi plasate pe partea cea mai vizibilă pentru public
a obiectelor. Dimensiunea recomandată este 90 mm x 50 mm și
vor include sigla Uniunii Europene, sigla Guvernului României și
sigla instrumentelor structurale. În plus, dacă dimensiunea lor o
permite, acestea vor include și numele fondului din care se
acordă cofinanțarea și o afirmație aleasă de autoritatea de
management, care să sublinieze contribuția intervenției realizate
din instrumente structurale. În cazul produselor cu o suprafață
foarte mică de expunere, în care informațiile nu ar fi suficient de
vizibile și inteligibile, se utilizează cel puțin steagul Uniunii
Europene, celelalte elemente fiind opționale.
3.10. Evenimente

Toate materialele folosite la evenimente vor respecta
prevederile prezentului manual.
3.11. Alte produse

Pentru produse de informare, altele decât cele cuprinse în
manual (de exemplu: CD-ROM etc.), se vor utiliza siglele Uniunii
Europene, Guvernului României și instrumentelor structurale în
România, precum și o casetă tehnică ce va conține informațiile
prezente în caseta tehnică propusă la cap. 3.6 ăPublicații”. În
cazul produselor cu o suprafață foarte mică de expunere, în care
informațiile nu ar fi suficient de vizibile și inteligibile (de exemplu,
pixuri), se utilizează cel puțin steagul Uniunii Europene, celelalte
elemente fiind opționale.
4. Anexele nr. 1—3 fac parte integrantă din prezentul manual
de identitate vizuală.

12

MONITORUL OFICIAL AL ROMÂNIEI, PARTEA I, Nr. 55/25.I.2010
ANEXA Nr. 1*)
la manualul de identitate vizuală

Înregistrarea siglei instrumentelor structurale în România la Oficiul de Stat pentru Invenții și Mărci

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 55/25.I.2010

13
(verso)

TITULAR:

MINISTERUL FINANȚELOR PUBLICE

Str. Apolodor nr. 17, sectorul 5, București, România
Mențiuni:

ANEXĂ

Clasele de produse/servicii pentru care s-a înregistrat marca
9
14
16
26
36
38
41
42

Suporturi magnetice și optice
Medalii, insigne, trofee jubiliare din metale prețioase
Publicații; produse imprimate pe hârtie
Insigne, trofee jubiliare nu din metale prețioase
Activități financiare
Servicii de comunicații prin intermediul unui site web
Activități de instruire, educare, popularizare, informare
Elaborare programe pe calculator; creare și menținere site web; asistență juridică.

14

MONITORUL OFICIAL AL ROMÂNIEI, PARTEA I, Nr. 55/25.I.2010
ANEXA Nr. 2
la manualul de identitate vizuală

Model orientativ de panou pentru afișare temporară
Titlul proiectului
Locația

Sigla IS

25
%

Sigla Uniunii Europene

Proiect cofinanțat prin FC/FEDR/FSE
Afirmația aleasă de autoritatea de management, care să
sublinieze contribuția intervenției realizate din instrumente
structurale
Contribuția UE (în moneda națională7)

Sigla Guvernului României

Contribuția Guvernului României
Numele autorității de management
Numele beneficiarului
Valoarea proiectului și termenul de finalizare conform
contractului

7

Pentru programele operaționale cuprinse în cadrul obiectivului ăCooperare teritorială internațională”, moneda este euro.

ANEXA Nr. 3
la manualul de identitate vizuală

Model orientativ de placă pentru amplasare permanentă

UNIUNEA EUROPEANĂ

ROMÂNIA

Sigla UE

Sigla Guvernului României

Proiect cofinanțat de UNIUNEA EUROPEANĂ prin FC/FEDR/FSE
25
%
Investim în viitor!

Sigla instrumentelor structurale

Titlul proiectului,
programul operațional
Locația

MONITORUL OFICIAL AL ROMÂNIEI, PARTEA I, Nr. 55/25.I.2010

15

MINISTERUL JUSTIȚIEI

ORDIN
pentru modificarea Ordinului ministrului justiției nr. 1.443/C/2008
privind condițiile de acordare a compensației lunare pentru chirie cuvenită funcționarilor publici
cu statut special din sistemul administrației penitenciare
Având în vedere prevederile art. 40 alin. (3) din Legea nr. 293/2004 privind Statutul funcționarilor publici cu statut special
din Administrația Națională a Penitenciarelor, republicată,
în temeiul Hotărârii Guvernului nr. 652/2009 privind organizarea și funcționarea Ministerului Justiției, cu modificările și
completările ulterioare,
ministrul justiției emite următorul ordin:
Art. I. — Ordinul ministrului justiției nr. 1.443/C/2008 privind
condițiile de acordare a compensației lunare pentru chirie
cuvenită funcționarilor publici cu statut special din sistemul
administrației penitenciare, publicat în Monitorul Oficial al
României, Partea I, nr. 410 din 2 iunie 2008, cu modificările
ulterioare, se modifică după cum urmează:
1. La articolul 2 alineatul (2), litera b) va avea următorul
cuprins:
ăb) contractul de închiriere în original sau copie legalizată,
vizat de organul fiscal din subordinea Agenției Naționale de
Administrare Fiscală în a cărui rază teritorială se află domiciliul
proprietarului; în cazul contractelor de închiriere încheiate între
funcționarul public cu statut special și persoane juridice care au
în obiectul de activitate închirierea de imobile nu subzistă
obligația înregistrării contractului la organul fiscal;”.
2. La articolul 2, alineatul (3) va avea următorul cuprins:
ă(3) În cazul în care cererea nu a fost însoțită, la data
depunerii, de documentele prevăzute la alin. (2) sau în cazul în
care declarațiile depuse sunt neconforme cu realitatea, cererea
se respinge.”
3. Articolul 3 va avea următorul cuprins:
ăArt. 3. — (1) Verificarea documentației, respectiv
constatările efectuate la adresa prevăzută în contractul de
închiriere se realizează de către compartimentul de resurse
umane al Administrației Naționale a Penitenciarelor sau al
unităților subordonate în cadrul cărora își desfășoară activitatea
funcționarul public cu statut special.
(2) Verificările la adresa prevăzută în contractul de închiriere
se efectuează cu ocazia depunerii cererii pentru acordarea
compensației lunare a chiriei, dar și ori de câte ori sunt informații
că nu sunt respectate condițiile de acordare a acesteia.
(3) Rezultatul verificării documentației și a situației reale la
adresa prevăzută în contractul de închiriere se consemnează
într-un proces-verbal care se prezintă conducătorului unității în
cadrul căreia își desfășoară activitatea funcționarul public cu
statut special, pentru a hotărî, după caz, astfel:
a) acordarea compensației lunare pentru chirie funcționarilor
publici cu statut special care îndeplinesc condițiile legale și emiterea
unei/unui decizii/ordin de acordare a acestui drept, specificându-se
în mod expres data de la care începe plata compensației;
b) respingerea solicitărilor care nu îndeplinesc condițiile
legale de acordare a compensației lunare pentru chirie și
comunicarea în scris a motivelor care au stat la baza respingerii.

(4) Ordinul/Decizia privind acordarea compensației lunare
pentru chirie va fi vizat/vizată pentru control financiar preventiv
propriu, potrivit actelor normative în vigoare.
(5) Dreptul la compensația lunară pentru chirie se acordă
începând cu data înregistrării cererii la secretariatul unității în
cadrul căreia își desfășoară activitatea funcționarul public cu
statut special.
(6) Termenul maxim pentru emiterea ordinului/deciziei de
acordare a acestui drept, precum și pentru comunicarea în scris
a răspunsului referitor la respingerea cererii este de 30 de zile
de la data înregistrării cererii.”
4. Articolul 9 va avea următorul cuprins:
ăArt. 9. — Dreptul la compensația lunară pentru chirie
încetează în următoarele situații:
a) la data dobândirii de către funcționarul public cu statut
special în cauză sau de către soțul/soția acesteia/acestuia a
unei locuințe proprietate personală în localitatea în care își
desfășoară activitatea funcționarul public cu statut special;
b) la data încheierii căsătoriei, dacă soțul/soția are locuință în
proprietate personală în localitatea în care își desfășoară
activitatea funcționarul public cu statut special;
c) la data încheierii contractului de închiriere pentru locuință
de serviciu de către funcționarul public cu statut special;
d) la data când se refuză în scris atribuirea unui spațiu de
locuit corespunzător; prin spațiu de locuit corespunzător se
înțelege construcția alcătuită din una sau mai multe camere de
locuit, cu dependințele, dotările și utilitățile necesare, care
satisface cerințele de locuit ale unei persoane sau familii, potrivit
Legii locuinței nr. 114/1996, republicată, cu modificările și
completările ulterioare;
e) în ziua următoare celei în care încetează contractul de
închiriere a locuinței;
f) în cazul în care, în urma verificărilor efectuate de către
compartimentul de resurse umane, se constată că funcționarul
public cu statut special nu locuiește efectiv la adresa prevăzută
în contractul de închiriere;
g) în cazul în care nu mai sunt îndeplinite condițiile pentru
acordarea compensării chiriei;
h) în cazul în care se constată că declarațiile cuprinse în
dosar nu corespund realității;
i) în cazul încetării raporturilor de serviciu.”
Art. II. — Prezentul ordin se publică în Monitorul Oficial al
României, Partea I.

p. Ministrul justiției,
Alina Mihaela Bica,
secretar de stat
București, 7 ianuarie 2010.
Nr. 115/C.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 55/25.I.2010 conține 16 pagini.

Prețul: 3,20 lei

&JUYDGY|437043]
ISSN 1453—4495

