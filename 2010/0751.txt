Anul 178 (XXII) — Nr. 751

PARTEA I

LEGI, DECRETE, HOTĂRÂRI ȘI ALTE ACTE

Miercuri, 10 noiembrie 2010

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.061. — Hotărâre pentru aprobarea Acordului de cooperare
în domeniul agriculturii dintre Ministerul Agriculturii,
Pădurilor și Dezvoltării Rurale din România și
Ministerul Agriculturii din Republica Populară Chineză,
semnat la București la 20 octombrie 2009 ................
Acord de cooperare în domeniul agriculturii între Ministerul
Agriculturii, Pădurilor și Dezvoltării Rurale din România
și Ministerul Agriculturii din Republica Populară
Chineză ......................................................................

Nr.

Pagina

1.103. — Hotărâre privind alocarea de la bugetul de stat a
fondurilor necesare pentru contractarea și
implementarea proiectelor necontractate din fondurile
Programului PHARE ..................................................
2

2–3

1.095. — Hotărâre pentru modificarea Hotărârii Guvernului
nr. 755/2010 privind schema de ajutor specific acordat
producătorilor de lapte de vacă din zonele defavorizate
și a Hotărârii Guvernului nr. 759/2010 privind
acordarea de ajutoare specifice pentru îmbunătățirea
calității produselor agricole în sectorul de agricultură
ecologică ....................................................................

3–4

1.100. — Hotărâre privind reglementarea situației juridice a
unor imobile aflate în domeniul public al statului și în
administrarea Ministerului Apărării Naționale ............

4–5

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.478/C. — Ordin al ministrului justiției pentru aprobarea
Regulamentului privind condițiile de participare,
organizare și desfășurare a concursurilor pentru
ocuparea, prin avansare în funcție, trecerea agenților
în corpul ofițerilor și din sursă externă, a posturilor
vacante de funcționar public cu statut special din
sistemul administrației penitenciare ..........................

7–15

2.647. — Ordin al ministrului finanțelor publice privind
completarea Ordinului ministrului finanțelor publice
nr. 2.281/2009 pentru aplicarea prevederilor art. 36 din
Ordonanța de urgență a Guvernului nr. 34/2009 cu
privire la rectificarea bugetară pe anul 2009 și
reglementarea unor măsuri financiar-fiscale ..............

16

2

MONITORUL OFICIAL AL ROMÂNIEI, PARTEA I, Nr. 751/10.XI.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului de cooperare în domeniul
agriculturii dintre Ministerul Agriculturii, Pădurilor
și Dezvoltării Rurale din România și Ministerul Agriculturii
din Republica Populară Chineză,
semnat la București la 20 octombrie 2009
În temeiul art. 108 din Constituția României, republicată, și al art. 20 din
Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul de cooperare în domeniul agriculturii dintre
Ministerul Agriculturii, Pădurilor și Dezvoltării Rurale din România și Ministerul
Agriculturii din Republica Populară Chineză, semnat la București la 20 octombrie
2009.
PRIM-MINISTRU

EMIL BOC
Contrasemnează:
p. Ministrul agriculturii și dezvoltării rurale,
Barna Tanczos,
secretar de stat
Președintele Autorității Naționale
Sanitare Veterinare și pentru Siguranța
Alimentelor,
Radu Roatiș Chețan
Ministrul afacerilor externe,
Teodor Baconschi
București, 20 octombrie 2010.
Nr. 1.061.

ACORD
de cooperare în domeniul agriculturii între Ministerul Agriculturii, Pădurilor și Dezvoltării Rurale din România
și Ministerul Agriculturii din Republica Populară Chineză
Ministerul Agriculturii, Pădurilor și Dezvoltării Rurale din România și Ministerul Agriculturii din Republica Populară Chineză
(denumite în continuare părți contractante),
intenționând să creeze condiții favorabile dezvoltării unei cooperări reciproc avantajoase în domeniul agriculturii și industriei
prelucrătoare, pe baza principiului egalității și respectului reciproc,
au convenit următoarele:
ARTICOLUL 1

Părțile contractante vor acționa, în conformitate cu
competențele lor și cu legislația națională în vigoare, în vederea
impulsionării cooperării bilaterale în domeniul economiei
agricole, științei, tehnologiei și procesării produselor agricole,
precum și promovării stabilirii de legături directe între
întreprinderile din cele două țări.
ARTICOLUL 2

Prin prezentul acord, părțile contractante urmăresc atingerea
următoarelor obiective:
2.1. sprijinirea cooperării în domeniul științei și tehnologiei
agricole dintre institutele de cercetare implicate și dintre alte
organizații;

2.2. schimburi de experiență și informații privind știința și
tehnologia, dezvoltarea infrastructurii și managementul în
domeniul agriculturii;
2.3. colaborări în domeniul geneticii și selecției plantelor și
animalelor, schimb de informații privind selecția și sprijinirea
cooperării dintre unități de selecție ale ambelor părți
contractante;
2.4. cooperare în prevenirea și combaterea epizootiilor;
2.5. sprijinirea cooperării dintre organizațiile serviciilor
veterinare și fitosanitare;
2.6. sprijinirea cooperării dintre serviciile de informare
agricolă;
2.7. schimb de experiență și informații în domeniul
managementului calității și siguranței alimentelor;
2.8. cooperare în domeniul mecanizării agriculturii;
2.9. schimb de specialiști, experți și oameni de știință.

MONITORUL OFICIAL AL ROMÂNIEI, PARTEA I, Nr. 751/10.XI.2010
Domeniul de aplicare al prezentului acord poate fi lărgit prin
adăugarea de alte forme de cooperare, cu acordul scris al
ambelor părți contractante.
ARTICOLUL 3

Niciuna dintre părțile contractante nu va dezvălui informațiile
economice, științifice și tehnologice obținute de la cealaltă parte
contractantă. Utilizarea rezultatelor cooperării economice, de
procesare, științifice și tehnologice se va face cu acordul
reciproc al părților contractante.
ARTICOLUL 4

În vederea implementării eficiente a prezentului acord vor fi
organizate întâlniri regulate ale părților contractante pentru
identificarea domeniilor prioritare de cooperare, elaborarea de
proiecte comune și discutarea problemelor de interes reciproc.
Proiectele comune și vizitele inițiate de părțile contractante în
cadrul prezentului acord vor fi realizate în condițiile convenite
de ambele părți contractante.

3

ARTICOLUL 5

Prezentul acord nu va afecta niciun drept sau nicio obligație
care revine oricăreia dintre părțile contractante ca urmare a
participării lor la alte acorduri internaționale bilaterale sau
multilaterale și ca urmare a calității de membru în organizații
internaționale.
ARTICOLUL 6

Prezentul acord se încheie pe o perioadă de 5 (cinci) ani și
va intra în vigoare la data primirii prin canale diplomatice a
ultimei notificări scrise privind îndeplinirea de către părțile
contractante a procedurilor interne necesare pentru intrarea în
vigoare a prezentului acord.
Prezentul acord va rămâne în vigoare pentru perioade
succesive de 5 (cinci) ani, dacă niciuna dintre părțile
contractante nu va notifica pe cale diplomatică celeilalte părți
contractante, cu cel puțin 6 luni înainte de finalizarea respectivei
perioade de valabilitate a prezentului acord, intenția sa de a-l
denunța.

Semnat la București la 20 octombrie 2009, în două exemplare originale, în limbile română, chineză și engleză, toate textele
fiind egal autentice. În caz de divergență de interpretare, textul în limba engleză va prevala.
Pentru
Ministerul Agriculturii, Pădurilor și Dezvoltării Rurale din
România,
Radu Mircea Berceanu,
ministrul interimar al agriculturii, pădurilor și dezvoltării rurale

Pentru
Ministerul Agriculturii din Republica Populară Chineză,
Xi JinPing,
vicepreședinte al Republicii Populare Chineze

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 755/2010 privind schema de ajutor specific acordat
producătorilor de lapte de vacă din zonele defavorizate și a Hotărârii Guvernului nr. 759/2010
privind acordarea de ajutoare specifice pentru îmbunătățirea calității produselor agricole
în sectorul de agricultură ecologică
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 755/2010 privind schema
de ajutor specific acordat producătorilor de lapte de vacă din
zonele defavorizate, publicată în Monitorul Oficial al României,
Partea I, nr. 543 din 3 august 2010, cu modificările și
completările ulterioare, se modifică după cum urmează:
1. La articolul 1, alineatele (4) și (5) vor avea următorul
cuprins:
ă(4) Beneficiarii a căror formă de organizare se modifică fac
dovada actualizării datelor în sistemul de administrare a cotelor
de lapte din cadrul Agenției de Plăți și Intervenție pentru
Agricultură și în Registrul Național al Exploatațiilor al Autorității
Naționale Sanitare Veterinare și pentru Siguranța Alimentelor și
anexează la cererea depusă documentele justificative
corespunzătoare până la data de 15 noiembrie 2010.
(5) Persoanele fizice neautorizate potrivit Ordonanței de
urgență a Guvernului nr. 44/2008, cu modificările ulterioare, pot
depune cererea, cu obligația să se autorizeze ulterior depunerii
cererii și să depună copie de pe certificatul de înregistrare la
registrul comerțului până la data de 15 noiembrie 2010.”
2. La articolul 9, alineatul (21) va avea următorul cuprins:
ă(21) Prin excepție de la prevederile alin. (2), pentru
anul 2010, controlul la fața locului se efectuează până la data de

30 noiembrie 2010, conform manualului de proceduri elaborat
de Agenția de Plăți și Intervenție pentru Agricultură.”
Art. II. — Hotărârea Guvernului nr. 759/2010 privind
acordarea de ajutoare specifice pentru îmbunătățirea calității
produselor agricole în sectorul de agricultură ecologică,
publicată în Monitorul Oficial al României, Partea I, nr. 552 din
5 august 2010, cu modificările și completările ulterioare, se
modifică după cum urmează:
1. La articolul 3, alineatul (1) va avea următorul cuprins:
ăArt. 3. — (1) Beneficiarii ajutorului specific sunt producătorii
agricoli, persoane juridice și/sau persoane fizice autorizate,
întreprinderi individuale sau întreprinderi familiale constituite
potrivit Ordonanței de urgență a Guvernului nr. 44/2008 privind
desfășurarea activităților economice de către persoanele fizice
autorizate, întreprinderile individuale și întreprinderile familiale,
cu modificările ulterioare, active, înregistrate în fiecare an în
sistemul de agricultură ecologică și care se află sub contract cu
un organism de inspecție și certificare acreditat pe teritoriul
Uniunii Europene/aprobat de Ministerul Agriculturii și Dezvoltării
Rurale, denumiți în continuare beneficiari.”

4

MONITORUL OFICIAL AL ROMÂNIEI, PARTEA I, Nr. 751/10.XI.2010

2. La articolul 3 alineatul (2), litera c) va avea următorul
cuprins:
ăc) să încheie un contract cu un organism de inspecție și
certificare, organism acreditat pe teritoriul Uniunii Europene/
aprobat de Ministerul Agriculturii și Dezvoltării Rurale;”.
3. La articolul 3 alineatul (3), litera b) va avea următorul
cuprins:
ăb) să încheie un contract cu un organism de inspecție și
certificare, organism acreditat pe teritoriul Uniunii Europene/
aprobat de Ministerul Agriculturii și Dezvoltării Rurale;”.
4. La articolul 3 alineatul (4), litera b) va avea următorul
cuprins:
ăb) să încheie un contract cu un organism de inspecție și
certificare, organism acreditat pe teritoriul Uniunii Europene/
aprobat de Ministerul Agriculturii și Dezvoltării Rurale;”.
5. La articolul 5 alineatul (1), litera e) va avea următorul
cuprins:
ăe) copie de pe contractul încheiat între beneficiar și un
organism de inspecție și certificare, organism acreditat pe
teritoriul Uniunii Europene/aprobat de Ministerul Agriculturii și
Dezvoltării Rurale;”.
6. La articolul 5, alineatele (2) și (5) vor avea următorul
cuprins:
ă(2) Beneficiarii care solicită ajutor specific pentru pășuni
permanente (pășuni și fânețe) și nu dețin animale crescute în

sistem ecologic trebuie să depună copii de pe facturile fiscale,
din care să rezulte că livrează furajele în conversie, recoltate de
pe pășune, unui crescător de animale înregistrat în sistemul de
agricultură ecologică, sau o copie de pe contractul încheiat cu
un crescător de animale înregistrat în sistemul de agricultură
ecologică pentru utilizarea pășunii respective. În acest sens
beneficiarul depune și o copie de pe fișa de înregistrare a
crescătorului de animale căruia îi livrează furajele sau cu care a
încheiat contractul.
...............................................................................................
(5) Persoanele fizice neautorizate potrivit Ordonanței de
urgență a Guvernului nr. 44/2008, cu modificările ulterioare, pot
depune cererea, cu obligația să se autorizeze ulterior depunerii
cererii și să depună copie de pe certificatul de înregistrare la
registrul comerțului până la data de 15 noiembrie 2010.”
7. La articolul 12, alineatul (21) va avea următorul
cuprins:
ă(21) Prin excepție de la prevederile alin. (2), pentru
anul 2010, controlul la fața locului se efectuează până la data de
30 noiembrie 2010, conform manualului de proceduri elaborat
de Agenția de Plăți și Intervenție pentru Agricultură.”

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Valeriu Tabără
Ministrul finanțelor publice,
Gheorghe Ialomițianu
Șeful Departamentului pentru Afaceri Europene,
Bogdan Mănoiu
București, 3 noiembrie 2010.
Nr. 1.095.

GUVERNUL ROMÂNIEI

HOTĂRÂRE
privind reglementarea situației juridice a unor imobile aflate în domeniul public al statului
și în administrarea Ministerului Apărării Naționale
În temeiul art. 108 din Constituția României, republicată, al art. 9 alin. (1), al art. 12 alin. (1)—(3) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și în conformitate cu prevederile
Legii nr. 152/1998 privind înființarea Agenției Naționale pentru Locuințe, republicată, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unui imobil, având
datele de identificare prevăzute la nr. crt. 1 din anexa care face
parte integrantă din prezenta hotărâre, din domeniul public al
statului și din administrarea Ministerului Apărării Naționale în
domeniul public al municipiului Arad și în administrarea
Consiliului Local al Municipiului Arad.
(2) După preluare, imobilul prevăzut la alin. (1) va fi utilizat în
vederea reabilitării și aducerii sale în circuitul civil și valorificării
potențialului istoric și cultural al Cetății Aradului.
Art. 2. — (1) Se aprobă transmiterea unui imobil, având
datele de identificare prevăzute la nr. crt. 2 din anexă, din
domeniul public al statului și din administrarea Ministerului
Apărării Naționale în domeniul public al municipiului Arad și în
administrarea Consiliului Local al Municipiului Arad, pentru

efectuarea lucrărilor de investiții în vederea reabilitării din
fondurile proprii ale administrației locale.
(2) Consiliul Local al Municipiului Arad va trece imobilul
prevăzut la alin. (1) din domeniul public al municipiului Arad și
din administrarea Consiliului Local al Municipiului Arad în
domeniul public al statului și în administrarea Ministerului
Apărării Naționale, după efectuarea recepției la terminarea
lucrărilor de investiții, stabilite de Ministerul Apărării Naționale
prin nota de fundamentare a investiției.
Art. 3. — (1) Se aprobă darea în administrarea Ministerului
Apărării Naționale a unui imobil constituit din teren cu suprafața de
10 ha, trecut în domeniul public al statului potrivit Hotărârii
Consiliului Local al Municipiului Arad nr. 139/2010, pentru
realizarea unui poligon de instruire, conform standardelor militare.

5

MONITORUL OFICIAL AL ROMÂNIEI, PARTEA I, Nr. 751/10.XI.2010
(2) Predarea-preluarea imobilului prevăzut la alin. (1) se face
pe bază de protocol încheiat între părțile interesate în termen
de 60 de zile de la data intrării în vigoare a prezentei hotărâri.
Art. 4. — (1) Consiliul Local al Municipiului Arad va transfera
în domeniul public al statului și în administrarea Ministerului
Apărării Naționale, în condițiile legii, un număr de 250 de unități
locative, împreună cu terenul aferent acestora, pentru
personalul Ministerului Apărării Naționale, realizate prin
programe derulate de Agenția Națională pentru Locuințe.
(2) Structura pe camere a unităților locative se va stabili
ulterior, pe baza unui protocol încheiat între părțile interesate.

Art. 5. — (1) Predarea-preluarea imobilelor prevăzute la
art. 1 alin. (1) și art. 2 alin. (1) se face pe bază de protocol
încheiat între părțile interesate.
(2) Predarea-preluarea imobilului prevăzut la art. 1 se face
după predarea-preluarea imobilului reabilitat de către Consiliul
Local al Municipiului Arad prevăzut la art. 2 alin. (1) și relocarea
unității militare.
Art. 6. — În cazul în care nu se respectă destinația imobilului
prevăzut la art. 1, precum și obligațiile și termenele înscrise în
prezenta hotărâre, imobilele prevăzute la nr. crt. 1 și 2 din anexă
revin în domeniul public al statului și în administrarea
Ministerului Apărării Naționale, în conformitate cu prevederile
legale în vigoare.

PRIM-MINISTRU
EMIL BOC
Contrasemnează:
Ministrul apărării naționale,
Gabriel Oprea
Ministrul administrației și internelor,
Constantin-Traian Igaș
Ministrul dezvoltării regionale și turismului,
Elena Gabriela Udrea
Ministrul finanțelor publice,
Gheorghe Ialomițianu

București, 3 noiembrie 2010.
Nr. 1.100.

ANEXĂ

D AT E L E D E I D E N T I F I C A R E

ale unor imobile, aflate în domeniul public al statului și în administrarea Ministerului Apărării Naționale,
pentru care se reglementează situația juridică

Nr.
crt.

Locul
unde este situat imobilul
care se transmite

Persoana juridică
de la care se transmite
imobilul

Persoana juridică
la care se transmite
imobilul

Codul de clasificare din inventarul
bunurilor aflate în administrarea
Ministerului Apărării Naționale,
care alcătuiesc domeniul public
al statului

Caracteristicile tehnice ale imobilului

Județul Arad,
1. municipiul Arad,
Str. Cetății nr. 1

Statul român,
din administrarea
Ministerului Apărării
Naționale

Municipiul Arad,
în administrarea
Consiliului Local
al Municipiului Arad

— imobil 1187
— cod 8.29.09
— nr. M.F. 104.136
— valoarea de inventar
83.240,804

Suprafața construită = 149.492,59 m2
Suprafața desfășurată = 158.518,09 m2
Suprafața totală a terenului (inclusiv
construcțiile) = 88,86 ha

Județul Arad,
municipiul Arad

Statul român,
din administrarea
Ministerului Apărării
Naționale

Municipiul Arad,
în administrarea
Consiliului Local
al Municipiului Arad

— imobil 718
— cod 8.29.09
— nr. M.F. 104.135
— valoarea de inventar
16.067,909

Suprafața construită = 7.903,33 m2
Suprafața desfășurată = 12.292,53 m2
Suprafața totală a terenului (inclusiv
construcțiile) = 17,725 ha

2.

6

MONITORUL OFICIAL AL ROMÂNIEI, PARTEA I, Nr. 751/10.XI.2010
GUVERNUL ROMÂNIEI

HOTĂRÂRE
privind alocarea de la bugetul de stat a fondurilor necesare pentru contractarea și implementarea
proiectelor necontractate din fondurile Programului PHARE
În temeiul art. 108 din Constituția României, republicată, și al art. 2 alin. (1) din Ordonanța Guvernului nr. 11/2009 privind
alocarea de la bugetul de stat a fondurilor necesare pentru contractarea și implementarea proiectelor necontractate din fondurile
Programului PHARE, aprobată prin Legea nr. 31/2010,
Guvernul României adoptă prezenta hotărâre.
Art. 1. — (1) Se aprobă suma de 9.203 mii lei necesară
pentru contractarea și implementarea de către Ministerul
Transporturilor și Infrastructurii, în calitate de autoritate publică
centrală cu rol de autoritate de implementare, a componentelor
necontractate din proiectele PHARE, prevăzute în anexa care
face parte integrantă din prezenta hotărâre.
(2) Suma prevăzută la alin. (1) include taxa pe valoarea
adăugată, precum și alte cheltuieli, conform dispozițiilor art. 1
alin. (1) din Ordonanța Guvernului nr. 11/2009 privind alocarea

de la bugetul de stat a fondurilor necesare pentru contractarea
și implementarea proiectelor necontractate din fondurile
Programului PHARE, aprobată prin Legea nr. 31/2010.
Art. 2. — Suma prevăzută la art. 1 alin. (1) se suportă de la
bugetul de stat prin bugetul Ministerului Transporturilor și
Infrastructurii pe anii 2011 și 2012, de la capitolul 84.01
ăTransporturi”, titlul 55 ăAlte transferuri”, alineatul 08 ăPrograme
PHARE și alte programe cu finanțare nerambursabilă”.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul finanțelor publice,
Gheorghe Ialomițianu

București, 3 noiembrie 2010.
Nr. 1.103.

ANEXĂ

SUMELE

necesare pentru contractarea și implementarea proiectelor necontractate din fondurile Programului PHARE
Nr.
crt.

Denumirea proiectului

Suma necesară alocată
de la bugetul de stat
(mii lei)

TOTAL
(mii lei)

1.

PHARE RO 2006/018-147.04.03 ăPortofoliu de proiecte PHARE CES
2006”
Lotul 3 Asistență tehnică pentru pregătirea unui plan strategic pentru
achiziționarea de material rulant

2.542

2.542

2.

PHARE RO 018-147.03.10.03 ăImplementarea măsurilor de protecție a
mediului la unitatea de întreținere a materialului rulant aparținând CFR
Călători”

6.661

6.661

Total general: 9.203 mii lei (inclusiv TVA)

MONITORUL OFICIAL AL ROMÂNIEI, PARTEA I, Nr. 751/10.XI.2010

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
pentru aprobarea Regulamentului privind condițiile de participare, organizare și desfășurare
a concursurilor pentru ocuparea, prin avansare în funcție, trecerea agenților în corpul ofițerilor
și din sursă externă, a posturilor vacante de funcționar public cu statut special
din sistemul administrației penitenciare
În conformitate cu prevederile art. 13 din Hotărârea Guvernului nr. 652/2009 privind organizarea și funcționarea Ministerului
Justiției, cu modificările și completările ulterioare,
în temeiul art. 14 alin. (1), art. 26 alin. (2), art. 29 alin. (1) și art. 31 din Legea nr. 293/2004 privind Statutul funcționarilor
publici cu statut special din Administrația Națională a Penitenciarelor, republicată,
ministrul justiției emite următorul ordin:
Art. 1. — Se aprobă Regulamentul privind condițiile de
participare, organizare și desfășurare a concursurilor pentru
ocuparea, prin avansare în funcție, trecerea agenților în corpul
ofițerilor și din sursă externă, a posturilor vacante de funcționar
public cu statut special din sistemul administrației penitenciare,
prevăzut în anexa care face parte integrantă din prezentul ordin.
Art. 2. — La data intrării în vigoare a prezentului ordin, se
abrogă dispozițiile cuprinse în art. 1 lit. a), art. 2—40, art. 41
alin. (1), art. 42, 43, 46, 68, 69, 70, anexele nr. 1, 2, 3 și 4 din
Regulamentul privind condițiile de participare, organizare și
desfășurare a concursurilor pentru ocuparea posturilor vacante
și avansare, precum și condițiile pentru modificarea și încetarea
raporturilor de serviciu ale funcționarilor publici din sistemul
administrației penitenciare, aprobat prin Ordinul ministrului

justiției nr. 2.854/C/2004, publicat în Monitorul Oficial al
României, Partea I, nr. 1.099 din 25 noiembrie 2004, cu
modificările și completările ulterioare, precum și Ordinul
ministrului justiției nr. 3.493/C/2007 pentru aprobarea
Regulamentului privind condițiile de participare, organizare și
desfășurare a concursurilor pentru ocuparea funcțiilor vacante
de director general, director general adjunct și director de
direcție în cadrul Administrației Naționale a Penitenciarelor,
precum și de director de unitate penitenciară, publicat în
Monitorul Oficial al României, Partea I, nr. 880 din 21 decembrie
2007, cu modificările ulterioare.
Art. 3. — Prezentul ordin se publică în Monitorul Oficial al
României, Partea I.

p. Ministrul justiției,
Lidia Barac,
secretar de stat
București, 12 octombrie 2010.
Nr. 2.478/C.

ANEXĂ

REGULAMENT

privind condițiile de participare, organizare și desfășurare a concursurilor pentru ocuparea, prin avansare în funcție,
trecerea agenților în corpul ofițerilor și din sursă externă, a posturilor vacante de funcționar public cu statut special
din sistemul administrației penitenciare
CAPITOLUL I
Dispoziții generale
Art. 1. — Prezentul regulament stabilește condițiile de
participare, organizare și desfășurare a concursurilor pentru
ocuparea posturilor vacante de funcționar public cu statut
special din sistemul administrației penitenciare.
Art. 2. — (1) Posturile vacante de director general, director
general adjunct și director de direcție în cadrul Administrației
Naționale a Penitenciarelor, precum și de director de unitate
penitenciară sunt scoase la concurs prin ordin al ministrului
justiției. Pentru posturile de director general adjunct și director
de direcție în cadrul Administrației Naționale a Penitenciarelor,
precum și de director de unitate penitenciară este necesară

propunerea directorului general al Administrației Naționale a
Penitenciarelor.
(2) Posturile vacante de funcționar public cu statut special
din sistemul administrației penitenciare, altele decât cele
prevăzute la alin. (1), sunt scoase la concurs prin decizie a
directorului general al Administrației Naționale a Penitenciarelor,
la propunerea conducătorilor structurilor de specialitate, pentru
aparatul central și, respectiv, la propunerea directorilor unităților
subordonate, pentru acestea, cu avizul structurii de resurse
umane din cadrul Administrației Naționale a Penitenciarelor, în
raport cu fondurile bugetare alocate anual și cu prioritățile
sistemului penitenciar.

8

MONITORUL OFICIAL AL ROMÂNIEI, PARTEA I, Nr. 751/10.XI.2010

CAPITOLUL II
Organizarea concursurilor pentru ocuparea posturilor
vacante de director general, director general adjunct,
director de direcție în cadrul Administrației Naționale
a Penitenciarelor și de director de unitate penitenciară
SECȚIUNEA 1
Activități premergătoare

Art. 3. — (1) Funcțiile de conducere vacante de director
general, director general adjunct și director de direcție în cadrul
Administrației Naționale a Penitenciarelor, precum și de director
de unitate penitenciară se ocupă prin avansarea ofițerilor și
agenților, prin concurs cu candidați din sursă internă.
(2) Funcțiile de conducere de director general, director
general adjunct și director de direcție în cadrul Administrației
Naționale a Penitenciarelor, precum și de director de unitate
penitenciară, rămase vacante ca urmare a neocupării, în
condițiile stabilite la alin. (1), se ocupă prin concurs cu candidați
din sursă externă.
(3) Concursurile prevăzute la alin. (1) și (2) se organizează
de Administrația Națională a Penitenciarelor, prin structura de
resurse umane.
(4) La concursul pentru ocuparea funcțiilor de director
general, director general adjunct și director de direcție în cadrul
Administrației Naționale a Penitenciarelor, precum și de director
de unitate penitenciară se pot înscrie persoanele care
îndeplinesc următoarele condiții:
a) au cetățenia română și domiciliul în România;
b) cunosc limba română;
c) îndeplinesc condițiile de studii și vechime prevăzute de
lege;
d) au capacitate deplină de exercițiu și sunt apte din punct de
vedere medical și psihologic pentru îndeplinirea funcției;
e) nu au fost condamnate definitiv pentru săvârșirea de
infracțiuni;
f) îndeplinesc condițiile specifice postului;
g) nu au fost eliberate din motive imputabile sau destituite
dintr-o funcție publică în ultimii 7 ani;
h) au un comportament corespunzător cerințelor de conduită
admise și practicate în societate;
i) nu au fost agenți sau colaboratori ai organelor de securitate
ca poliție politică;
j) nu se află în evidență cu sancțiuni disciplinare neradiate —
pentru candidații din sursă internă;
k) nu au fost evaluate cu calificativul ănesatisfăcător” sau
ăsatisfăcător” în anul anterior organizării concursului — pentru
candidații din sursă internă.
Art. 4. — (1) Anunțul privind concursul cu candidați din sursă
externă se publică de către Administrația Națională a
Penitenciarelor, cel puțin într-un ziar cu acoperire națională, cu
cel puțin 45 de zile înainte de data susținerii proiectului de
management și cuprinde:
a) denumirea unității/unităților penitenciare care scoate/scot
posturi la concurs, numărul și denumirea posturilor;
b) locul și data-limită până la care se pot depune dosarul de
înscriere și proiectul de management;
c) cuantumul taxei de înscriere la concurs — pentru
concursurile care au candidați din sursă externă;
d) instituțiile și site-urile de unde se pot obține informații
suplimentare.
(2) Anunțul prevăzut la alin. (1) se afișează la sediul
Administrației Naționale a Penitenciarelor și pe site-ul acestei
instituții, completat cu informațiile referitoare la:
a) condițiile de participare la concurs;
b) cerințele postului;
c) actele necesare pentru dosarul de înscriere;

d) probele de concurs și locul susținerii;
e) informații referitoare la proiectul de management, inclusiv
bibliografia și tematica;
f) date de contact.
(3) Modificările intervenite din motive obiective, referitoare la
data, ora și locul desfășurării concursului, se vor afișa în timp
util pe site-ul Administrației Naționale a Penitenciarelor și la
sediul acesteia.
(4) Dispozițiile alin. (2) și (3) se aplică și în cazul concursului
cu candidați din sursă internă.
Art. 5. — Condițiile specifice de participare la concurs,
tematica și bibliografia, după caz, se stabilesc de Administrația
Națională a Penitenciarelor, cu excepția celor pentru ocuparea
funcției de director general al Administrației Naționale a
Penitenciarelor, care se stabilesc de Ministerul Justiției.
Art. 6. — (1) Dosarul de înscriere la concurs conține:
a) cererea de înscriere, cu o singură opțiune, care cuprinde
și declarația prin care se confirmă luarea la cunoștință a
condițiilor de încadrare și a riscului excluderii, în urma
verificărilor specifice, dacă acestea conduc la neîndeplinirea
condițiilor de încadrare, potrivit modelului prevăzut în anexa nr. 1;
b) copii ale actului de identitate;
c) copia certificatului de căsătorie, unde este cazul;
d) curriculum vitae — model european;
e) copia livretului militar, acolo unde este cazul;
f) copia diplomei de studii sau adeverință în original, care să
ateste absolvirea studiilor necesare pentru ocuparea postului
scos la concurs, precum și foile matricole și, după caz, alte acte
care atestă efectuarea unor specializări;
g) copia carnetului de muncă sau o adeverință care să ateste
locurile de muncă avute anterior, funcțiile ocupate, vechimea în
muncă și, după caz, în specialitate;
h) cazierul judiciar — pentru candidații din sursă externă;
i) declarația pe propria răspundere că nu a fost eliberat din
motive imputabile sau destituit dintr-o funcție publică în ultimii
7 ani — pentru candidații din sursă externă;
j) declarația pe propria răspundere că nu se află în evidență
cu sancțiuni disciplinare neradiate — pentru candidații din sursă
internă;
k) copia fișei de evaluare a performanțelor profesionale
individuale din anul anterior organizării concursului — pentru
candidații din sursă internă;
l) declarația pe propria răspundere că nu a fost agent sau
colaborator al organelor de securitate ca poliție politică;
m) alte documente care atestă îndeplinirea cerințelor
specifice postului scos la concurs, după caz.
(2) La depunerea dosarului, copiile de pe actele prevăzute la
alin. (1) se prezintă însoțite de documentele originale și se
certifică pentru conformitatea cu originalul de către structura de
resurse umane din cadrul Administrației Naționale a
Penitenciarelor.
Art. 7. — În termen de 15 zile lucrătoare de la data publicării
anunțului, candidații depun dosarele complete la structura de
resurse umane din cadrul Administrației Naționale a
Penitenciarelor.
Art. 8. — (1) După expirarea termenului prevăzut la art. 7,
candidații susțin testarea psihologică, conform programărilor
stabilite de structura de specialitate din cadrul Administrației
Naționale a Penitenciarelor.
(2) Comunicarea programărilor și a rezultatelor la testarea
psihologică se face de către structura de resurse umane din
cadrul Administrației Naționale a Penitenciarelor.
Art. 9. — (1) În termen de 7 zile lucrătoare de la data afișării
rezultatelor la testarea psihologică, candidații din sursă internă
declarați ăapt” depun la structura de resurse umane din cadrul
Administrației Naționale a Penitenciarelor adeverința medicală,
eliberată de medicul unității în care este încadrat candidatul

MONITORUL OFICIAL AL ROMÂNIEI, PARTEA I, Nr. 751/10.XI.2010
funcționar public cu statut special din sistemul administrației
penitenciare, din care să rezulte aptitudinea, din punct de
vedere medical, de ocupare a funcției pentru care candidează.
(2) În termenul prevăzut la alin. (1) candidații din sursă
externă efectuează examinarea medicală, conform metodologiei
și baremelor medicale în vigoare, iar rezultatele se transmit
structurii de resurse umane din cadrul Administrației Naționale
a Penitenciarelor.
(3) Candidații din sursă externă declarați ăapt” din punct de
vedere medical depun, în termenul prevăzut la alin. (1), la
structura de resurse umane din cadrul Administrației Naționale
a Penitenciarelor copia chitanței care atestă achitarea taxei de
concurs. Cuantumul taxei de concurs se stabilește prin ordin al
ministrului justiției.
Art. 10. — În termen de 3 zile lucrătoare de la expirarea
termenului prevăzut la art. 9 alin. (1), structura de resurse
umane din cadrul Administrației Naționale a Penitenciarelor
verifică dosarele candidaților înscriși și afișează pe site-ul
Administrației Naționale a Penitenciarelor tabelul nominal
cuprinzând candidații care îndeplinesc/nu îndeplinesc condițiile
de participare la concurs și motivul neîndeplinirii acestora.
SECȚIUNEA a 2-a
Organizarea și desfășurarea concursului

Art. 11. — (1) Concursul constă în două probe: interviu
pentru susținerea unui proiect de management și proba practică
pentru evaluarea aptitudinilor manageriale.
(2) În cadrul probelor de concurs candidații sunt verificați și
evaluați cu privire la cunoștințele și aptitudinile manageriale
necesare ocupării funcției pentru care candidează; sunt urmărite
în principal abilități legate de folosirea adecvată și eficientă a
resurselor umane, materiale și financiare, capacitatea de
organizare, strategie, analiză, sinteză, previziune, rezistența la
stres, capacitatea rapidă de decizie, inițiativă și capacitate de
adaptare rapidă la situații noi, comunicare.
(3) Proiectul de management se întocmește pe domeniul de
activitate al postului, raportat la specificul unității care scoate
postul la concurs. Proiectul va avea maximum 5.000 de cuvinte,
se vor utiliza font Arial 12 și spațiere la 1 rând.
Art. 12. — (1) În funcție de specificul posturilor, ministrul
justiției numește, prin ordin, următoarele comisii:
a) comisia de concurs;
b) comisia de soluționare a contestațiilor.
(2) În situația în care funcțiile scoase la concurs sunt din mai
multe domenii de activitate, iar tematica stabilită este diferită, se
constituie comisii de concurs distincte pentru fiecare domeniu.
(3) Fiecare comisie este formată din președinte, membri și
secretari, după cum urmează:
— președinte: un secretar de stat sau o altă persoană
desemnată de ministrul justiției;
— membri: — un specialist în management;
— un psiholog;
— un specialist din cadrul Ministerului Justiției;
— un specialist din cadrul Administrației
Naționale a Penitenciarelor;
— secretari: 1-2 ofițeri din cadrul structurii de resurse umane
din cadrul Administrației Naționale a Penitenciarelor, în raport
cu numărul candidaților înscriși la concurs.
(4) Persoanele desemnate în comisii, în cadrul aceluiași
concurs, pot deține calitatea de președinte, membru sau
secretar al unei singure comisii dintre cele menționate la
alin. (1).
(5) Ordinul de stabilire a comisiilor conține și informații
referitoare la desemnarea unității care asigură logistica, precum
și unitatea care va utiliza, conform legii, fondurile rezultate din
taxele de participare la concurs.
(6) Comisia de concurs este aceeași pentru ambele probe.

9

Art. 13. — (1) Din comisiile prevăzute la art. 12 nu pot face
parte persoanele care se află în una dintre următoarele situații:
— sunt desemnate în comisii, în cadrul aceluiași concurs, cu
soțul/soția sau o rudă de gradul I;
— sunt soț/soție sau rudă până la gradul I inclusiv ori, după
caz, au relații cu caracter patrimonial cu unul dintre candidați.
(2) Persoanele desemnate în comisiile prevăzute la art. 12
semnează o declarație pe propria răspundere în care
precizează că:
a) nu se află/se află în vreuna dintre situațiile prevăzute la
alin. (1);
b) vor respecta confidențialitatea lucrărilor comisiei.
(3) Existența vreuneia dintre situațiile prevăzute la alin. (1)
poate fi sesizată de orice persoană, în scris, caz în care ministrul
justiției dispune înlocuirea persoanei din comisie.
Art. 14. — (1) Președintele comisiei de concurs stabilește, în
raport cu numărul candidaților care îndeplinesc condițiile de
participare la concurs, planificarea orară a desfășurării probelor
de concurs și transmite programarea structurii de resurse
umane din cadrul Administrației Naționale a Penitenciarelor,
pentru afișare la avizier și pe site-ul Administrației Naționale a
Penitenciarelor.
(2) Probele de concurs se înregistrează audio-video, cu
acordul scris al candidatului, solicitat la depunerea dosarului.
(3) Comisia de concurs stabilește planul probelor, subiectele
aferente probei practice, criteriile de evaluare și baremele de
notare.
(4) Probele de concurs se notează cu note de la 1 la 10. Nota 1
se acordă din oficiu candidaților prezenți.
(5) Baremele de notare se afișează, după susținerea
probelor de concurs, la sediul Administrației Naționale a
Penitenciarelor și pe site-ul acestei instituții.
Art. 15. — (1) Pe baza baremelor de notare, în mod
individual, președintele și membrii comisiei de concurs notează
fiecare candidat; pentru fiecare probă, notele acordate sunt
trecute în câte un borderou centralizator, semnat pe fiecare filă
de președintele și membrii comisiei de concurs, în ziua susținerii
probei; pentru fiecare probă, nota acordată candidatului este
media aritmetică a notelor acordate de președintele și membrii
comisiei de concurs, cu două zecimale.
(2) Rezultatele obținute de către fiecare candidat se stabilesc
pe baza mediei aritmetice a notelor obținute la fiecare dintre cele
două probe, cu două zecimale, și se consemnează într-un
proces-verbal, în ordine descrescătoare, separat pentru fiecare
post în parte; procesul-verbal se semnează pe fiecare pagină
de către președintele și membrii comisiei de concurs.
(3) Este declarat ăadmis” candidatul care se clasează primul
dintre cei care au candidat pentru același post și a obținut pentru
fiecare probă minimum nota 5 (cinci) și media aritmetică a
notelor obținute minimum 7 (șapte); la rezultate egale are
prioritate candidatul a cărui medie generală de promovare a
anilor de studii la facultate este mai mare.
(4) Procesul-verbal cu rezultatele obținute de candidați se
afișează la sediul Administrației Naționale a Penitenciarelor,
precum și pe site-ul acestei instituții, în termen de maximum
3 zile lucrătoare de la data susținerii ultimei probe de concurs de
către toți candidații.
Art. 16. — (1) Candidații nemulțumiți de rezultatul concursului
pot contesta nota la una sau la ambele probe în termen de o zi
lucrătoare de la data afișării rezultatelor; în lipsa acordului cu
privire la înregistrarea audiovideo, contestația se respinge.
(2) Contestațiile se depun la structura de resurse umane din
cadrul Administrației Naționale a Penitenciarelor; prin grija
acestei structuri, contestațiile se înregistrează, menționându-se
pe acestea data și ora depunerii, precum și semnătura
persoanei care a efectuat înregistrarea, și sunt predate în cel

10

MONITORUL OFICIAL AL ROMÂNIEI, PARTEA I, Nr. 751/10.XI.2010

mai scurt timp secretarului comisiei de soluționare a
contestațiilor.
(3) Soluționarea contestațiilor se realizează de către comisia
de soluționare a contestațiilor, în cel mult două zile lucrătoare
de la data expirării termenului de depunere a acestora.
(4) Comisia de soluționare a contestațiilor:
a) verifică dacă contestația a fost depusă în termenul
prevăzut la alin. (1);
b) verifică dacă aspectele contestate au legătură cu notarea
probelor, se referă la candidatul care a formulat contestația și
există acordul acestuia pentru efectuarea înregistrărilor
audiovideo;
c) respinge contestația care nu îndeplinește condițiile
prevăzute la lit. a), respectiv b);
d) solicită președintelui comisiei de concurs documentația
necesară rezolvării contestației și înregistrările audiovideo ale
probelor de concurs;
e) reevaluează cunoștințele și aptitudinile manageriale ale
candidatului, conform art. 11 alin. (2).
Art. 17. — (1) Președintele și membrii comisiei de soluționare
a contestațiilor procedează la soluționarea contestației;
prevederile art. 15 alin. (1) se aplică în mod corespunzător.
(2) Rezultatele soluționării contestațiilor se consemnează
într-un proces-verbal, semnat pe fiecare pagină de către
președintele și membrii comisiei de soluționare a contestațiilor,
și se afișează la sediul Administrației Naționale a
Penitenciarelor, precum și pe site-ul acestei instituții, înainte de
expirarea termenului de soluționare a contestațiilor.
(3) Nota obținută în urma contestației este definitivă.
Art. 18. — (1) Pe baza rezultatelor contestațiilor, președintele
comisiei de concurs dispune întocmirea procesului-verbal cu
rezultatele finale ale concursului, în conformitate cu dispozițiile
art. 15 alin. (3); procesul-verbal se semnează pe fiecare pagină
de către președintele și membrii comisiei de concurs.
(2) Rezultatele finale ale concursului se afișează la sediul
Administrației Naționale a Penitenciarelor, precum și pe site-ul
acestei instituții, în cel mult două zile lucrătoare de la data
publicării rezultatelor la contestații.
Art. 19. — Candidatul nemulțumit de rezultatul final al
concursului se poate adresa instanței de contencios
administrativ, în condițiile legii.
Art. 20. — (1) Pentru fiecare concurs se constituie un dosar
care conține proiectele de management ale candidaților,
documentele create și gestionate de către comisiile de concurs
și de soluționare a contestațiilor, precum și alte documente care
au legătură cu acest concurs, inclusiv înregistrările audiovideo.
(2) Dosarul prevăzut la alin. (1) se constituie prin grija
comisiilor de concurs și de soluționare a contestațiilor, precum
și a structurii de resurse umane din cadrul Administrației
Naționale a Penitenciarelor, care răspunde de păstrarea și
arhivarea acestuia conform reglementărilor în vigoare.
(3) Documentele personale originale din dosarele
candidaților care nu au promovat concursul sunt restituite
acestora, la cerere, păstrându-se la dosar copii certificate
conform cu originalul.
Art. 21. — Structura de resurse umane din cadrul
Administrației Naționale a Penitenciarelor întocmește, pe baza
rezultatelor finale ale concursului, dosarele de încadrare ale
candidaților declarați ăadmis”.
Art. 22. — (1) Ordinele de numire pentru candidații declarați
ăadmis” la concurs se emit în termen de cel mult 30 de zile
lucrătoare de la data afișării rezultatelor finale ale concursului.
(2) În mod excepțional, pentru motive temeinic justificate,
ordinele de numire în funcție pot fi emise cu depășirea
termenului prevăzut la alin. (1); în acest caz, structura de
resurse umane din cadrul Administrației Naționale a

Penitenciarelor are obligația de a înștiința de îndată candidații
declarați ăadmis”.
(3) Ordinele de numire în funcție se comunică, în timp util,
candidaților declarați ăadmis” de către structura de resurse
umane din cadrul Administrației Naționale a Penitenciarelor.
Art. 23. — (1) Candidații declarați ăadmis” la concurs au
obligația de a se prezenta la post în termen de 30 de zile
calendaristice de la emiterea ordinului de numire în funcție.
(2) În cazul în care candidații pentru care s-au emis ordine de
numire în funcție nu se prezintă la post, în condițiile alin. (1), din
cauze imputabile acestora, oferta de ocupare a postului se face
următorului candidat declarat ăadmis”.
(3) Dacă nu există niciun candidat care să fi obținut nota
necesară pentru a fi declarat ăadmis”, se va proceda la
organizarea unui nou concurs.
CAPITOLUL III
Organizarea concursurilor pentru ocuparea posturilor
vacante de funcționar public cu statut special, altele decât
cele de director general, director general adjunct, director
de direcție și director de unitate penitenciară
SECȚIUNEA 1
Activități premergătoare

Art. 24. — (1) Funcțiile de conducere vacante, altele decât
cele de director general, director general adjunct și director de
direcție în Administrația Națională a Penitenciarelor, precum și
de director de unitate penitenciară se ocupă prin avansarea
ofițerilor și agenților, prin concurs cu candidați din sursă internă.
(2) Funcțiile de conducere, altele decât cele de director
general, director general adjunct și director de direcție în
Administrația Națională a Penitenciarelor, precum și de director
de unitate penitenciară, rămase vacante ca urmare a neocupării,
în condițiile stabilite la alin. (1), se ocupă prin concurs cu
candidați din sursă externă.
(3) Ocuparea prin concurs a funcțiilor de execuție vacante
din sistemul administrației penitenciare se face prin următoarele
modalități:
a) avansarea ofițerilor, prin concurs cu candidați din sursă
internă;
b) avansarea agenților, prin concurs cu candidați din sursă
internă;
c) trecerea agenților în corpul ofițerilor, prin concurs cu
candidați din sursă internă;
d) concurs cu candidați din sursă externă.
Art. 25. — La concurs se pot înscrie persoanele care
îndeplinesc următoarele condiții:
a) au cetățenia română și domiciliul în România;
b) cunosc limba română;
c) îndeplinesc condițiile de studii și vechime prevăzute de
lege;
d) au capacitate deplină de exercițiu și sunt apte din punct de
vedere medical și psihologic pentru îndeplinirea funcției;
e) nu au fost condamnate definitiv pentru săvârșirea de
infracțiuni;
f) îndeplinesc condițiile specifice postului, inclusiv criteriul de
înălțime pentru posturile din sectorul operativ, stabilit prin ordin
al ministrului justiției;
g) nu au fost eliberate din motive imputabile sau destituite
dintr-o funcție publică în ultimii 7 ani;
h) au un comportament corespunzător cerințelor de conduită
admise și practicate în societate;
i) nu au fost agenți sau colaboratori ai organelor de securitate
ca poliție politică;
j) nu se află în evidență cu sancțiuni disciplinare neradiate —
pentru candidații la concursuri din sursă internă;

MONITORUL OFICIAL AL ROMÂNIEI, PARTEA I, Nr. 751/10.XI.2010
k) nu au fost evaluate cu calificativul ănesatisfăcător” sau
ăsatisfăcător” în anul anterior organizării concursului — pentru
candidații la concursuri din sursă internă.
Art. 26. — (1) Anunțul privind concursul cu candidați din
sursă externă se publică de către unitatea organizatoare, cel
puțin într-un ziar cu acoperire națională, cu cel puțin 45 de zile
înainte de data susținerii interviului și cuprinde:
a) denumirea unității/unităților penitenciare, care scoate/scot
posturi la concurs, numărul și denumirea posturilor;
b) locul și data-limită până la care se pot depune dosarele
de înscriere;
c) cuantumul taxei de înscriere la concurs;
d) instituțiile și site-urile de unde se pot obține informații
suplimentare.
(2) Anunțul prevăzut la alin. (1) se publică pe site-ul
Administrației Naționale a Penitenciarelor, al unității
organizatoare și ale unităților, care au posturi scoase la concurs,
se afișează la avizierul unității organizatoare și al celor care au
posturi la concurs și se completează cu informații referitoare la:
a) condițiile de participare la concurs;
b) cerințele postului;
c) actele necesare pentru dosarul de înscriere;
d) probele de concurs și locul de susținere a acestora;
e) tematica și bibliografia de concurs;
f) datele de contact.
(3) Modificările intervenite din motive obiective, referitoare la
data, ora și locul desfășurării concursului, se publică în timp util
pe site-ul Administrației Naționale a Penitenciarelor și se
afișează la avizierele unităților unde este publicat anunțul de
concurs.
(4) Dispozițiile alin. (2) și (3) se aplică și în cazul concursului
cu candidați din sursă internă.
Art. 27. — (1) Tematica, bibliografia, condițiile specifice de
participare la concurs, posturile pentru care este necesară
susținerea probelor prevăzute la art. 32 alin. (1) lit. b), c) și d),
precum și metodologia desfășurării acestor probe, respectiv
baremele de notare a acestora, se stabilesc de către structurile
de specialitate din cadrul Administrației Naționale a
Penitenciarelor și se aprobă prin decizie a directorului general al
Administrației Naționale a Penitenciarelor.
(2) Structura de resurse umane și Serviciul psihologia
personalului din cadrul Administrației Naționale a Penitenciarelor
elaborează ghidul de interviu, care cuprinde noțiuni generale cu
privire la organizarea și desfășurarea probei prevăzute la art. 32
alin. (1) lit. a).
(3) Structura interviului stabilită pe baza abilităților, calităților,
aptitudinilor și cerințelor specifice necesare pentru îndeplinirea
atribuțiilor funcționale ale posturilor scoase la concurs are
caracter confidențial și se stabilește de membrii comisiei de
concurs la data interviului, înaintea susținerii probei.
Art. 28. — (1) Dosarul de înscriere la concurs conține:
a) cererea de înscriere, cu o singură opțiune, care cuprinde
și declarația prin care se confirmă luarea la cunoștință a
condițiilor de încadrare și a riscului excluderii, în urma
verificărilor specifice, dacă acestea conduc la neîndeplinirea
condițiilor de încadrare, potrivit modelului prevăzut în anexa
nr. 2;
b) copii ale actului de identitate;
c) copia certificatului de căsătorie, unde este cazul;
d) curriculum vitae — model european;
e) copia livretului militar, acolo unde este cazul;
f) copia diplomei de studii sau adeverință în original, care să
ateste absolvirea studiilor necesare pentru ocuparea postului
scos la concurs, precum și foile matricole sau, după caz, alte
acte care atestă efectuarea unor specializări;

11

g) copia carnetului de muncă sau o adeverință care să ateste
locurile de muncă avute anterior, funcțiile ocupate, vechimea în
muncă și, după caz, în specialitate;
h) cazierul judiciar — pentru candidații din sursă externă;
i) declarația pe propria răspundere că nu a fost agent sau
colaborator al organelor de securitate ca poliție politică;
j) declarația pe propria răspundere că nu a fost eliberat din
motive imputabile sau destituit dintr-o funcție publică în ultimii
7 ani — pentru candidații din sursă externă;
k) declarația pe propria răspundere că nu se află în evidență
cu sancțiuni disciplinare neradiate — pentru candidații la
concursuri din sursă internă;
l) copia fișei de evaluare a performanțelor profesionale
individuale din anul anterior organizării concursului – pentru
candidații la concursuri din sursă internă;
m) alte documente care dovedesc îndeplinirea condițiilor de
participare la concurs, după caz.
(2) La depunerea dosarului, copiile de pe actele prevăzute la
alin. (1) se prezintă însoțite de documentele originale și se
certifică, pentru conformitatea cu originalul, de către structura
de resurse umane din cadrul unității care scoate posturile la
concurs.
Art. 29. — (1) În termen de 15 zile lucrătoare de la data
publicării anunțului, candidații depun dosarele complete la
structura de resurse umane din cadrul unității care scoate
posturile la concurs.
(2) După expirarea termenului prevăzut la alin. (1), candidații
susțin o testare psihologică, conform programărilor stabilite de
structura de specialitate din cadrul Administrației Naționale a
Penitenciarelor.
(3) Comunicarea programărilor și a rezultatelor la testarea
psihologică se face de către unitatea care scoate posturile la
concurs.
Art. 30. — (1) În termen de 7 zile lucrătoare de la afișarea
rezultatelor la testarea psihologică, candidații din sursă internă
declarați ăadmis” depun la unitatea care scoate posturile la
concurs o adeverință medicală, eliberată de medicul unității în
care este încadrat candidatul funcționar public cu statut special
din sistemul administrației penitenciare, din care să rezulte
aptitudinea medicală de ocupare a funcției pentru care
candidează.
(2) În termenul prevăzut la alin. (1) candidații din sursă
externă declarați ăadmis” la testarea psihologică efectuează
examinarea medicală, conform metodologiei și baremelor
medicale în vigoare, și depun rezultatele la unitatea care scoate
posturile la concurs.
(3) Candidații din sursă externă declarați ăapt” din punct de
vedere medical depun, în termenul prevăzut la alin. (1), la
structura de resurse umane din unitatea care scoate posturile
la concurs o copie a chitanței care atestă achitarea taxei de
concurs. Cuantumul taxei de concurs se stabilește prin decizie
a directorului general al Administrației Naționale a
Penitenciarelor.
Art. 31. — În termen de 3 zile lucrătoare de la expirarea
termenului prevăzut la art. 30 alin. (1), structura de resurse
umane din unitatea care scoate posturile la concurs verifică
dosarele candidaților înscriși și afișează la avizierul propriu
tabelul nominal cuprinzând candidații care au/nu au dosarul
complet și îndeplinesc/nu îndeplinesc condițiile de participare la
concurs și motivul neîndeplinirii acestora. Tabelul cuprinzând
candidații care îndeplinesc condițiile de participare la concurs
se trimite la unitatea organizatoare împreună cu dosarele
candidaților care îndeplinesc condițiile de participare la concurs.

12

MONITORUL OFICIAL AL ROMÂNIEI, PARTEA I, Nr. 751/10.XI.2010
SECȚIUNEA a 2-a
Probele de concurs

Art. 32. — (1) Candidații care îndeplinesc condițiile de
participare la concurs susțin, după caz, următoarele probe de
concurs, ce se derulează cronologic, astfel:
a) interviul, obligatoriu pentru toate funcțiile scoase la
concurs;
b) proba sportivă, numai pentru funcțiile stabilite de către
structurile de specialitate din cadrul Administrației Naționale a
Penitenciarelor;
c) proba practică de verificare a abilităților de utilizare a
calculatorului, numai pentru funcțiile stabilite de către structurile
de specialitate din cadrul Administrației Naționale a
Penitenciarelor;
d) proba practică de verificare a aptitudinilor necesare
îndeplinirii atribuțiilor de serviciu, numai pentru funcțiile stabilite
de către structurile de specialitate din cadrul Administrației
Naționale a Penitenciarelor;
e) proba scrisă pentru examinarea cunoștințelor teoretice,
obligatoriu pentru toate funcțiile scoase la concurs.
(2) Probele prevăzute la alin. (1) lit. a)—d) au caracter
eliminatoriu, se evaluează cu ăadmis”/ărespins” și nu pot fi
contestate.
SECȚIUNEA a 3-a
Comisii și atribuții

Art. 33. — (1) Directorul general al Administrației Naționale a
Penitenciarelor stabilește, prin decizie, la propunerea unităților
organizatoare sau a structurii de resurse umane din cadrul
Administrației Naționale a Penitenciarelor, pentru posturile din
cadrul acestei instituții, următoarele comisii:
a) comisia de concurs, pentru toate probele;
b) comisia de soluționare a contestațiilor la proba scrisă
pentru examinarea cunoștințelor teoretice.
(2) Fiecare comisie este formată din președinte, membri și
secretar, după cum urmează:
a) comisia de concurs:
— președinte: directorul unității organizatoare sau al unei
unități care scoate posturi la concurs ori un director adjunct, din
domeniul postului, respectiv șeful structurii de specialitate,
pentru posturile din aparatul central;
— membri:
— șeful structurii de resurse umane din unitatea
organizatoare, al unei unități care scoate posturi la
concurs sau un ofițer de resurse umane desemnat,
pentru toate probele de concurs;
— 3 funcționari publici cu statut special, specialiști din
domeniul postului scos la concurs, pentru toate
probele de concurs;
— un funcționar public cu statut special de specialitate,
numai pentru proba sportivă, unde este cazul;
— un funcționar public cu statut special de specialitate,
numai pentru proba practică de verificare a
aptitudinilor necesare îndeplinirii atribuțiilor de
serviciu, unde este cazul;
— un funcționar public cu statut special de specialitate,
numai pentru proba practică de verificare a abilităților
de utilizare a calculatorului, unde este cazul;
— un ofițer psiholog, numai pentru proba de interviu;
— secretar: minimum un funcționar public cu statut special,
în raport cu numărul de candidați înscriși la concurs;
b) comisia de soluționare a contestațiilor la proba scrisă
pentru examinarea cunoștințelor teoretice:
— președinte: un director de unitate penitenciară/direcție sau
un director adjunct/director general adjunct din domeniul de
activitate al postului scos la concurs;
— membri: 2 ofițeri specialiști din domeniul de activitate al
postului scos la concurs;
— secretar: un funcționar public cu statut special.

(3) În situația în care funcțiile scoase la concurs sunt din mai
multe domenii de activitate, iar tematica și bibliografia stabilite
sunt diferite, se constituie comisii de concurs, respectiv de
soluționare a contestațiilor distincte pentru fiecare domeniu sau
tip de funcție.
(4) Dacă, din motive obiective, membrii comisiilor prevăzute
la alin. (1) nu pot fi desemnați numai din rândul funcționarilor
publici cu statut special, aceștia pot fi nominalizați și din rândul
personalului contractual, încadrat pe funcții în același domeniu
și prevăzute cu cel puțin același nivel de studii cu cel al postului
scos la concurs.
(5) Decizia de stabilire a comisiilor prevăzute la alin. (1)
conține și date referitoare la asigurarea logisticii, precum și la
unitatea/unitățile care va/vor pune la dispoziție fondurile
necesare organizării concursului și care va/vor utiliza, conform
legii, fondurile rezultate din taxele de participare la concurs.
(6) În mod excepțional, dacă în sistemul administrației
penitenciare nu există specialiști în domeniul postului scos la
concurs, pentru a fi desemnați în comisiile de concurs, pot fi
cooptați în respectivele comisii specialiști din afara sistemului
penitenciar.
Art. 34. — (1) Persoanele care întrunesc condițiile pentru a
face parte din comisiile prevăzute la art. 33 pot fi numite într-o
singură comisie în cadrul aceluiași concurs.
(2) Din comisiile prevăzute la art. 33 nu pot face parte
persoanele care se află în una dintre următoarele situații:
— sunt în aceleași comisii cu soțul/soția sau o rudă de gradul I;
— sunt soț/soție sau rudă până la gradul I inclusiv ori, după
caz, au relații cu caracter patrimonial cu unul dintre candidați.
(3) Persoanele desemnate în comisiile prevăzute la art. 33
semnează o declarație pe propria răspundere în care
precizează că:
a) nu se află/se află în vreuna dintre situațiile prevăzute la
alin. (2);
b) vor respecta confidențialitatea lucrărilor comisiei și a
variantelor de subiecte ce vor fi elaborate.
(4) Existența vreuneia dintre situațiile prevăzute la alin. (2)
poate fi sesizată de orice persoană, în scris, caz în care
directorul general al Administrației Naționale a Penitenciarelor
dispune înlocuirea persoanei din comisie.
Art. 35. — (1) Președintele comisiei de concurs stabilește, în
raport cu numărul candidaților care îndeplinesc condițiile de
participare la concurs, în urma verificării dosarelor de înscriere,
planificarea orară a desfășurării probelor de concurs care se
afișează la avizierul unității organizatoare și al celor care scot
posturi la concurs, precum și pe site-ul Administrației Naționale
a Penitenciarelor.
(2) La proba scrisă se prezintă doar candidații care au fost
declarați ăadmis” la probele eliminatorii.
(3) Modalitatea de susținere a probei scrise este stabilită de
comisia de concurs.
(4) Subiectele pentru proba scrisă se stabilesc de către
membrii specialiști în domeniul postului scos la concurs, pe baza
tematicii și a bibliografiei de concurs, în concordanță cu nivelul,
domeniul și specificul funcțiilor pentru care se organizează
concursul.
(5) Pentru proba scrisă se elaborează minimum două
variante de subiecte.
(6) Variantele de subiecte se stabilesc în ziua susținerii
probei scrise și sunt păstrate în plicuri sigilate.
(7) Plicul cu subiectele de concurs este ales de către un
candidat, care semnează procesul-verbal de extragere a
variantei de subiecte.
(8) Grila de corectare a variantei de subiecte extrase se
întocmește de către membrii specialiști în domeniul postului
scos la concurs, în timpul susținerii probei scrise, și se afișează

MONITORUL OFICIAL AL ROMÂNIEI, PARTEA I, Nr. 751/10.XI.2010
la dispoziția președintelui comisiei de concurs, la avizierul unității
organizatoare, după finalizarea probei scrise.
(9) Atât pe perioada elaborării variantelor de subiecte, cât și
pe perioada întocmirii grilei de corectare este interzis accesul
oricărei alte persoane în încăpere, cu excepția președintelui
comisiei de concurs.
(10) Timpul alocat pentru elaborarea lucrărilor scrise este
stabilit de comisia de concurs și nu poate depăși 3 ore din
momentul comunicării subiectelor.
Art. 36. — (1) Repartizarea în săli a candidaților se afișează
în ziua susținerii probei scrise, la locul desfășurării acesteia,
dacă este cazul.
(2) Supraveghetorii pentru susținerea probei scrise sunt
desemnați de către directorul unității organizatoare, prin decizie
de zi pe unitate, și trebuie să fie persoane de altă specialitate
decât cea la care se susține proba scrisă.
Art. 37. — (1) Accesul candidaților în săli este permis cu cel
puțin 30 de minute înainte de începerea probei scrise, pe baza
listelor întocmite pentru fiecare sală și a documentelor care
atestă identitatea, potrivit legii.
(2) După efectuarea apelului nominal al candidaților și
verificarea identității, fiecare candidat păstrează pe masă
documentul care atestă identitatea până la predarea lucrării
scrise; pe listă se menționează prezența fiecărui candidat.
(3) Înainte de începerea concursului, președintele comisiei
de concurs sau membrii comisiei desemnați de acesta
instruiește/instruiesc supraveghetorii, precum și candidații cu
privire la desfășurarea probei scrise și la modul de completare
a lucrării.
(4) Candidaților le este interzisă pătrunderea în săli cu orice
fel de materiale care ar putea fi utilizate pentru rezolvarea
subiectelor, precum și cu orice mijloc de comunicare la distanță
sau dispozitive de stocare a datelor.
(5) Orice fraudă sau încercare de fraudare dovedită se
sancționează prin eliminarea din concurs; în aceste cazuri,
persoanele care asigură supravegherea candidaților îl
sesizează de îndată pe președintele comisiei de concurs, care
întocmește un proces-verbal de constatare a fraudei.
(6) După comunicarea subiectelor este interzis accesul
candidaților sau al oricărei persoane în sala de concurs, cu
excepția membrilor comisiei de concurs, a supraveghetorilor și
a câte unui reprezentant al organizațiilor sindicale
reprezentative; ieșirea din sală a candidaților atrage eliminarea
din concurs, cu excepția situațiilor de urgență, caz în care
aceștia vor fi însoțiți de supraveghetori.
Art. 38. — (1) Lucrarea scrisă se redactează, sub sancțiunea
anulării, numai pe seturile de hârtie asigurate de unitatea
organizatoare a concursului. Lucrările și ciornele se ștampilează
și se secretizează conform indicațiilor președintelui comisiei de
concurs; pentru redactarea lucrărilor scrise se va putea folosi
numai cerneală sau pix cu mină de culoare albastră.
(2) Candidatul are obligația de a preda supraveghetorului
desemnat lucrarea scrisă, copia variantei de subiecte primită,
dacă este cazul, precum și ciorna, la expirarea timpului alocat,
semnând în borderoul de predare-primire, special întocmit în
acest sens.
(3) Candidații care doresc să corecteze o greșeală anulează
fiecare rând din pasajul greșit cu o linie orizontală; în cazul în
care unii candidați, din diferite motive, doresc să își transcrie
lucrarea fără să depășească timpul stabilit, aceștia primesc alte
coli de hârtie tipizate; acest lucru este consemnat în borderoul
de predare-primire al lucrărilor scrise, iar colile folosite inițial, cu
mențiunea ăANULAT”, se introduc într-un plic care se sigilează,

13

se semnează de președintele comisiei de concurs și se
păstrează la dosarul de concurs.
(4) La expirarea timpului alocat probei scrise, candidații sunt
obligați să predea lucrările în faza în care se află, depășirea
timpului stabilit fiind interzisă; ultimii 3 candidați vor rămâne, în
mod obligatoriu, în sală, până la predarea tuturor lucrărilor; dacă
la concurs s-au înscris mai puțin de 3 candidați, aceștia rămân
în sală până la predarea ultimei lucrări.
(5) Președintele și ceilalți membri ai comisiei de concurs,
după predarea lucrărilor scrise, în prezența candidaților rămași
în sală, verifică dacă numărul lucrărilor scrise corespunde cu
numărul semnăturilor din procesul-verbal de predare a lucrărilor
scrise și amestecă lucrările scrise; comisia depozitează lucrările
scrise, împreună cu documentele constituite pentru susținerea
probei scrise, în spațiul destinat corectării, care va fi asigurat și
sigilat de către președinte.
Art. 39. — (1) Pe baza grilei de corectare, membrii comisiei,
specialiști în domeniul postului scos la concurs, notează
lucrarea scrisă a fiecărui candidat, în borderoul individual, cu
note de la 1 la 10; nota 1 se acordă din oficiu.
(2) Notele acordate sunt trecute în borderoul centralizator,
care este semnat pe fiecare filă de președintele și membrii
comisiei de concurs.
(3) Punctajul pentru fiecare lucrare se obține pe baza mediei
aritmetice a notelor acordate de membrii comisiei de concurs,
specialiști în domeniul postului scos la concurs, utilizând două
zecimale.
(4) După corectare și notare, lucrările scrise se desigilează
iar rezultatele se consemnează într-un proces-verbal, care se
afișează, separat, pe fiecare unitate și categorie de post scos la
concurs, în ordinea descrescătoare a notelor obținute. Procesulverbal se semnează pe fiecare pagină de către președintele și
membrii comisiei de concurs.
(5) Sunt declarați ăadmis” candidații care au obținut cel puțin
nota 7 și care se clasează în limita numărului și categoriei de
posturi scoase la concurs de unitatea pentru care au candidat;
la note egale are prioritate candidatul a cărui medie generală de
promovare a anilor de studii, la facultate, pentru ofițeri, respectiv
la liceu, pentru agenți, este mai mare.
(6) Rezultatele probei scrise se publică pe site-ul
Administrației Naționale a Penitenciarelor și se afișează la
avizierul unității organizatoare și al celor care scot posturi la
concurs, în termen de cel mult 5 zile lucrătoare de la data
susținerii probei scrise.
Art. 40. — (1) Candidații nemulțumiți de rezultatele obținute
la proba scrisă pot face contestație în termen de două zile
lucrătoare de la data afișării rezultatelor.
(2) Contestațiile se depun de către candidați la structura de
resurse umane din unitatea organizatoare sau din unitățile unde
aceștia au depus dosarul de concurs. Prin grija acestei structuri,
contestațiile se înregistrează la secretariatul unității,
menționându-se pe acestea data, ora depunerii, numele și
semnătura persoanei care a efectuat înregistrarea, se trimit în
aceeași zi, prin fax, unității organizatoare, care le predă în cel
mai scurt timp secretarului comisiei de soluționare a
contestațiilor.
(3) Soluționarea contestațiilor se realizează în cel mult două
zile lucrătoare de la data expirării termenului de depunere a
acestora, de către comisia de soluționare a contestațiilor.
(4) Comisia de soluționare a contestațiilor:
a) verifică dacă toate contestațiile au fost depuse în termenul
prevăzut la alin. (1). Contestațiile depuse după expirarea acestui
termen sunt respinse;

14

MONITORUL OFICIAL AL ROMÂNIEI, PARTEA I, Nr. 751/10.XI.2010

b) verifică dacă aspectele contestate au legătură cu notarea
probei scrise și se referă la lucrarea candidatului care a formulat
contestația;
c) solicită președintelui comisiei de concurs lucrările sigilate
ale candidaților care au formulat contestații, varianta de subiecte
extrasă și grila de corectare;
d) recorectează lucrările, pe baza grilei de corectare, potrivit
dispozițiilor art. 39 alin. (1)—(3).
Art. 41. — (1) Rezultatele soluționării contestațiilor se
consemnează într-un proces-verbal, semnat pe fiecare filă de
președintele și membrii comisiei de soluționare a contestațiilor,
și se afișează, în termenul prevăzut la art. 40 alin. (3), la avizierul
unității organizatoare, al unităților care au scos posturi la
concurs, precum și pe site-ul Administrației Naționale a
Penitenciarelor.
(2) Nota acordată de comisia de soluționare a contestațiilor
este definitivă.
Art. 42. — (1) Pe baza rezultatelor contestațiilor, președintele
comisiei de concurs dispune întocmirea procesului-verbal cu
rezultatele finale ale concursului, pe unități și categorii de
posturi, în conformitate cu dispozițiile art. 39 alin. (5); procesulverbal se semnează pe fiecare pagină de președintele și
membrii comisiei de concurs.
(2) Rezultatele finale ale concursului se afișează la avizierul
unității organizatoare, al unităților care au scos posturi la
concurs, precum și pe site-ul Administrației Naționale a
Penitenciarelor, în cel mult două zile lucrătoare de la data
publicării rezultatelor la contestații.
Art. 43. — Candidatul nemulțumit de rezultatul final al
concursului se poate adresa instanței de contencios
administrativ, în condițiile legii.
Art. 44. — (1) Pentru fiecare concurs se constituie un dosar
care conține lucrările candidaților, documentele create și
gestionate de către comisiile de concurs și de soluționare a
contestațiilor, precum și alte documente care au legătură cu
acest concurs.
(2) Dosarul prevăzut la alin. (1) se constituie prin grija
comisiilor de concurs și de soluționare a contestațiilor, precum
și a structurii de resurse umane din unitatea organizatoare, care
răspunde de păstrarea și arhivarea acestuia conform
reglementărilor în vigoare.
(3) Documentele personale originale din dosarele
candidaților care nu au promovat concursul se restituie acestora,
la cerere, păstrându-se la dosar copii certificate conform cu
originalul.
Art. 45. — Unitățile care au scos posturile la concurs
întocmesc, pe baza rezultatelor finale ale concursului, dosarele
de încadrare ale candidaților declarați ăadmis”.
Art. 46. — (1) Pentru candidații declarați ăadmis” la concurs
se emit decizii de încadrare/numire în funcție, după întocmirea
tuturor documentelor necesare constituirii dosarului de
încadrare, în termen de cel mult 30 de zile lucrătoare de la data
afișării rezultatelor finale ale concursului.
(2) În mod excepțional, pentru motive temeinic justificate,
decizia de încadrare/numire în funcție poate fi emisă cu
depășirea termenului prevăzut la alin. (1); în acest caz, structura
de resurse umane din cadrul Administrației Naționale a
Penitenciarelor sau, după caz, structurile de resurse umane din
unitățile care au scos posturi la concurs are/au obligația de a
înștiința de îndată candidații declarați ăadmis”.
(3) Deciziile de încadrare/numire în funcție se comunică în
timp util candidaților declarați ăadmis” de către structura de
resurse umane din cadrul Administrației Naționale a

Penitenciarelor sau, după caz, de structurile de resurse umane
din unitățile care au scos posturi la concurs.
Art. 47. — (1) Candidații declarați ăadmis” la concurs au
obligația de a se prezenta la post în termen de 30 de zile
calendaristice de la emiterea deciziei de încadrare/numire în
funcție.
(2) În cazul în care candidații pentru care s-au emis decizii de
încadrare/numire în funcție nu se prezintă la post, în condițiile
alin. (1), din cauze imputabile acestora, oferta de ocupare a
postului se face următorului candidat declarat ăadmis”.
(3) Dacă nu există niciun candidat care să fi obținut nota
necesară pentru a fi declarat ăadmis”, se va proceda la
organizarea unui nou concurs.
CAPITOLUL IV
Dispoziții tranzitorii și finale
Art. 48. — (1) La concurs, indiferent de natura postului, are
dreptul de a participa, în calitate de observator, câte un
reprezentant al organizațiilor sindicale reprezentative ale
funcționarilor publici cu statut special din sistemul administrației
penitenciare, cu respectarea tuturor regulilor stabilite pentru
derularea concursului.
(2) Persoanele prevăzute la alin. (1) semnează o declarație
pe propria răspundere în condițiile prevăzute la art. 13 alin. (2)
și la art. 34 alin. (3).
Art. 49 — (1) Termenele se înțeleg pe zile libere, neintrând în
socoteală nici ziua când a început, nici ziua când s-a sfârșit
termenul.
(2) Termenul care se sfârșește într-o zi de sărbătoare legală
sau când serviciul este suspendat se prelungește până la
sfârșitul primei zile de lucru următoare.
Art. 50. — Concursul de ocupare a posturilor vacante de
personal cu studii superioare pentru sectorul medical se
organizează de către Direcția medicală din cadrul Administrației
Naționale a Penitenciarelor, cu sprijinul structurii de resurse
umane din cadrul Administrației Naționale a Penitenciarelor, cu
respectarea prevederilor Legii nr. 293/2004 privind Statutul
funcționarilor publici cu statut special din Administrația Națională
a Penitenciarelor, republicată, și a reglementărilor specifice
aplicabile acestei categorii de personal.
Art. 51. — (1) Pentru încadrarea personalului didactic,
concursurile se organizează de către inspectoratele școlare
județene și al municipiului București, în conformitate cu
dispozițiile Legii nr. 128/1997 privind Statutul personalului
didactic, cu modificările și completările ulterioare, cu respectarea
prevederilor Legii nr. 293/2004, republicată, și ale protocolului
încheiat între Ministerul Justiției și Ministerul Educației,
Cercetării, Tineretului și Sportului.
(2) Încadrarea personalului didactic se realizează conform
legislației în vigoare aplicabile acestei categorii de personal.
Art. 52. — În cazul concursurilor în desfășurare la data intrării
în vigoare a prezentului regulament, se aplică dispozițiile
regulamentului în vigoare la data inițierii concursului.
Art. 53. — Până la aprobarea prin hotărâre a Guvernului a
regulamentului privind condițiile de organizare și modul de
desfășurare a concursurilor/examenelor de încadrare a
personalului contractual, prezentul regulament se aplică în mod
corespunzător și acestei categorii de personal.
Art. 54. — Anexele nr. 1 și 2 fac parte integrantă din prezentul
regulament.

15

MONITORUL OFICIAL AL ROMÂNIEI, PARTEA I, Nr. 751/10.XI.2010

ANEXA Nr. 1
la regulament

Nr. de înregistrare ................../...............
— Model —
CERERE

de înscriere la concurs în vederea ocupării postului de ............
Domnule/Doamnă ministru,
Subsemnatul/Subsemnata, ........................................................................................., fiul/fiica lui ..........................................
și al/a ............................, născut/ă în localitatea ......................................., județul ..................., în anul ........., luna .........................,
ziua ..................., de cetățenie ............................................, cu domiciliul (reședința) în localitatea .................................................,
județul .........................................................., absolvent/ă al/a ......................................................................................., cu diplomă
de licență, specializarea ..............................................................................., de profesie ......................................................................,
salariat/ă la ..................................................................................................................., starea civilă ......................., vă rog să-mi
aprobați
înscrierea
la
concursul
pentru
ocuparea
postului
de
...................................
la
unitatea
.................................................................... din sistemul administrației penitenciare.
Declar că am luat cunoștință de condițiile de selecționare și participare la concurs, de drepturile și obligațiile ce îmi revin.
Sunt de acord cu efectuarea de verificări specifice, cunoscând că, în situația în care vor rezulta incompatibilități determinate
de neîndeplinirea cumulativă a condițiilor de selecționare, nu voi fi încadrat/ă, chiar dacă în urma concursului susținut am fost
declarat/ă ăadmis”.
Sunt/Nu sunt de acord cu efectuarea înregistrărilor audiovideo ale probelor de concurs.
Semnătura ...............
Data .............................
ANEXA Nr. 2
la regulament

Nr. de înregistrare ................../...............
— Model —
CERERE

de înscriere la concurs în vederea ocupării postului de ............
Domnule/Doamnă director,
Subsemnatul/Subsemnata, ......................................................................., fiul/fiica lui ............................................................
și al/a ......................................................, născut/ă în localitatea ......................................, județul .............................., în anul .........,
luna ................., ziua ....., de cetățenie ..................................., cu domiciliul (reședința) în localitatea ..............................................,
județul .................................., absolvent/ă al/a ........................................................................................., cu diplomă de
bacalaureat/licență, specializarea ............................................................................., de profesie ...............................................,
salariat/ă la ..........................................................................., starea civilă ................, vă rog să-mi aprobați înscrierea la concursul
pentru ocuparea postului de ..................................................................................................................... la unitatea
..................................................................... din sistemul administrației penitenciare.
Declar că am luat cunoștință de condițiile de selecționare și participare la concurs, de drepturile și obligațiile ce îmi revin.
Sunt de acord cu efectuarea de verificări specifice, cunoscând că, în situația în care vor rezulta incompatibilități determinate
de neîndeplinirea cumulativă a condițiilor de selecționare, nu voi fi încadrat/ă, chiar dacă în urma concursului susținut am fost
declarat/ă ăadmis”.
Semnătura ...............
Data .............................
Telefon/e-mail de contact ..................................................

16

MONITORUL OFICIAL AL ROMÂNIEI, PARTEA I, Nr. 751/10.XI.2010

MINISTERUL FINANȚELOR PUBLICE

ORDIN
privind completarea Ordinului ministrului finanțelor publice nr. 2.281/2009
pentru aplicarea prevederilor art. 36 din Ordonanța de urgență a Guvernului nr. 34/2009
cu privire la rectificarea bugetară pe anul 2009 și reglementarea unor măsuri financiar-fiscale
În baza prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
în temeiul prevederilor art. 36 alin. (2) și (4) din Ordonanța de urgență a Guvernului nr. 34/2009 cu privire la rectificarea
bugetară pe anul 2009 și reglementarea unor măsuri financiar-fiscale, aprobată prin Legea nr. 227/2009, cu modificările și
completările ulterioare,
ministrul finanțelor publice emite următorul ordin:
Art. I. — Ordinul ministrului finanțelor publice nr. 2.281/2009
pentru aplicarea prevederilor art. 36 din Ordonanța de urgență
a Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale, publicat
în Monitorul Oficial al României, Partea I, nr. 487 din 14 iulie 2009,
cu modificările și completările ulterioare, se completează după
cum urmează:

— La articolul 8, după punctul 9 se introduce un nou
punct, punctul 10, cu următorul cuprins:
ă10. plata, în lunile noiembrie și decembrie 2010, a facturilor
reprezentând contravaloarea bunurilor achiziționate, serviciilor
prestate sau a lucrărilor efectuate.”
Art. II. — Prezentul ordin se publică în Monitorul Oficial al
României, Partea I.

Ministrul finanțelor publice,
Gheorghe Ialomițianu
București, 8 noiembrie 2010.
Nr. 2.647.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 751/10.XI.2010 conține 16 pagini.

Prețul: 3,20 lei

&JUYDGY|447370]
ISSN 1453—4495

