Anul 178 (XXII) — Nr. 468

PARTEA I

LEGI, DECRETE, HOTĂRÂRI ȘI ALTE ACTE

Miercuri, 7 iulie 2010

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 747 din 1 iunie 2010 referitoare la excepția de
neconstituționalitate a prevederilor art. 14 alin. (1) și (4)
din Legea contenciosului administrativ nr. 554/2004......

Nr.
637.

2–3

Decizia nr. 749 din 1 iunie 2010 referitoare la excepția de
neconstituționalitate a prevederilor art. 86 alin. (2) lit. b)
din Legea nr. 161/2003 privind unele măsuri pentru
asigurarea transparenței în exercitarea demnităților
publice, a funcțiilor publice și în mediul de afaceri,
prevenirea și sancționarea corupției ..........................

4–5

Decizia nr. 754 din 1 iunie 2010 referitoare la excepția de
neconstituționalitate a dispozițiilor art. 111 din Codul
de procedură civilă ....................................................

6–7

Decizia nr. 756 din 1 iunie 2010 referitoare la excepția de
neconstituționalitate a dispozițiilor art. 1 și art. 3 alin. 1
din Decretul nr. 167/1958 privitor la prescripția
extinctivă ....................................................................

638.

639.
7–8

HOTĂRÂRI ALE GUVERNULUI ROMÂNIEI
636.

— Hotărâre privind acordarea unui ajutor umanitar de
urgență pentru populația din județele Suceava, Neamț,
Botoșani, Bacău, Galați, Tulcea și Iași ......................

9–10

Pagina
— Hotărâre pentru modificarea anexei nr. 3
ăLista programelor finanțate în anul 2010 din Fondul
pentru mediu” la Hotărârea Guvernului nr. 82/2010
privind aprobarea bugetului de venituri și cheltuieli pe
anul 2010 al Fondului pentru mediu și al Administrației
Fondului pentru Mediu, precum și a Listei programelor
finanțate din Fondul pentru mediu în anul 2010 ........

10–14

— Hotărâre pentru aprobarea finanțării din bugetul
Fondului pentru mediu a unor lucrări destinate
prevenirii, înlăturării și/sau diminuării efectelor produse
de fenomenele meteorologice periculoase în perioada
iunie—iulie 2010 la lucrările de gospodărire a apelor
aferente obiectivelor din domeniul public al statului ....

15

— Hotărâre pentru aprobarea finanțării din bugetul
Fondului pentru mediu a unor lucrări destinate
prevenirii, înlăturării și/sau diminuării efectelor produse
de fenomenele meteorologice periculoase în perioada
iunie—iulie 2010 la lucrările de gospodărire a apelor
aferente obiectivului din domeniul public al statului din
comuna Grindu, județul Tulcea ..................................

16

2

MONITORUL OFICIAL AL ROMÂNIEI, PARTEA I, Nr. 468/7.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 747
din 1 iunie 2010

referitoare la excepția de neconstituționalitate a prevederilor art. 14 alin. (1) și (4)
din Legea contenciosului administrativ nr. 554/2004
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 14 alin. (1) și (4) din Legea contenciosului
administrativ nr. 554/2004, excepție ridicată de Universitatea
ăPetre Andrei” din Iași în Dosarul nr. 132/45/2009 al Înaltei Curți
de Casație și Justiție — Secția de contencios administrativ și
fiscal.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că partea Administrația Finanțelor Publice a
Municipiului Iași a transmis la dosar note scrise în sensul
respingerii excepției de neconstituționalitate ca neîntemeiată.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată,
considerând că nu se impune reconsiderarea jurisprudenței în
materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2009, pronunțată în Dosarul
nr. 132/45/2009, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 14 alin. (1) și (4) din Legea contenciosului
administrativ nr. 554/2004. Excepția de neconstituționalitate a
fost ridicată de Universitatea ăPetre Andrei” din Iași într-o cauză
având ca obiect soluționarea cererii de suspendare a executării
unui act administrativ, aflată în stadiul procesual al recursului.
În motivarea excepției de neconstituționalitate se susține
că recunoașterea în favoarea autorității administrative a
dreptului la recurs împotriva sentinței prin care s-a dispus
suspendarea actului nelegal înfrânge principiul egalității de
tratament și cel potrivit căruia nimeni nu este mai presus de
lege. Arată că ăeste excesivă recunoașterea acestei posibilități,
câtă vreme se permite menținerea caracterului executoriu al
unui act administrativ în timp ce acesta este supus judecății, fiind
astfel înfrânt principiul liberului acces la justiție, care astfel
subzistă doar formal, câtă vreme pe parcursul judecății partea
suportă consecințele unui act ale cărui condiții de validitate nu
au fost pe deplin lămurite”. În opinia sa, actul administrativ

nelegal ar trebui suspendat de drept, prin simpla exercitare a
căilor de atac de către părțile lezate prin emiterea lui. Susține că
recunoașterea dreptului autorității administrative de a contesta
soluția de suspendare este cu atât mai excesivă cu cât această
autoritate nu justifică interesul legitim de natura celui înscris în
art. 1 din lege, având în vedere că rațiunea legii contenciosului
administrativ este protecția persoanelor față de actele emise de
autoritățile administrative, și nu invers. Arată că nu se poate
vorbi despre dreptul la un proces echitabil câtă vreme efectele
actului nelegal continuă să se producă în fapt, prin admiterea
recursului formulat de autoritatea publică împotriva sentinței
civile de suspendare. Precizează, ca o confirmare a acestor
argumente, că prevederile similare cuprinse în art. 403 alin. (4)
din Codul de procedură civilă au fost modificate în sensul arătat,
încheierea prin care s-a dispus suspendarea executării silite
nemaifiind supusă niciunei căi de atac.
Înalta Curte de Casație și Justiție — Secția de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată. Arată că textul de lege criticat instituie o garanție
pentru persoana vătămată în ceea ce privește evitarea
eventualelor pagube suferite ca urmare a executării actului
administrativ pretins a fi nelegal, iar, prin stabilirea condițiilor de
admisibilitate, previne și limitează eventualele abuzuri în
valorificarea unui atare drept.
Președinții celor două Camere ale Parlamentului și
Avocatul Poporului nu au comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 alin. (1) și (4) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
și completată prin Legea nr. 262/2007 pentru modificarea și
completarea Legii contenciosului administrativ nr. 554/2004,

MONITORUL OFICIAL AL ROMÂNIEI, PARTEA I, Nr. 468/7.VII.2010
publicată în Monitorul Oficial al României, Partea I, nr. 510 din
30 iulie 2007, care au următorul cuprins:
— Art. 14: ă(1) În cazuri bine justificate și pentru prevenirea
unei pagube iminente, după sesizarea, în condițiile art. 7, a
autorității publice care a emis actul sau a autorității ierarhic
superioare, persoana vătămată poate să ceară instanței
competente să dispună suspendarea executării actului
administrativ unilateral până la pronunțarea instanței de fond. În
cazul în care persoana vătămată nu introduce acțiunea în
anularea actului în termen de 60 de zile, suspendarea încetează
de drept și fără nicio formalitate. (...)
(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.”
În opinia autorului excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 16 ăEgalitatea în drepturi” și art. 21 ăAccesul liber
la justiție”.
Examinând excepția de neconstituționalitate, Curtea observă
că autorul acesteia pretinde că este încălcată egalitatea de
tratament juridic prin aceea că prevederile de lege criticate
recunosc în favoarea ambelor părți aflate pe poziții adverse în
cadrul unui litigiu de contencios administrativ dreptul de a
contesta hotărârea prin care instanța a dispus suspendarea
actului supus controlului de legalitate. Or, este de domeniul
evidenței că această dispoziție dă expresie tocmai principiului
enunțat de autorul excepției. Dimpotrivă, o nesocotire a
principiului egalității armelor specific procesului echitabil ar fi
reprezentată de oferirea posibilității de a beneficia de un astfel
de drept doar părții care, potrivit art. 1 din Legea contenciosului
administrativ nr. 554/2004, s-a considerat vătămată într-un drept
al său ori într-un interes legitim, de către o autoritate publică și
s-a adresat instanței competente în vederea recunoașterii
dreptului pretins sau a interesului legitim și a reparării pagubei
ce i-a fost cauzată.
Autorul excepției susține că rațiunea legii contenciosului
administrativ este protecția persoanelor față de actele emise de
autoritățile administrative, și nu invers. Curtea observă însă că
o astfel de protecție survine doar ca urmare a unei hotărâri

3

judecătorești care trebuie să fie rezultatul unui proces echitabil,
în cursul căruia și autoritatea emitentă a actului administrativ
contestat să aibă posibilitatea de a apăra prezumția de legalitate
de care acesta se bucură, inclusiv prin posibilitatea de a se
opune suspendării executării actului administrativ până la
pronunțarea unei hotărâri cu privire la legalitatea acestuia. În
acest context, este firesc ca actul să își producă efectele până
la momentul în care instanța se pronunță în mod definitiv asupra
necesității suspendării executării acestuia. Afirmația în sensul
că actul administrativ nelegal ar trebui suspendat de drept, prin
simpla exercitare a căilor de atac de către părțile lezate prin
emiterea lui, nu reprezintă o critică de neconstituționalitate, ci o
apreciere personală cu privire la o reglementare viitoare pe care,
în opinia autorului excepției, legiuitorul ar trebui să o adopte.
Totodată, Curtea reține că textele de lege criticate nu sunt
de natură să îngrădească accesul liber la justiție, persoana care
se consideră vătămată și autoritatea emitentă a actului a cărui
legalitate se contestă având, deopotrivă, posibilitatea de a
accede la instanțele judecătorești în vederea suspendării
efectelor actului contestat atât printr-o cerere alăturată acțiunii
principale, potrivit art. 14 alin. (1) din Legea contenciosului
administrativ nr. 554/2004, cât și printr-o acțiune directă
introdusă în condițiile art. 15 din aceeași lege.
În
ceea
ce
privește
susținerea
criticilor
de
neconstituționalitate prin raportare la modul în care legiuitorul a
înțeles să reglementeze, prin art. 403 alin. (4) din Codul de
procedură civilă, o altă instituție juridică, și anume cea a
suspendării provizorii a executării silite până la soluționarea
cererii de suspendare de către instanță în cazul soluționării
contestației la executare sau a altei cereri privind executarea
silită, Curtea constată că nu poate analiza un astfel de
argument. Aceasta, deoarece, potrivit competenței sale stabilite
prin Constituție și prin legea proprie de organizare și funcționare,
instanța de contencios constituțional efectuează controlul de
constituționalitate exclusiv prin raportare la textele și principiile
Legii fundamentale, iar nu prin compararea prevederilor de lege
supuse examinării cu alte norme cuprinse în diverse alte
reglementări legale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14 alin. (1) și (4) din Legea contenciosului administrativ
nr. 554/2004, excepție ridicată de Universitatea ăPetre Andrei” din Iași în Dosarul nr. 132/45/2009 al Înaltei Curți de Casație și
Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.

PREȘEDINTE,

ION PREDESCU
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 468/7.VII.2010
CURTEA CONSTITUȚIONALĂ

D E C I Z I A Nr. 749
din 1 iunie 2010

referitoare la excepția de neconstituționalitate a prevederilor art. 86 alin. (2) lit. b)
din Legea nr. 161/2003 privind unele măsuri pentru asigurarea transparenței
în exercitarea demnităților publice, a funcțiilor publice și în mediul de afaceri,
prevenirea și sancționarea corupției
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 86 alin. (2) lit. b) din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în mediul
de afaceri, prevenirea și sancționarea corupției, excepție ridicată
de Gheorghe Dorel Banu în Dosarul nr. 699/64/2009 al Curții de
Apel Brașov — Secția de contencios administrativ și fiscal.
La apelul nominal răspunde, pentru partea Agenția Națională
de Integritate, domnul Adrian Eduard Dumitru, consilier juridic
cu delegație la dosarul cauzei. Se constată lipsa autorului
excepției, față de care procedura de citare a fost legal
îndeplinită.
Cauza fiind în stare de judecată, președintele Curții acordă
cuvântul reprezentantului Agenției Naționale de Integritate.
Acesta solicită respingerea ca neîntemeiată a excepției de
neconstituționalitate, arătând că textul de lege criticat nu
contravine textelor de lege invocate de autorul acesteia, pentru
motivele precizate în notele scrise pe care le depune la dosar.
Reprezentantul Ministerului Public pune concluzii de
respingere a excepției ca neîntemeiată. În acest sens,
precizează că textul de lege criticat se aplică în mod egal tuturor
celor vizați de ipoteza normei, neputând fi reținută încălcarea
principiului egalității, întrucât nu există o identitate între
categoriile avute în vedere în critica sa de autorul excepției, și
anume prefecții și subprefecții, pe de o parte, și aleșii locali,
deputații și senatorii, pe de altă parte.
C U R T E A,

având în vedere actele și lucrările dosarului, constată
următoarele:
Prin Încheierea din 14 decembrie 2009, pronunțată în
Dosarul nr. 699/64/2009, Curtea de Apel Brașov — Secția de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 86 alin. (2) lit. b) din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției.
Excepția de neconstituționalitate a fost ridicată de Gheorghe
Dorel Banu într-o cauză având ca obiect soluționarea

contestației introduse de acesta împotriva unui act de constatare
întocmit de Agenția Națională de Integritate.
În motivarea excepției de neconstituționalitate autorul
acesteia susține că se încalcă principiul egalității cetățenilor în
fața legii, întrucât, spre deosebire de aleșii locali și de demnitarii
care, în conformitate cu art. 83 alin. (1) și art. 91 alin. (3) din
Legea nr. 161/2003, pot renunța în cel mult 15 zile la una dintre
funcțiile care atrag starea de incompatibilitate, în cazul prevăzut
de textul de lege criticat nu se prevede vreun termen în interiorul
căruia funcționarul public să poată opta pentru una dintre funcții.
Precizează că, ădin cauza birocrației și procedurilor, actele
administrative nu se pot elibera concomitent și întotdeauna se
vor suprapune perioade de cumul de funcții”.
Curtea de Apel Brașov — Secția de contencios
administrativ și fiscal consideră că textul de lege criticat
contravine art. 16 alin. (1) și (2) din Constituție, întrucât introduce
un tratament juridic inegal între diferite categorii de destinatari ai
legii speciale privind regimul juridic al incompatibilităților, pentru
unele categorii stabilind un termen în care starea de
incompatibilitate poate fi înlăturată, iar pentru alte categorii, cum
este cazul celei din care face parte reclamantul, starea de
incompatibilitate existând imediat ce persoana publică este
numită într-o altă funcție publică, fără scurgerea unui termen de
conformare.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional. În acest sens, precizează că prefecții și
subprefecții sunt înalți funcționari publici, statutul acestora fiind
distinct de cel al aleșilor locali sau de cel al deputaților și
senatorilor, iar pentru ocuparea unei funcții publice
corespunzătoare categoriei înalților funcționari publici persoana
trebuie să îndeplinească cumulativ mai multe condiții, prevăzute
de art. 15 și art. 50 din Legea nr. 188/1999 privind Statutul
funcționarilor publici. Observă, totodată, că autorul excepției
formulează critica din perspectiva unei omisiuni de
reglementare, referitoare la termenul în care subprefecții să
poată înlătura starea de incompatibilitate, or, potrivit art. 2
alin. (3) din Legea nr. 47/1992, Curtea Constituțională nu poate
modifica sau completa prevederile supuse controlului.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile reprezentantului Agenției Naționale de Integritate,

MONITORUL OFICIAL AL ROMÂNIEI, PARTEA I, Nr. 468/7.VII.2010
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 86 alin. (2) lit. b) din Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, publicată în Monitorul
Oficial al României, Partea I, nr. 279 din 21 aprilie 2003. Textul
de lege criticat are următorul cuprins:
— Art. 86 alin. (2) lit. b): ă(2) În cazul în care, în timpul
exercitării funcției publice de autoritate prevăzute la art. 84 și
85, apare unul dintre cazurile de incompatibilitate prevăzute de
lege, se procedează după cum urmează: (...)
b) pentru funcția de secretar de stat, subsecretar de stat și
funcțiile asimilate acestora, precum și pentru funcția de prefect
și subprefect, constatarea cazului de incompatibilitate se face
de ministrul administrației publice, care îl va informa pe
primul-ministru, pentru a dispune măsurile necesare.”
În opinia autorului excepției de neconstituționalitate, textul de
lege criticat contravine dispozițiilor art. 16 alin. (1) și (2) din
Constituție privind egalitatea în drepturi.
Examinând excepția de neconstituționalitate, Curtea
constată că nu poate reține critica formulată de autorul acesteia,
prin care susține că textul de lege criticat contravine principiului
egalității cetățenilor în fața legii și a autorităților publice. În
jurisprudența sa, Curtea a statuat, cu valoare de principiu, că
egalitatea nu presupune uniformitate, iar la situații juridice
diferite tratamentul nu poate fi decât diferit. Această judecată de
valoare a instanței de contencios constituțional își găsește pe
deplin concretizarea în cauza de față. Critica autorului se
axează pe faptul că aleșii locali, senatorii și deputații beneficiază

5

de un termen de 15 zile în care pot să renunțe la una dintre
funcțiile care generează starea de incompatibilitate, pe când în
cazul secretarilor de stat, subsecretarilor de stat și celor care
ocupă funcții asimilate acestora, precum și în cazul prefecților și
subprefecților nu este prevăzut un astfel de termen. Curtea
observă însă că este, în mod obiectiv, diferit statutul juridic al
categoriilor de persoane ce constituie cei 2 termeni ai
comparației cu ajutorul căreia autorul excepției își argumentează
critica de neconstituționalitate și, de aceea, se justifică un
tratament juridic diferit. Astfel, este vorba, pe de o parte, despre
o categorie de persoane care ocupă funcții elective, fiind alese,
prin vot universal, egal, direct, secret și liber exprimat, ca
reprezentanți ai poporului sau, după caz, al comunităților locale,
iar pe de altă parte, despre persoane care se încadrează într-o
altă categorie, fiind numite într-o funcție publică în vederea
exercitării unor prerogative de putere ca reprezentanți ai
Guvernului în teritoriu sau în diferite structuri din cadrul acestuia.
De altfel, Curtea observă că criticile de neconstituționalitate
sunt generate, în principal, de neajunsurile rezultate din
transpunerea în practică a prevederilor art. 86 alin. (2) lit. b) din
Legea nr. 161/2003, afirmația autorului excepției în sensul că,
ădin cauza birocrației și procedurilor, actele administrative nu se
pot elibera concomitent și întotdeauna se vor suprapune
perioade de cumul de funcții” fiind ilustrativă sub acest aspect.
Or, Curtea nu se poate pronunța asupra unor astfel de
probleme, activitatea de interpretare și aplicare concretă a legii
la spețe determinate reprezentând atributul instanțelor de
judecată. Nici complinirea unei eventuale carențe legislative cu
privire la inexistența unui termen de renunțare la una dintre
funcțiile care atrag starea de incompatibilitate nu intră în
competența Curții Constituționale, care, potrivit art. 2 alin. (3)
din Legea sa de organizare și funcționare nr. 47/1992, se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 86 alin. (2) lit. b) din Legea nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice și în mediul de afaceri, prevenirea și
sancționarea corupției, excepție ridicată de Gheorghe Dorel Banu în Dosarul nr. 699/64/2009 al Curții de Apel Brașov — Secția
de contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.

PREȘEDINTE,

ION PREDESCU
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 468/7.VII.2010
CURTEA CONSTITUȚIONALĂ

D E C I Z I A Nr. 754
din 1 iunie 2010

referitoare la excepția de neconstituționalitate a dispozițiilor art. 111
din Codul de procedură civilă
Ion Predescu
Nicolae Cochinescu
Aspazia Cojocaru
Petre Lăzăroiu
Acsinte Gaspar
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 111 din Codul de procedură civilă, excepție
ridicată de Nelu Gabi Alexandru în Dosarul nr. 5.868/300/2008
al Judecătoriei Sectorului 2 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, critica vizând modul de interpretare și aplicare a
dispoziției legale criticate.
C U R T E A,

având în vedere actele și lucrările dosarului, reține următoarele:
Prin Încheierea din 16 decembrie 2009, pronunțată în
Dosarul nr. 5868/300/2008, Judecătoria Sectorului 2
București — Secția civilă a sesizat Curtea Constituțională
cu soluționarea excepției de neconstituționalitate a
dispozițiilor art. 111 din Codul de procedură civilă, excepție
ridicată de Nelu Gabi Alexandru.
În motivarea excepției de neconstituționalitate autorul
consideră că textul de lege criticat creează premisele exercitării
abuzive a dreptului de acțiune în justiție, lăsând loc la interpretări
arbitrare și aprecieri greșite ale textului de către instanța de
judecată. Totodată, dispozițiile art. 111 din Codul de procedură
civilă încalcă prevederile art. 21 din Constituție și art. 6
paragraful 1 din Convenția pentru apărarea drepturilor omului și
a libertăților fundamentale, deoarece, în temeiul lor, instanța de
judecată are posibilitatea de a hotărî, în lipsa unor criterii reale
de delimitare sau clasificare, dacă acțiunea introdusă spre
judecată este o acțiune în constatare sau una în realizarea
dreptului.
Judecătoria Sectorului 2 București — Secția civilă
apreciază că excepția de neconstituționalitate este vădit
nefondată, textul de lege neintrând în conflict cu normele
constituționale. Principalele critici de neconstituționalitate se
referă la exercitarea abuzivă a dreptului de a acționa în justiție,
la interpretarea arbitrară și la aplicarea textului de lege în mod
greșit. Aceste susțineri nu pot fi reținute, întrucât
neconstituționalitatea unui text de lege nu își are izvorul în
interpretarea sa abuzivă sau în greșita aplicare a acestuia de
către instanța de judecată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 111 din Codul de procedură civilă, text de lege
care are următorul conținut: ăPartea care are interes poate să
facă cerere pentru constatarea existenței sau neexistenței unui
drept. Cererea nu poate fi primită dacă partea poate cere
realizarea dreptului.”
În opinia autorului excepției de neconstituționalitate, prevederile
legale criticate contravin dispozițiilor constituționale cuprinse în
art. 1 alin. (5), art. 4 alin. (2), art. 15 alin. (2), art. 16, 21, 24, 44, 53,
124 și 136, precum și în art. 6 paragraful 1 din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că dispoziția legală criticată consacră acțiunea în
constatare, numită și în recunoașterea dreptului sau în
confirmare, acțiune prin care reclamantul solicită instanței să
constate existența unui drept al său sau inexistența unui drept
al pârâtului împotriva sa. Pentru exercitarea acțiunii în
constatare este necesară îndeplinirea cumulativă a următoarelor
condiții: partea să nu poată cere realizarea dreptului, să justifice
un interes și prin acțiune să nu urmărească contestarea
existenței sau inexistenței unei stări de fapt.
O particularitate importantă a acțiunii în constatare rezidă în
caracterul său preventiv, scopul exercitării sale fiind acela de a
preîntâmpina contestarea unui raport juridic. Prevederile art. 111
din Codul de procedură civilă statornicesc, de asemenea,
principiul subsidiarității acțiunii în constatare în raport cu
acțiunea în realizarea dreptului. Astfel, pentru chiar
admisibilitatea acțiunii, norma procedurală impune condiția
negativă ca partea să nu poată cere realizarea dreptului dedus
judecății. Caracterul subsidiar și limitat al acestei acțiuni
constituie expresia voinței legiuitorului de a adopta norme prin
care actul de justiție să fie gestionat în mod eficient, astfel încât
activitatea organelor judiciare să nu fie încărcată cu două acțiuni
paralele: una în constatare și una în realizarea dreptului.
În ceea ce privește încălcarea prevederilor art. 16 din
Constituție, Curtea constată că, în măsura în care
reglementarea dedusă controlului se aplică tuturor celor aflați în
situația prevăzută în ipoteza normei legale, fără nicio
discriminare pe considerente arbitrare, critica cu un atare obiect
nu este întemeiată.
Potrivit dispozițiilor art. 126 alin. (2) și art. 129 din Constituție,
stabilirea regulilor de desfășurare a procesului în fața instanțelor
judecătorești este de competența exclusivă a legiuitorului, care
poate institui, în considerarea unor situații deosebite, reguli
speciale de procedură. Sub acest aspect, principiul liberului
acces la justiție presupune posibilitatea neîngrădită a celor
interesați de a le utiliza, în formele și în modalitățile instituite de

MONITORUL OFICIAL AL ROMÂNIEI, PARTEA I, Nr. 468/7.VII.2010
lege. În consecință, prin reglementările cuprinse în art. 111 din
Codul de procedură civilă, referitoare la caracterul subsidiar al
acțiunii în constatare, legiuitorul nu a înțeles să stabilească un
tratament discriminatoriu, ci un regim legal diferit, impus de
existența unor situații procesuale diferite.

7

Având în vedere aceste argumente, Curtea nu poate reține
nici criticile referitoare la încălcarea dispozițiilor constituționale
și convenționale referitoare la dreptul la apărare, dreptul la un
proces echitabil sau dreptul de proprietate, invocate de autorul
excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 111 din Codul de procedură civilă, excepție ridicată de Nelu
Gabi Alexandru în Dosarul nr. 5.868/300/2008 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 756
din 1 iunie 2010

referitoare la excepția de neconstituționalitate a dispozițiilor art. 1 și art. 3 alin. 1
din Decretul nr. 167/1958 privitor la prescripția extinctivă
Ion Predescu
Nicolae Cochinescu
Aspazia Cojocaru
Petre Lăzăroiu
Acsinte Gaspar
Augustin Zegrean
Simona Ricu
Mihaela Senia Costinescu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 și art. 3 alin. 1 din Decretul nr. 167/1958
privitor la prescripția extinctivă, excepție ridicată de Nicolae
Dumitrescu în Dosarul nr. 7.877/4/2007 al Curții de Apel
București — Secția a IX-a civilă și pentru cauze privind
proprietatea intelectuală.
La apelul nominal se prezintă autorul excepției, personal, și
partea Georgia Camelia Liliana Petricu, prin avocat din cadrul
S.C.P.A. Diaconescu & Șola, lipsind celelalte părți, față de care
procedura de citare a fost legal îndeplinită.
Cauza este în stare de judecată. Președintele acordă
cuvântul autorului excepției, care susține admiterea criticii,
arătând că dispozițiile art. 1 și art. 3 alin. 1 din Decretul
nr. 167/1958 nu sunt aplicabile în speța sa, întrucât testamentul
olograf nerecunoscut de moștenitori nu are valoare juridică,
nefiindu-le opozabil. Însă, în cazul în care instanța ar constata
valabilitatea testamentului, devin aplicabile dispozițiile
decretului, astfel încât moștenitorii nu mai pot solicita anularea
sau reducțiunea testamentului.

Avocatul prezent solicită respingerea excepției de
neconstituționalitate ca fiind inadmisibilă, critica vizând soluția
pronunțată de instanța civilă.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 20 octombrie 2009, pronunțată în Dosarul
nr. 7.877/4/2007, Curtea de Apel București — Secția a IX-a
civilă și pentru cauze privind proprietatea intelectuală a
sesizat Curtea Constituțională cu soluționarea excepției de
neconstituționalitate a dispozițiilor art. 1 și art. 3 alin. 1 din
Decretul nr. 167/1958 privitor la prescripția extinctivă,
excepție ridicată de Nicolae Dumitrescu.
În motivarea excepției de neconstituționalitate autorul
consideră că textele de lege criticate sunt neconstituționale,
deoarece încalcă prevederile art. 30 din Constituție, referitoare
la libertatea de exprimare, precum și prevederile art. 19 din
Declarația Universală a Drepturilor Omului, potrivit cărora orice
persoană are dreptul la libertatea opiniei și a expresiei. În cauza
dedusă judecății, instanța de fond a admis cererea reclamaților
și a constatat prescrierea dreptului la acțiune în anularea sau
reducțiunea testamentului olograf, împrejurare ce obligă pe
autorul excepției să renunțe la opinia sa și să recunoască
testamentul scris de antecesorul său.

8

MONITORUL OFICIAL AL ROMÂNIEI, PARTEA I, Nr. 468/7.VII.2010

Curtea de Apel București — Secția a IX-a civilă și pentru
cauze privind proprietatea intelectuală consideră că excepția
de neconstituționalitate este neîntemeiată, apreciind că
dispozițiile art. 1 și art. 3 din Decretul 167/1958 au ca obiect
prescripția dreptului material la acțiune, în vreme ce prevederile
art. 30 din Constituție se referă la dreptul persoanei la opinie,
astfel că, prin aplicarea normelor cuprinse în Decretul
nr. 167/1958 nu se poate aduce vreo vătămare dreptului
constituțional.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 și art. 3 alin. 1 din Decretul nr. 167/1958 privitor
la prescripția extinctivă, publicat în Buletinul Oficial nr. 19 din 21
aprilie 1958, texte de lege care au următorul conținut:
— Art. 1: ăDreptul la acțiune, având un obiect patrimonial, se
stinge prin prescripție, dacă nu a fost exercitat în termenul
stabilit în lege.
Odată cu stingerea dreptului la acțiune privind un drept
principal se stinge și dreptul la acțiune privind accesorii.
Orice clauză care se abate de la reglementarea legală a
prescripției este nulă.”;
— Art. 3 alin. 1: ăTermenul prescripției este de 3 ani.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 30, precum și art. 19 din Declarația Universală
a Drepturilor Omului.

Examinând excepția de neconstituționalitate, Curtea reține
că argumentele invocate de autor nu constituie veritabile critici
de neconstituționalitate, prevederile art. 30 referitoare la
libertatea de exprimare neavând nicio legătură cu dispozițiile
criticate.
Astfel, Curtea constată că instituția prescripției, în general,
și termenele în raport cu care își produce efectele aceasta au ca
finalitate facilitarea accesului liber la justiție pentru apărarea
drepturilor, a libertăților și a intereselor legitime ale persoanelor.
Scopul reglementării constă, de asemenea, în asigurarea unui
climat de ordine, indispensabil exercitării în condiții echitabile a
dreptului constituțional consacrat de art. 21, prevenindu-se
eventualele abuzuri și limitându-se efectele perturbatoare
asupra stabilității și securității raporturilor juridice civile.
Pe de altă parte, Curtea observă că prevederile art. 30 din
Constituție consacră libertatea de exprimare, care reprezintă
posibilitatea omului de a-și manifesta prin viu grai, prin scris, prin
imagini, prin sunete sau prin alte mijloace de comunicare în
public, gândurile, opiniile, credințele religioase și creațiile de
orice fel. Libertatea de exprimare are un conținut complex,
cuprinzând libertatea cuvântului sau libertatea presei.
Astfel circumscrise, domeniul de aplicare și, implicit, aria de
protecție a dreptului la liberă exprimare nu se suprapun cu
domeniul de aplicare al prescripției extinctive, ca expresie a
accesului liber la justiție. Prin urmare, susținerile potrivit cărora
ar exista un raport de contrarietate între instituția prescripției și
libertatea de exprimare sunt vădit lipsite de temei, dispozițiile
art. 30 din Constituție nefiind relevante în cauză.
Mai mult, Curtea observă că neconstituționalitatea textelor
de lege criticate este dedusă din modul de aplicare a
prevederilor legale privind prescripția extinctivă în cauza aflată
pe rolul instanței. Astfel, motivele invocate în susținerea
excepției demonstrează că, în realitate, obiectul criticii îl
constituie această operațiune, pe care Curtea ar urma să o
cenzureze. Or, exercitarea controlului asupra activității de
aplicare în concret a normelor legale reprezintă atributul exclusiv
al instanțelor judecătorești, în cadrul controlului ierarhic superior,
Curtea Constituțională fiind competentă, potrivit art. 2 alin. (3)
din Legea nr. 47/1992, să se pronunțe numai asupra
problemelor de drept, ăfără a putea modifica sau completa
prevederile supuse controlului”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și art. 3 alin. 1 din Decretul nr. 167/1958 privitor la prescripția
extinctivă, excepție ridicată de Nicolae Dumitrescu în Dosarul nr. 7.877/4/2007 al Curții de Apel București — Secția a IX-a civilă și
pentru cauze privind proprietatea intelectuală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 468/7.VII.2010

9

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind acordarea unui ajutor umanitar de urgență
pentru populația din județele Suceava, Neamț, Botoșani, Bacău, Galați, Tulcea și Iași
În temeiul prevederilor art. 108 din Constituția României, republicată, și al art. 5 alin. 1 lit. a) din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu titlu
gratuit, în limita sumei de 1.722 mii lei, pentru ajutorarea
populației din județele Suceava (513 mii lei), Neamț (505 mii
lei), Botoșani (327 mii lei), Bacău (142 mii lei), Galați (76 mii
lei), Tulcea (106 mii lei) și Iași (53 mii lei) afectate de inundații,
constând în alimente, obiecte de cazarmament și motorină,
conform anexei care face parte integrantă din prezenta
hotărâre.
Art. 2. — (1) Administrația Națională a Rezervelor de Stat și
Probleme Speciale va scădea din gestiune, la prețurile de
înregistrare, prin debitarea contului 6891 ăCheltuieli privind
rezerva de stat”, cantitățile de produse aprobate a fi scoase din
rezervele de stat, potrivit prezentei hotărâri, pe baza avizelor de
expediție și a proceselor-verbale de predare-primire semnate
de împuterniciții desemnați de instituțiile prefectului din județele
Suceava, Neamț, Botoșani, Bacău, Galați, Tulcea și Iași.
(2) Reîntregirea stocurilor cu cantitățile acordate conform
anexei se va face în anul 2011, finanțarea urmând a fi asigurată
din bugetul aprobat Administrației Naționale a Rezervelor de
Stat și Probleme Speciale.
Art. 3. — (1) Transportul produselor până la locurile indicate
de instituțiile prefectului din județele Suceava, Neamț, Botoșani,
Bacău, Galați, Tulcea și Iași se va efectua în regim de urgență,
cu mijloacele auto din dotare și/sau ale unor societăți comerciale
angajate de Administrația Națională a Rezervelor de Stat și
Probleme Speciale.

(2) Cheltuielile legate de transportul produselor se suportă
de către Administrația Națională a Rezervelor de Stat și
Probleme Speciale, în limita bugetului aprobat.
(3) Schimbarea, sub orice formă, a destinației produselor
acordate ca ajutor din rezervele de stat este interzisă și atrage,
după caz, răspunderea civilă, administrativă, disciplinară sau
penală.
Art. 4. — (1) Instituțiile prefectului din județele Suceava,
Neamț, Botoșani, Bacău, Galați, Tulcea și Iași vor justifica
distribuirea produselor scoase din rezervele de stat în condițiile
prezentei hotărâri, conform prevederilor art. 7 din Hotărârea
Guvernului nr. 371/1993 privind acordarea, în primă intervenție,
a ajutoarelor umanitare populației sinistrate, ca urmare a unor
situații excepționale.
(2) Documentele justificative privind distribuirea vor fi
păstrate la sediul instituțiilor prefectului din județele Suceava,
Neamț, Botoșani, Bacău, Galați, Tulcea și Iași, în vederea
punerii lor la dispoziția organelor de control abilitate.
Art. 5. — Se aprobă acumularea în regim de urgență în anul
2010, la solicitarea instituțiilor prefectului, pentru intervenții
operative în sprijinul populației, a cantităților de 50.000 kg orez,
75.000 kg conserve de carne de porc, 75.000 kg conserve de
pateuri de ficat, 100.000 kg conserve de legume, 100.000 kg
conserve de carne cu legume, 50.000 kg paste făinoase, 600.000 litri
apă minerală, 50.000 kg pâine, 10.000 kg conserve de pește și
50.000 litri ulei rafinat din floarea-soarelui, în limita sumei de
7.500 mii lei, finanțarea realizându-se din bugetul Administrației
Naționale a Rezervelor de Stat și Probleme Speciale.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat și
Probleme Speciale,
Adrian Gurău
Ministrul finanțelor publice,
Sebastian Teodor Gheorghe Vlădescu

București, 7 iulie 2010.
Nr. 636.

10

MONITORUL OFICIAL AL ROMÂNIEI, PARTEA I, Nr. 468/7.VII.2010
ANEXĂ

L I S TA P R O D U S E L O R

care se scot din rezervele de stat ca ajutor umanitar de urgență
pentru populația din județele Suceava, Neamț, Botoșani, Bacău, Galați, Tulcea și Iași
Nr.
crt.

Produsul

U.M.

Suceava

Neamț

Botoșani

Bacău

Galați

Tulcea

Iași

Total

0

1

2

3

4

5

6

7

8

9

10

1

Conserve de carne de porc

kg

5.100

4.200

4.500

1.440

—

—

—

15.240

2

Pateuri de ficat

kg

6.600

2.800

1.600

1.920

—

—

—

12.920

3

Conserve de peşte

kg

—

1.400

—

—

—

—

—

1.400

4

Conserve de legume

kg

—

1.400

—

—

—

—

—

1.400

5

Orez

kg

—

4.000

—

—

—

—

—

4.000

6

Pâine

kg

—

3.500

—

2.400

—

—

—

5.900

7

Apă minerală

l

50.000

75.000

20.000

9.600

15.000

—

—

169.600

8

Zahăr

kg

—

1.000

—

—

—

—

—

1.000

9

Pături

buc.

—

1.000

300

800

—

—

—

2.100

10

Paturi

buc.

—

—

200

—

—

—

—

200

11

Saltele

buc.

—

—

200

—

—

—

—

200

12

Cearșafuri

buc.

—

—

400

—

—

—

—

400

13

Fețe de pernă

buc.

—

—

400

—

—

—

—

400

14

Motorină

t

50

20

20

—

10

20

10

130

VALOAREA

lei

513.000 505.000 327.000 142.000

76.000 106.000

53.000 1.722.000

GUVERNUL ROMÂNIEI

HOTĂRÂRE
pentru modificarea anexei nr. 3 ăLista programelor finanțate în anul 2010 din Fondul pentru mediu”
la Hotărârea Guvernului nr. 82/2010 privind aprobarea bugetului de venituri și cheltuieli
pe anul 2010 al Fondului pentru mediu și al Administrației Fondului pentru Mediu,
precum și a Listei programelor finanțate din Fondul pentru mediu în anul 2010
În temeiul art. 108 din Constituția României, republicată, și al art. 21 din Ordonanța de urgență a Guvernului nr. 196/2005
privind Fondul pentru mediu, aprobată cu modificări și completări prin Legea nr. 105/2006, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 3 ăLista programelor finanțate în
anul 2010 din Fondul pentru mediu” la Hotărârea Guvernului
nr. 82/2010 privind aprobarea bugetului de venituri și cheltuieli
pe anul 2010 al Fondului de mediu și al Administrației Fondului
pentru Mediu, precum și a Listei programelor finanțate din

Fondul pentru mediu în anul 2010, publicată în Monitorul Oficial
al României, Partea I, nr. 87 din 9 februarie 2010, cu modificările
ulterioare, se modifică și se înlocuiește cu anexa care face parte
integrantă din prezenta hotărâre.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 7 iulie 2010.
Nr. 637.

MONITORUL OFICIAL AL ROMÂNIEI, PARTEA I, Nr. 468/7.VII.2010

11
ANEXĂ*)

(Anexa nr. 3 la Hotărârea Guvernului nr. 82/2010)

ADMINISTRAȚIA FONDULUI PENTRU MEDIU
L I S TA

programelor finanțate în anul 2010 din Fondul pentru mediu

*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 468/7.VII.2010

MONITORUL OFICIAL AL ROMÂNIEI, PARTEA I, Nr. 468/7.VII.2010

13

14

MONITORUL OFICIAL AL ROMÂNIEI, PARTEA I, Nr. 468/7.VII.2010

15

MONITORUL OFICIAL AL ROMÂNIEI, PARTEA I, Nr. 468/7.VII.2010
GUVERNUL ROMÂNIEI

HOTĂRÂRE
pentru aprobarea finanțării din bugetul Fondului pentru mediu a unor lucrări destinate prevenirii,
înlăturării și/sau diminuării efectelor produse de fenomenele meteorologice periculoase
în perioada iunie—iulie 2010 la lucrările de gospodărire a apelor
aferente obiectivelor din domeniul public al statului
În temeiul art. 108 din Constituția României, republicată, și al art. 13 alin. (2) lit. p) și alin. (6) din Ordonanța de urgență a
Guvernului nr. 196/2005 privind Fondul pentru mediu, aprobată cu modificări și completări prin Legea nr. 105/2006, cu modificările
și completările ulterioare,
Guvernul României adoptă prezenta hotărâre.
Art. 1. — (1) Se aprobă alocarea din bugetul Fondului pentru
mediu a sumei de 25.000 mii lei, în perioada 2010—2011, sub
formă de finanțare nerambursabilă, pentru realizarea unor
lucrări destinate prevenirii, înlăturării și/sau diminuării efectelor
produse de fenomenele meteorologice periculoase în perioada
iunie—iulie 2010 la lucrările de gospodărire a apelor aferente
obiectivului din domeniul public al statului, prevăzut în anexa
care face parte integrantă din prezenta hotărâre.
(2) Pentru anul 2010, fondurile necesare pentru realizarea
lucrărilor precizate la alin. (1) sunt prevăzute la lit. p) din anexa
nr. 3 la Hotărârea Guvernului nr. 82/2010 privind aprobarea
bugetului de venituri și cheltuieli pe anul 2010 al Fondului pentru
mediu și al Administrației Fondului pentru Mediu, precum și
a listei programelor finanțate din Fondul pentru mediu în
anul 2010, cu modificările ulterioare.

Art. 2. — (1) Suma prevăzută la art. 1 alin. (1) se acordă
beneficiarului — Administrația Națională ăApele Române”, care
realizează lucrările prin administrațiile bazinale de ape.
(2) Administrația Națională ăApele Române” contractează
execuția lucrărilor cu aplicarea prevederilor legislației în vigoare
privind achizițiile publice referitoare la situațiile de forță majoră.
(3) Administrația Națională ăApele Române”, direct sau prin
administrațiile bazinale de ape, urmărește și controlează
realizarea lucrărilor și efectuează recepția acestora.
Art. 3. — (1) Beneficiarul lucrărilor încasează suma
prevăzută la art. 1 alin. (1) în baza cererii și a contractului de
finanțare încheiat cu Administrația Fondului pentru Mediu.
(2) Suma alocată din Fondul pentru mediu în vederea
realizării lucrărilor prevăzute la art. 2 se decontează de către
beneficiar în mod eșalonat, în baza cererilor de tragere, pe
măsura executării lucrărilor.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 7 iulie 2010.
Nr. 638.

ANEXĂ

OBIECTIVUL

la care se efectuează lucrări finanțate din Fondul pentru mediu
Denumirea obiectivului de investiție

Valoarea totală estimată
(milioane lei)

Valoare 2010
(milioane lei)

1

2

3

Lucrări de îndiguire mal drept râu Siret pe tronsonul Șerbești, Siretu, Schineni,
Săucești, Holt (L = 18 km)

25,00

14,00

16

MONITORUL OFICIAL AL ROMÂNIEI, PARTEA I, Nr. 468/7.VII.2010
GUVERNUL ROMÂNIEI

HOTĂRÂRE
pentru aprobarea finanțării din bugetul Fondului pentru mediu a unor lucrări destinate prevenirii,
înlăturării și/sau diminuării efectelor produse de fenomenele meteorologice periculoase
în perioada iunie—iulie 2010 la lucrările de gospodărire a apelor aferente obiectivului
din domeniul public al statului din comuna Grindu, județul Tulcea
În temeiul art. 108 din Constituția României, republicată, și al art. 13 alin. (2) lit. p) și alin. (6) din Ordonanța de urgență a
Guvernului nr. 196/2005 privind Fondul pentru mediu, aprobată cu modificări și completări prin Legea nr. 105/2006, cu modificările
și completările ulterioare,
Guvernul României adoptă prezenta hotărâre.
Art. 1. — (1) Se aprobă alocarea din bugetul Fondului pentru
mediu a sumei de 8.000 mii lei, în anul 2010, sub formă de
finanțare nerambursabilă, pentru realizarea unor lucrări
destinate prevenirii, înlăturării și/sau diminuării efectelor produse
de fenomenele meteorologice periculoase în perioada iunie—
iulie 2010 la lucrările de gospodărire a apelor aferente
obiectivului din domeniul public al statului, prevăzut în anexa
care face parte integrantă din prezenta hotărâre.
(2) Fondurile necesare pentru realizarea lucrărilor precizate
la alin. (1) sunt prevăzute la lit. p) din anexa nr. 3 la Hotărârea
Guvernului nr. 82/2010 privind aprobarea bugetului de venituri și
cheltuieli pe anul 2010 al Fondului pentru mediu și al
Administrației Fondului pentru Mediu, precum și a listei
programelor finanțate din Fondul pentru mediu în anul 2010, cu
modificările ulterioare.

Art. 2. — (1) Suma prevăzută la art. 1 alin. (1) se acordă
beneficiarului comuna Grindu, județul Tulcea.
(2) Beneficiarul contractează execuția lucrărilor cu aplicarea
prevederilor legislației în vigoare privind achizițiile publice
referitoare la situațiile de forță majoră.
(3) Beneficiarul urmărește și controlează realizarea lucrărilor
și efectuează recepția acestora.
Art. 3. — (1) Beneficiarul lucrărilor încasează suma
prevăzută la art. 1 alin. (1) în baza cererii și a contractului de
finanțare încheiat cu Administrația Fondului pentru Mediu.
(2) Suma alocată din Fondul pentru mediu în vederea
realizării lucrărilor prevăzute la art. 1 se decontează de către
beneficiar în mod eșalonat, în baza cererilor de tragere, pe
măsura executării lucrărilor.

PRIM-MINISTRU

EMIL BOC
Contrasemnează:
Ministrul mediului și pădurilor,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 7 iulie 2010.
Nr. 639.
ANEXĂ

Obiectivul la care se efectuează lucrări finanțate din Fondul pentru mediu
Denumirea obiectivului de investiție

Valoarea totală estimată
(milioane lei)

Valoare 2010
(milioane lei)

1

2

3

Supraînălțare dig contur în localitatea
Grindu — județul Tulcea, L = 5,5 km

8,00

8,00

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 468/7.VII.2010 conține 16 pagini.

Prețul: 3,20 lei

&JUYDGY|444546]
ISSN 1453—4495

