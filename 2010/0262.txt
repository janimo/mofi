PARTEA I

Anul 178 (XXII) — Nr. 262

Joi, 22 aprilie 2010

LEGI, DECRETE, HOTĂRÂRI ȘI ALTE ACTE

SUMAR

Nr.
DECIZII ALE CURȚII CONSTITUȚIONALE
Decizia nr. 274 din 18 martie 2010 referitoare la excepția de
neconstituționalitate a dispozițiilor art. 399 alin. 1,
art. 452 alin. 1, art. 453 alin. 1 și art. 454 alin. 1 din
Codul de procedură civilă ..........................................
Decizia nr. 276 din 18 martie 2010 referitoare la excepția de
neconstituționalitate a dispozițiilor art. 26, art. 27 și
art. 28 din Legea nr. 218/2002 privind organizarea și
funcționarea Poliției Române ....................................
Decizia nr. 281 din 18 martie 2010 referitoare la excepția de
neconstituționalitate a dispozițiilor art. 95 alin. (1) din
Legea nr. 303/2004 privind statutul judecătorilor și
procurorilor, precum și a dispozițiilor art. 148 alin. 1
lit. f) din Codul de procedură penală ..........................
Decizia nr. 288 din 18 martie 2010 referitoare la excepția de
neconstituționalitate a dispozițiilor art. 96 alin. (1)—(6)
lit. a)—c) și alin. (7) și (8), art. 97, art. 98 și art. 102
alin. (3) lit. e) din Ordonanța de urgență a Guvernului
nr. 195/2002 privind circulația pe drumurile publice ......
Decizia nr. 334 din 25 martie 2010 referitoare la excepția de
neconstituționalitate a dispozițiilor art. 453 alin. 1 din
Codul de procedură civilă ..........................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.44. — Ordin al ministrului apărării naționale privind
constituirea Consiliului miniștrilor apărării naționale......
276. — Ordin al ministrului transporturilor și infrastructurii
privind modificarea și completarea anexei la Ordinul
ministrului transporturilor, construcțiilor și turismului
nr. 21/2007
pentru
aprobarea
Reglementării
aeronautice civile române RACR-RA, Regulile aerului,
ediția 02/2006 ............................................................

Pagina

2–3

3–5

5–6

7–8

8–10

10

11–16

2

MONITORUL OFICIAL AL ROMÂNIEI, PARTEA I, Nr. 262/22.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 274
din 18 martie 2010

referitoare la excepția de neconstituționalitate a dispozițiilor art. 399 alin. 1, art. 452 alin. 1, art. 453
alin. 1 și art. 454 alin. 1 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 399 alin. 1, art. 452 alin. 1, art. 453 alin. 1 și
art. 454 alin. 1 din Codul de procedură civilă, excepție ridicată
de Societatea Comercială ăLeader” — S.R.L. în Dosarul
nr. 3.479/325/2009 al Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând și
jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 21 mai 2009, pronunțată în Dosarul
nr. 3.479/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 19, art. 21, art. 23 și art. 24 din Ordonanța
Guvernului nr. 2/2001 privind regimul juridic al
contravențiilor. În dosarul menționat, având ca obiect o
contestație la executare, contestatoarea Societatea Comercială
ăLeader” — S.R.L. a ridicat excepția de neconstituționalitate a
dispozițiilor art. 399 alin. 1, art. 452 alin. 1, art. 453 alin. 1 și
art. 454 alin. 1 din Codul de procedură civilă.
În motivarea excepției de neconstituționalitate se susține,
în esență, că dispozițiile de lege criticate sunt neconstituționale,
în măsura în care: art. 399 alin. 1 și art. 454 alin. 1 din Codul de
procedură civilă permit formularea unei contestații la executare
de către terțul poprit numai după începerea procedurii de
validare a popririi împotriva acestuia; art. 452 alin. 1 din același
cod instituie posibilitatea ca în cadrul executării silite să se
înființeze poprirea asupra creanțelor probabile sau potențiale
ale debitorului față de terțe persoane; art. 453 alin. 1 abilitează
executorul judecătoresc să înființeze poprirea fără ca această
măsură să fi fost încuviințată în prealabil de către instanța de
judecată.
Judecătoria Timișoara, referindu-se, în considerentele
încheierii de sesizare, la excepția de neconstituționalitate
ăinvocată de contestatoare”, și indicând expres prevederile
art. 399 alin. 1 din Codul de procedură civilă, și-a exprimat
opinia în sensul netemeiniciei excepției de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.

Avocatul Poporului consideră că textele legale criticate sunt
constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
potrivit dispozitivului încheierii de sesizare, acesta îl constituie
art. 19, art. 21, art. 23 și art. 24 din Ordonanța Guvernului
nr. 2/2001 privind regimul juridic al contravențiilor. Obiectul
excepției de neconstituționalitate, astfel cum rezultă însă din
considerentele încheierii de sesizare și concluziile scrise depuse
de autorul excepției, îl constituie prevederile art. 399 alin. 1,
art. 452 alin. 1, art. 453 alin. 1 și art. 454 alin. 1 din Codul de
procedură civilă. Astfel fiind, Curtea se va pronunța asupra
excepției de neconstituționalitate a dispozițiilor art. 399 alin. 1,
art. 452 alin. 1, art. 453 alin. 1 și art. 454 alin. 1 din Codul de
procedură civilă, având următorul cuprins:
— Art. 399 alin. 1: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege.”;
— Art. 452 alin. 1: ăSunt supuse executării silite prin poprire
sumele de bani, titlurile de valoare sau alte bunuri mobile
incorporate urmăribile datorate debitorului de o a treia persoană
sau pe care aceasta i le va datora în viitor în temeiul unor
raporturi juridice existente.”;
— Art. 453 alin. 1: ăPoprirea se înființează la cererea
creditorului, de executorul judecătoresc de la domiciliul sau
sediul debitorului ori de la domiciliul sau sediul terțului poprit”;
— Art. 454 alin. 1: ăPoprirea se înființează fără somație, prin
adresă însoțită de o copie certificată de pe titlul executoriu,
comunicată celei de-a treia persoane arătate la art. 452,
înștiințându-se totodată și debitorul despre măsura luată.”
Autorul excepției de neconstituționalitate susține că aceste
prevederi legale încalcă dispozițiile constituționale cuprinse în
art. 1 alin. (4) privind principiul separației și echilibrului puterilor,
în art. 16 privind egalitatea în fața legii, în art. 21 privind accesul
liber la justiție și în art. 126 privind instanțele judecătorești.

MONITORUL OFICIAL AL ROMÂNIEI, PARTEA I, Nr. 262/22.IV.2010
Examinând excepția de neconstituționalitate astfel cum a fost
formulată, Curtea constată că dispozițiile legale criticate au mai
fost supuse controlului de constituționalitate în raport de
aceleași dispoziții din Legea fundamentală și față de critici
identice. În acest sens este Decizia nr. 1.674 din 15 decembrie
2009, publicată în Monitorul Oficial al României, Partea I, nr. 90
din 10 februarie 2010, prin care Curtea a respins excepția de
neconstituționalitate, statuând, pentru considerentele acolo
reținute, că dispozițiile art. 399 alin. 1, art. 452 alin. 1, art. 453

3

alin. 1 și art. 454 alin. 1 din Codul de procedură civilă nu încalcă
dispozițiile constituționale cuprinse în art. 1 alin. (4) privind
principiul separației și echilibrului puterilor, în art. 16 privind
egalitatea în fața legii, în art. 21 privind accesul liber la justiție și
în art. 126 privind instanțele judecătorești.
Întrucât nu au intervenit elemente noi, de natură să ducă la
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399 alin. 1, art. 452 alin. 1, art. 453 alin. 1 și art. 454 alin. 1
din Codul de procedură civilă, excepție ridicată de Societatea Comercială ăLeader” — S.R.L. în Dosarul nr. 3.479/325/2009 al
Judecătoriei Timișoara.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 276
din 18 martie 2010

referitoare la excepția de neconstituționalitate a dispozițiilor art. 26, art. 27 și art. 28
din Legea nr. 218/2002 privind organizarea și funcționarea Poliției Române
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 26, art. 27 și art. 28 din Legea nr. 218/2002
privind organizarea și funcționarea Poliției Române, excepție
invocată de Mărgărit-Viorel Matei în Dosarul nr. 4.326/296/2006
al Judecătoriei Satu Mare.
La apelul nominal este prezent autorul excepției, lipsind
celelalte părți, față de care procedura de citare este legal
îndeplinită.
Magistratul-asistent referă că autorul excepției a depus la
dosarul cauzei concluzii scrise, prin care solicită admiterea
excepției de neconstituționalitate, precum și un punct de vedere
al Sindicatului Național al Agenților de Poliție, prin care se
solicită Curții Constituționale ăadmiterea excepției de
neconstituționalitate a dispozițiilor art. 26, art. 27 și art. 28 din
Legea nr. 281/2003 privind modificarea și completarea Codului

de procedură penală și a unor legi speciale, formulată de Matei
Mărgărit Viorel.”
Având cuvântul, autorul excepției precizează mai întâi că prin
criticile formulate s-a referit la dispozițiile Legii nr. 281/2003.
Solicită admiterea excepției de neconstituționalitate, susținând
motivele expuse în fața instanței de judecată, precum și în
concluziile scrise depuse la dosarul cauzei. Mai arată că
normele criticate au determinat un haos la nivelul instanțelor de
judecată, în sensul că polițistul, odată trimis în judecată, își
pierde calitatea specială. Se impune, în opinia sa, o decizie a
Curții Constituționale, deoarece Legea privind organizarea și
funcționarea Poliției Române nu a făcut obiectul niciunei excepții
de neconstituționalitate.
Reprezentantul Ministerului Public, referitor la obiectul
excepției de neconstituționalitate, precizează că această
excepție privește dispozițiile art. 26, art. 27 și art. 28 din Legea
nr. 218/2002, astfel cum a fost modificată prin Legea
nr. 281/2003 pentru modificarea și completarea Codului de
procedură penală și a unor legi speciale. Cu privire la excepția
ridicată, pune concluzii de respingere, arătând și faptul că, prin
criticile formulate, se pun în discuție aspecte referitoare la
aplicarea legii în cauza dedusă judecății.
C U R T E A,

având în vedere actele și lucrările dosarului, reține următoarele:
Prin Încheierea din 25 iunie 2009, pronunțată în Dosarul
nr. 4.326/296/2006, Judecătoria Satu Mare a sesizat Curtea

4

MONITORUL OFICIAL AL ROMÂNIEI, PARTEA I, Nr. 262/22.IV.2010

Constituțională cu excepția de neconstituționalitate a
dispozițiilor art. 26, art. 27 și art. 28 din Legea nr. 218/2002
privind organizarea și funcționarea Poliției Române,
excepție invocată de Mărgărit-Viorel Matei.
În motivarea excepției de neconstituționalitate sunt
invocate aspecte privind ădisfuncționalități ale legislației române
datorate unei legislații lacunare și contradictorii și a practicii și
jurisprudenței neunitare referitoare la Statutul Unic al polițiștilor
care face referire doar la Corpul unitar al polițiștilor, la modul de
sesizare al instanțelor și la competența acestora după calitatea
și gradul profesional.” Se arată că, în speță, competența de
soluționare a cauzei se stabilește în funcție de norma
procesuală în vigoare la data învestirii instanței cu rechizitoriul,
chiar în actul de sesizare al instanței precizându-se că, la data
de 4 noiembrie 2003, inculpatul avea calitatea de agent de
poliție. Or ăcaracterul competenței normelor de procedură
penală după calitatea specială a persoanei este de strictă
interpretare, iar principiul aplicării imediate a normelor procesual
penale nu poate modifica sau stinge calitatea specială deținută
în anul 2003.” Se solicită Curții Constituționale să verifice dacă
efectele redactării defectuoase privind nivelele diferite de
jurisdicție după calitatea specială a persoanei sunt compatibile
cu dispozițiile Constituției și dispozițiile celorlalte legi în vigoare
în ansamblul lor. Aceasta întrucât ăgradul de acces la o instanță
competentă este un drept absolut oferit expres de legiuitor”,
acest drept fundamental fiind suficient pentru a-i asigura
autorului excepției ăsperanța la un proces echitabil, judecat în
primă instanță de către o instanță legal sesizată și competentă
după calitatea specială a persoanei, ținând cont atât de principiul
preeminenței dreptului, cât și de rolul activ al instanței.” Se mai
apreciază că ăinstanța necompetentă e considerată instanță
extraordinară, impunându-se desesizarea instanței și restituirea
de îndată a probatoriului incomplet administrat la Parchetul de
pe lângă Tribunalul Satu Mare.” Se conchide în sensul că
sesizarea Curții Constituționale se impune ăpentru ca pe viitor să
poată fi o interpretare suplă, precum și o aplicare unitară a legii”.
Judecătoria Satu Mare apreciază că nu sunt încălcate
dispozițiile constituționale invocate de autorul excepției. Arată
că textele de lege criticate reglementează strict competența
instanței după materie, calitatea persoanei, atribuțiile acestora.
În plus, ăCurtea Constituțională nu se pronunță asupra lacunelor
existente într-o lege, ci strict pe textele de lege și apreciază dacă
acestea sunt constituționale sau nu.”
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că textele de lege criticate
sunt constituționale. Apreciază, totodată, că acestea sunt
criticate ădin perspectiva unei omisiuni de reglementare.”
Guvernul apreciază că excepția de neconstituționalitate este
inadmisibilă, arătând că, ăîn fapt, însă, autorul excepției susține
neconcordanța și contrarietatea dispozițiilor legale și a
jurisprudenței cu privire la stabilirea competenței materiale
speciale privind judecarea infracțiunilor săvârșite de polițiști”.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, art. 3, art. 10 și ale art. 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
acesta îl constituie, potrivit încheierii de sesizare, dispozițiile
art. 26, art. 27 și art. 28 din Legea nr. 218/2002 privind
organizarea și funcționarea Poliției Române. Față de susținerea
autorului excepției în sensul că prin criticile formulate s-a referit
la dispozițiile Legii nr. 281/2003, Curtea reține că dispozițiile art. 27
din Legea nr. 218/2002 au fost modificate prin art. IV pct. 1 din
Legea nr. 281/2003 privind modificarea și completarea Codului
de procedură penală și a unor legi speciale, publicată în
Monitorul Oficial al României, Partea I, nr. 468 din 1 iulie 2003.
Potrivit jurisprudenței sale, Curtea Constituțională se va
pronunța asupra dispozițiilor art. 26, art. 27 și art. 28 din Legea
nr. 218/2002 privind organizarea și funcționarea Poliției
Române, publicată în Monitorul Oficial al României, Partea I,
nr. 305 din 9 mai 2002, cu modificările și completările ulterioare.
Prevederile art. 26 din actul normativ menționat reglementează
atribuțiile principale ale Poliției Române, iar dispozițiile art. 27 și
art. 28 din același act normativ au următorul cuprins:
— Art. 27: ă(1) Ministrul de interne, cu avizul procurorului
general al Parchetului de pe lângă Înalta Curte de Casație și
Justiție, desemnează polițiști care au calitatea de organe de
cercetare ale poliției judiciare.
(2) Urmărirea penală se efectuează în mod obligatoriu de
procuror în cazul infracțiunilor săvârșite de polițiștii care au
calitatea de organe de cercetare ale poliției judiciare.
(3) Infracțiunile săvârșite de polițiștii care au calitatea de
organe de cercetare ale poliției judiciare se judecă în prima
instanță de către:
a) tribunal, în cazul polițiștilor prevăzuți în art. 14 alin. (2) pct. II
din Legea nr. 360/2002 privind Statutul polițistului;
b) Curtea de apel, în cazul polițiștilor prevăzuți în art. 14 alin. (2)
pct. I lit. e)—j) din Legea nr. 360/2002;
c) Înalta Curte de Casație și Justiție, în cazul polițiștilor
prevăzuți în art. 14 alin. (2) pct. I lit. a)—d) din Legea nr. 360/2002.”
— Art. 28: ă(1) În îndeplinirea activităților specifice polițistul
are competența teritorială corespunzătoare unității de poliție din
care face parte.
(2) În caz de continuare a unei măsuri sau activități specifice
polițistul poate acționa și pe raza teritorială a altor unități de
poliție, comunicând despre aceasta unității competente.
(3) În caz de detașare sau misiune ordonată pe raza
teritorială a altei unități de poliție polițistul are competența
teritorială stabilită pentru acea unitate. Polițistul încadrat în
Inspectoratul General al Poliției Române are competență
teritorială generală.
(4) Polițistul este obligat să intervină și în afara orelor de
program, a atribuțiilor sale de serviciu și a competenței teritoriale
a unității din care face parte, când ia cunoștință de existența
unei infracțiuni flagrante, precum și pentru conservarea probelor
în cazul altor infracțiuni a căror cercetare va fi efectuată de
organele competente.”
Dispozițiile constituționale invocate în motivarea excepției
sunt cele ale art. 16 alin. (2) potrivit cărora ăNimeni nu este mai
presus de lege”, ale art. 24 privind dreptul la apărare, ale
art. 126 alin. (2) și (5) potrivit cărora competența instanțelor
judecătorești și procedura de judecată sunt prevăzute numai
prin lege, respectiv este interzisă înființarea de instanțe
extraordinare, precum și dispozițiile art. 131 privind rolul
Ministerului Public.
Examinând excepția de neconstituționalitate astfel cum a fost
formulată, Curtea constată că textele de lege criticate, care
reglementează atribuțiile principale ale Poliției Române, modul
de desemnare al polițiștilor care au calitatea de organe de

MONITORUL OFICIAL AL ROMÂNIEI, PARTEA I, Nr. 262/22.IV.2010
cercetare ale poliției judiciare, urmărirea penală a acestora și
competența de judecată în primă instanță a infracțiunilor,
precum și competența teritorială a polițistului, în îndeplinirea
atribuțiilor specifice, nu conțin norme contrare prevederilor
constituționale invocate.
De altfel, criticile autorului excepției vizează contrarietatea și
caracterul lacunar al dispozițiilor legale, caracterul neunitar al
jurisprudenței cu privire la stabilirea competenței materiale a
instanțelor în ceea ce privește infracțiunile săvârșite de polițiști,
precum și modul de stabilire a competenței în cauza dedusă
judecății. Or, aspectele legate de interpretarea dispozițiilor
legale, precum și de necesitatea unei jurisprudențe unitare în

5

aplicarea acesteia, nu intră în competența Curții Constituționale,
ci a instanțelor de judecată, respectiv a Înaltei Curți de Casație
și Justiție. În acest sens, art. 126 alin. (3) din Constituție prevede
că ăÎnalta Curte de Casație și Justiție asigură interpretarea și
aplicarea unitară a legii de către celelalte instanțe judecătorești,
potrivit competenței sale.” Tot astfel, nu intră în competența
Curții Constituționale modificarea sau completarea dispozițiilor
legale, întrucât, potrivit art. 2 alin. (3) din Legea nr. 47/1992,
aceasta ăse pronunță numai asupra constituționalității actelor cu
privire la care a fost sesizată, fără a putea modifica sau
completa prevederile supuse controlului”.

Pentru motivele mai sus arătate, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 26, art. 27 și art. 28 din Legea nr. 218/2002 privind organizarea
și funcționarea Poliției Române, excepție invocată de Mărgărit-Viorel Matei în Dosarul nr. 4.326/296/2006 al Judecătoriei Satu
Mare.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 281
din 18 martie 2010

referitoare la excepția de neconstituționalitate a dispozițiilor art. 95 alin. (1) din Legea nr. 303/2004
privind statutul judecătorilor și procurorilor, precum și a dispozițiilor art. 148 alin. 1 lit. f)
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 95 alin. (1) din Legea nr. 303/2004 privind
statutul judecătorilor și procurorilor și ale art. 148 alin. 1 lit. f) din
Codul de procedură penală, excepție invocată de Adriana
Veturia Moldovan în Dosarul nr. 1.200/33/2009 al Curții de Apel
Cluj — Secția penală și de minori.
La apelul nominal lipsesc părțile, față de care procedura de
citare este legal îndeplinită.
Magistratul-asistent referă că autoarea excepției a depus la
dosarul cauzei note de ședință, prin care arată că excepția de
neconstituționalitate a rămas fără obiect, având în vedere
respingerea propunerii de arestare preventivă.

Reprezentantul Ministerului Public, arătând că excepția de
neconstituționalitate este de ordine publică, astfel încât aceasta
nu se află la dispoziția părții care a ridicat-o, pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 24 iunie 2009, pronunțată în Dosarul
nr. 1.200/33/2009, Curtea de Apel Cluj — Secția penală și de
minori a sesizat Curtea Constituțională cu excepția de
neconstituționalitate a dispozițiilor art. 95 alin. (1) din Legea
nr. 303/2004 privind statutul judecătorilor și procurorilor și
ale art. 148 alin. 1 lit. f) din Codul de procedură penală,
excepție invocată de Adriana Veturia Moldovan.
În motivarea excepției de neconstituționalitate se
susține, în esență, că ăchiar dacă, la prima vedere, această
dispoziție pare să constituie o garanție a independenței
magistraților, în realitate ea constituie o încălcare a principiului
constituțional al independenței și imparțialității instanței de
judecată.” Astfel, ăodată ce Consiliul Superior al Magistraturii se
pronunță în sensul avizării favorabile a arestării unui magistrat,
acest aviz constituie un mijloc de presiune asupra judecătorului
chemat să se pronunțe asupra propunerii de arestare
preventivă, în condițiile în care cariera sa depinde în mod

6

MONITORUL OFICIAL AL ROMÂNIEI, PARTEA I, Nr. 262/22.IV.2010

exclusiv de Consiliul Superior al Magistraturii.” Or, ăpotrivit
dispozițiilor art. 124, art. 134 și art. 21 din Constituție, dreptul
oricărei persoane la o judecată în fața unei instanțe
independente și imparțiale este garantat la nivel constituțional”,
iar aceste texte trebuie interpretate prin raportare la prevederile
Convenției pentru apărarea drepturilor omului și a libertăților
fundamentale astfel cum au fost interpretate în jurisprudența
Curții Europene a Drepturilor Omului. Potrivit acestei
jurisprudențe, ăexistența unor indicii de lipsă de neutralitate, a
unei aparențe în acest sens, este suficientă pentru a înlătura
prezumția de neutralitate a judecătorului”. În ceea ce privește
art. 148 lit. f) din Codul de procedură penală, se arată că este
contrar dreptului la libertate și la siguranță, deoarece ăomite să
stabilească anumite condiții obiective de determinare a situațiilor
în care se poate dispune arestarea unor persoane, lăsând
aceasta la arbitrariul judecătorului.”
Curtea de Apel Cluj — Secția penală și de minori
apreciază că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Avocatul Poporului consideră că dispozițiile criticate nu
încalcă prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 95 alin. (1) din Legea nr. 303/2004 privind statutul
judecătorilor și procurorilor, republicată în Monitorul Oficial al
României, Partea I, nr. 826 din 13 septembrie 2005, precum și
cele ale art. 148 alin. 1 lit. f) din Codul de procedură penală,
având următorul cuprins:
— art. 95 alin. (1) din Legea nr. 303/2004: ăJudecătorii,
procurorii și magistrații-asistenți pot fi percheziționați, reținuți sau
arestați preventiv numai cu încuviințarea secțiilor Consiliului
Superior al Magistraturii.”;

— art. 148 alin. 1 lit. f) din Codul de procedură penală:
ăMăsura arestării preventive a inculpatului poate fi luată dacă
sunt întrunite condițiile prevăzute în art. 143 și există vreunul
dintre următoarele cazuri: [...]
f) inculpatul a săvârșit o infracțiune pentru care legea
prevede pedeapsa detențiunii pe viață sau pedeapsa închisorii
mai mare de 4 ani și există probe că lăsarea sa în libertate
prezintă un pericol concret pentru ordinea publică.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 — Accesul liber la justiție, art. 23 — Libertatea
individuală, art. 124 — Înfăptuirea justiției și art. 134 alin. (4)
referitoare la atribuțiile Consiliului Superior al Magistraturii, cu
raportare la art. 5 din Convenția pentru apărarea drepturilor
omului și a libertăților fundamentale, referitoare la libertatea
individuală.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.
Astfel, contrar susținerilor autorului excepției, dispozițiile
art. 95 alin. (1) din Legea nr. 303/2004, potrivit cărora
judecătorii, procurorii și magistrații-asistenți pot fi percheziționați,
reținuți sau arestați preventiv numai cu încuviințarea secțiilor
Consiliului Superior al Magistraturii, dau expresie unei atribuții a
acestui organism, stabilite prin legea sa organică, ăîn realizarea
rolului său de garant al independenței justiției”, așadar sunt în
concordanță cu dispozițiile art. 133 alin. (1) și art. 134 alin. (4)
din Constituție. Nu poate fi reținută nici încălcarea prevederilor
art. 21 și art. 124 din Legea fundamentală, întrucât dispozițiile
art. 95 alin. (1) din Legea nr. 303/2004 nu stabilesc nicio
obligație pentru judecătorii învestiți cu soluționarea cererilor la
care textul legal face referire, de natură să știrbească în vreun
fel independența acestora, consfințită prin dispozițiile art. 124
alin. (3) din Constituție, potrivit cărora ăJudecătorii sunt
independenți și se supun numai legii”.
Cât privește dispozițiile art. 148 alin. 1 lit. f) din Codul de
procedură penală, acestea sunt criticate pentru faptul că sunt
interpretabile, întrucât omit să stabilească situațiile în care poate
dispune arestarea unor persoane, ălăsând aceasta la arbitrariul
judecătorului”. Or, o asemenea împrejurare nu constituie în sine
o încălcare a dispozițiilor constituționale, întrucât rolul instanței
judecătorești este tocmai acela de a interpreta actul normativ și
de a-l aplica la speța concretă. În plus, criticile privind caracterul
lacunar sau defectuos al redactării prevederilor criticate nu intră
în competența de soluționare a Curții Constituționale, care,
potrivit dispozițiilor art. 2 alin. (3) din Legea nr. 47/1992, ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru motivele mai sus arătate, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 95 alin. (1) din Legea nr. 303/2004 privind statutul judecătorilor
și procurorilor și ale art. 148 alin. 1 lit. f) din Codul de procedură penală, excepție invocată de Adriana Veturia Moldovan în Dosarul
nr. 1.200/33/2009 al Curții de Apel Cluj — Secția penală și de minori.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 262/22.IV.2010

7

CURTEA CONSTITUȚIONALĂ

D E C I Z I A Nr. 288
din 18 martie 2010

referitoare la excepția de neconstituționalitate a dispozițiilor art. 96 alin. (1)—(6) lit. a)—c) și alin. (7)
și (8), art. 97, art. 98 și art. 102 alin. (3) lit. e) din Ordonanța de urgență a Guvernului nr. 195/2002
privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 96, art. 97, art. 98 și art. 102 alin. (3) lit. e) din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Gheorghe
Ciobâca în Dosarul nr. 6.743/270/2007 al Tribunalului Bacău —
Secția comercială și contencios administrativ.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca inadmisibilă în
ceea ce privește art. 96 alin. (6) lit. d) din Ordonanța de urgență
a Guvernului nr. 195/2002, având în vedere Decizia nr. 661/2007
a Curții Constituționale, și ca neîntemeiată în ceea ce privește
celelalte texte legale criticate, având în vedere jurisprudența
Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 14 aprilie 2009, pronunțată în Dosarul
nr. 6.743/270/2007, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a dispozițiilor art. 96,
art. 97, art. 98 și art. 102 alin. (3) lit. e) din Ordonanța de
urgență a Guvernului nr. 195/2002 privind circulația pe
drumurile publice, excepție ridicată de Gheorghe Ciobâca.
În motivarea excepției de neconstituționalitate se
susține, în esență, că instituirea unui regim sancționator
contravențional, cu consecința aplicării, în mod cumulativ, de
sancțiuni constând în puncte de amendă, suspendarea
exercitării dreptului de a conduce, puncte de penalizare și
măsuri tehnico-administrative, constituie o restrângere excesivă
a unor drepturi, în situații care nu se încadrează în cele
prevăzute de art. 53 alin. (1) din Constituție. Se arată în acest
sens că legiuitorul trebuie să se asigure că prin regulile și
sancțiunile instituite nu sunt încălcate drepturile fundamentale
ale cetățenilor, de care aceștia beneficiază potrivit principiului
universalității, consacrat de art. 15 alin. (1) din Constituție. De
asemenea, în situația restrângerii unor drepturi sau al unor
libertăți, măsura trebuie să respecte condițiile expres prevăzute
de art. 53 alin. (2) din Constituție. Se mai susține că scopul
Ordonanței de urgență a Guvernului nr. 195/2002, astfel cum
este circumstanțiat încă din primul articol al ordonanței de
urgență, poate fi atins prin utilizarea altor mijloace, care să nu
pună în discuție existența unor drepturi sau libertăți.

Tribunalul Bacău — Secția comercială și contencios
administrativ consideră că excepția de neconstituționalitate
invocată în cauză este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Guvernul apreciază că excepția de neconstituționalitate este
neîntemeiată, referindu-se și la jurisprudența Curții
Constituționale în materie.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și ale art. 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit încheierii
de sesizare a Curții, îl constituie dispozițiile art. 96, art. 97,
art. 98 și art. 102 alin. (3) lit. e) din Ordonanța de urgență a
Guvernului nr. 195/2002 privind circulația pe drumurile publice.
Din examinarea concluziilor scrise depuse de autorul excepției
în dosarul instanței de judecată, preluate în considerentele
încheierii de sesizare, rezultă că acesta înțelege să critice, în
ceea ce privește art. 96 din actul normativ menționat,
alin. (1)—(6) lit. a)—c) și alin. (7) și (8) ale acestui text. Astfel
fiind, Curtea urmează să se pronunțe asupra excepției de
neconstituționalitate a dispozițiilor Ordonanței de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare,
cuprinse în art. 96 alin. (1)—(6) lit. a)—c) și alin. (7) și (8), care
reglementează sancțiunile contravenționale complementare, în
art. 97 privind măsurile tehnico-administrative, în art. 98 referitor
la punctele-amendă corespunzătoare claselor de sancțiuni
contravenționale și în art. 102 alin. (3) lit. e) potrivit cărora
ăConstituie contravenție și se sancționează cu amenda
prevăzută în clasa a IV-a de sancțiuni și cu aplicarea sancțiunii
complementare a suspendării exercitării dreptului de a conduce
pentru o perioadă de 90 de zile săvârșirea de către conducătorul
de autovehicul sau tramvai a următoarelor fapte: [...]
e) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus, constatată, potrivit legii, cu
mijloace tehnice omologate și verificate metrologic.”
Dispozițiile constituționale invocate în susținerea excepției
sunt cele ale art. 15 — Universalitatea și ale art. 53 —
Restrângerea exercițiului unor drepturi sau al unor libertăți.
Examinând excepția de neconstituționalitate astfel cum a fost
formulată, Curtea constată că aceasta este neîntemeiată.

8

MONITORUL OFICIAL AL ROMÂNIEI, PARTEA I, Nr. 262/22.IV.2010

Astfel, textele de lege criticate nu restrâng drepturi
constituționale, ci prevăd, în deplin acord cu principiile care
fundamentează statul de drept, sancționarea unor fapte de
încălcare a legii care pun în pericol siguranța circulației rutiere,
în scopul prevăzut încă din primul articol al Ordonanței de
urgență a Guvernului nr. 195/2002, respectiv ăasigurarea
desfășurării fluente și în siguranță a circulației pe drumurile
publice, precum și ocrotirea vieții, integrității corporale și a
sănătății persoanelor participante la trafic sau aflate în zona
drumului public, protecția drepturilor și intereselor legitime ale
persoanelor respective, a proprietății publice și private, cât și a
mediului”. Așa fiind, reglementarea unor sancțiuni
contravenționale pentru încălcarea acestor reguli este deplin

justificată din perspectiva interesului general ocrotit și nu aduce
nicio atingere principiului constituțional referitor la universalitatea
drepturilor și libertăților fundamentale. În același sens, Curtea
Constituțională s-a mai pronunțat în jurisprudența sa, de
exemplu prin deciziile nr. 287 din 11 martie 2008, publicată în
Monitorul Oficial al României, Partea I, nr. 271 din 7 aprilie 2008,
nr. 210 din 13 martie 2007, publicată în Monitorul Oficial al
României, Partea I, nr. 267 din 20 aprilie 2007, și nr. 44 din
27 ianuarie 2005, publicată în Monitorul Oficial al României,
Partea I, nr. 163 din 23 februarie 2005. Întrucât nu au intervenit
elemente noi, cele statuate în jurisprudența menționată își
mențin valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, ale
art. 11 alin. (1) lit. A.d) și ale art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (1)—(6) lit. a)—c) și alin. (7) și (8), art. 97, art. 98 și
art. 102 alin. (3) lit. e) din Ordonanța de urgență a Guvernului nr. 195/2002 privind circulația pe drumurile publice, excepție ridicată
de Gheorghe Ciobâca în Dosarul nr. 6.743/270/2007 al Tribunalului Bacău — Secția comercială și contencios administrativ.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 334
din 25 martie 2010

referitoare la excepția de neconstituționalitate a dispozițiilor art. 453 alin. 1
din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 453 alin. 1 din Codul de procedură civilă,
excepție ridicată de Viorel Vlădescu, Adrian Voicu și Gherghina
Sacaleanu în Dosarul nr. 8.199/299/2009 al Judecătoriei
Sectorului 1 București și de Societatea Comercială ăArgomm
Ro” — S.R.L. din Timișoara în dosarele nr. 2.493/30/2009 și
nr. 2.463/30/2009 ale Tribunalului Timiș — Secția comercială și
de contencios administrative, cauze care formează obiectul
dosarelor nr. 5.066D/2009, nr. 8.106D/2009 și nr. 8.107D/2009
ale Curții Constituționale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 5.066D/2009,

nr. 8.106D/2009 și nr. 8.107D/2009, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 8.106D/2009 și
nr. 8.107D/2009 la Dosarul nr. 5.066DD/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public care pune concluzii
de respingere a excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarelor, reține următoarele:
Prin Încheierea din 4 iunie 2009, pronunțată în Dosarul
nr. 8.199/299/2009 de Judecătoria Sectorului 1 București, și
încheierile din 23 octombrie 2009, pronunțate în dosarele
nr. 2.493/30/2009 și nr. 2.463/30/2009 de Tribunalul Timiș —
Secția comercială și de contencios administrativ, Curtea
Constituțională a fost sesizată cu excepția de
neconstituționalitate a dispozițiilor art. 453 alin. 1 din Codul
de procedură civilă, excepție ridicată de Viorel Vlădescu,

MONITORUL OFICIAL AL ROMÂNIEI, PARTEA I, Nr. 262/22.IV.2010
Adrian Voicu, Gherghina Sacaleanu și de Societatea
Comercială ăArgomm Ro” — S.R.L. din Timișoara.
În motivarea excepției de neconstituționalitate autorii
Viorel Vlădescu, Adrian Voicu și Gherghina Sacaleanu susțin că
dispozițiile art. 453 alin. 1 din Codul de procedură civilă încalcă
prevederile constituționale ale art. 16 alin. (1) și (2), art. 21 alin. (1),
(2) și (3), precum și prevederile art. 6 și art. 13 din Convenția
pentru apărarea drepturilor omului și a libertăților fundamentale.
De asemenea, dispozițiile de lege criticate contravin art. 284 din
Codul muncii, potrivit cărora instanța competentă pentru
soluționarea conflictelor de muncă este tribunalul în a cărui
circumscripție își are domiciliul sau reședința reclamantul. În
acest sens, autorii excepției arată că legiuitorul a stabilit această
competență pentru asigurarea ăliberului acces la justiție al
salariatului” și de aceea consideră că este injustă reglementarea
impusă de textul criticat potrivit căreia executarea titlului
executoriu se face la sediul debitorului sau al terțului poprit, cu
atât mai mult cu cât, în speță, debitorul este Societatea
Comercială ăPetrom” — S.A. care are sediul unic în București.
Autorul excepției Societatea Comercială ăArgomm Ro” —
S.R.L. din Timișoara susține că dispozițiile de lege atacate
contravin prevederilor constituționale ale art. 1, art. 21 și art. 126
din Constituția României și ale art. 6 din Convenția pentru
apărarea drepturilor omului și a libertăților fundamentale, în
măsura în care permit înființarea popririi de către executorul
judecătoresc, fără ca în prealabil această măsură să fi fost
încuviințată de către instanța judecătorească. Consideră că prin
înlăturarea instanței de judecată în controlul de legalitate asupra
începerii procedurii execuționale se aduce atingere principiului
separației puterilor în stat.
Judecătoria Sectorului 1 București apreciază că excepția
de neconstituționalitate este întemeiată.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 453 alin. 1 din Codul de procedură civilă,
dispoziții care au următorul conținut: ăPoprirea se înființează la
cererea creditorului, de executorul judecătoresc de la domiciliul
sau sediul debitorului ori de la domiciliul sau sediul terțului
poprit.”
Autorii excepției susțin că acest text de lege încalcă
prevederile constituționale ale art. 1 referitoare la principiul
separației și echilibrul puterilor în stat, art. 16 alin. (1) și (2)
privind egalitatea în drepturi, art. 21 privind accesul liber la
justiție și art. 126 privind instanțele judecătorești, prevederile

9

art. 6 privind dreptul la un proces echitabil și art. 13 privind
dreptul la un recurs efectiv din Convenția pentru apărarea
drepturilor omului și a libertăților fundamentale, precum și pe
cele ale art. 284 din Codul muncii.
Examinând excepția de neconstituționalitate ridicată, Curtea
constată că, asupra constituționalității art. 453 alin. 1 din Codul
de procedură civilă, s-a pronunțat prin numeroase decizii,
precum Decizia nr. 1.172 din 17 septembrie 2009, publicată în
Monitorul Oficial al României, Partea I, nr. 665 din 6 octombrie
2009.
Cu acel prilej, Curtea a statuat că reglementarea criticată a
fost adoptată de legiuitor în cadrul atribuțiilor sale, astfel cum
sunt determinate prin art. 126 alin. (2) și art. 129 din Constituție,
potrivit cărora competența, procedura de judecată, inclusiv
procedura executării silite, precum și căile de atac sunt
prevăzute numai prin lege.
De asemenea, Curtea a stabilit că textul de lege criticat nu
încalcă prevederile art. 16 din Constituție privind egalitatea în
drepturi a cetățenilor, întrucât reglementarea este aplicabilă
tuturor persoanelor aflate în situația prevăzută de ipoteza
normei, și anume creditorilor deținători ai unui titlu executoriu,
care solicită executorului judecătoresc înființarea popririi, fără
discriminări și fără privilegii.
Or, este îndeobște cunoscut că bunurile asupra cărora
poartă executarea silită se află de cele mai multe ori la sediul
debitorului sau al terțului poprit, caz în care și executarea silită
este mai lesne de îndeplinit.
Este, de asemenea, de necontestat că interesul creditorilor
vizează o executare rapidă, caz în care este justificată opțiunea
legiuitorului pentru desemnarea executorilor judecătorești de la
sediul debitorului sau al terțului poprit.
Curtea a constatat că este nefondată și critica autorilor
excepției potrivit căreia reglementarea dedusă controlului
îngrădește accesul liber la justiție și dreptul la un proces
echitabil, în condițiile în care art. 399 din Codul de procedură
civilă prevede că împotriva oricărui act de executare se poate
face contestație de către cei interesați sau vătămați prin
executare, oferind toate garanțiile procesuale pentru realizarea
deplină a acestor drepturi.
Pentru motivele expuse mai sus, nu s-a reținut nici
încălcarea prevederilor cuprinse în art. 6 și art. 13 din Convenția
pentru apărarea drepturilor omului și a libertăților fundamentale.
Curtea a mai constatat că este de competența legiuitorului
stabilirea procedurii de executare silită, astfel încât acesta poate
reglementa atât reguli generale, cât și excepții de la acestea, în
funcție de specificul fiecărui caz în parte. În cazul de față,
legiuitorul are deplină legitimitate constituțională în a reglementa
competența executorului judecătoresc de la domiciliul sau sediul
debitorului ori de la domiciliul sau sediul terțului poprit de a
înființa poprirea la cererea creditorului.
Referitor la contrarietatea textului criticat față de dispozițiile
art. 284 din Codul muncii, Curtea reține că nu se poate pronunța
asupra neconcordanțelor dintre diferite norme juridice, ci numai
asupra înțelesului dispozițiilor legale criticate, în raport cu
prevederile și principiile constituționale.
În fine, în ceea ce privește critica de neconstituționalitate a
dispozițiilor art. 453 alin. 1 din Codul de procedură civilă, potrivit
cărora înființarea popririi se face de către executorul
judecătoresc, fără ca, în prealabil, aceasta să se încuviințeze
de către instanța de judecată, Curtea, prin Decizia nr. 53 din
14 ianuarie 2010, publicată în Monitorul Oficial al României,
Partea I, nr. 147 din 5 martie 2010, a constatat că, potrivit
dispozițiilor art. 3731 din Codul de procedură civilă, modificate
prin Ordonanța de urgență a Guvernului nr. 42/2009 pentru
modificarea Codului de procedură civilă, publicată în Monitorul
Oficial al României, Partea I, nr. 324 din 15 mai 2009, cererea
de executare silită, însoțită de titlul executoriu, se depune la

10

MONITORUL OFICIAL AL ROMÂNIEI, PARTEA I, Nr. 262/22.IV.2010

executorul judecătoresc, iar acesta va solicita, de îndată,
instanței de executare încuviințarea executării silite. Având în
vedere că dispozițiile art. 3731 fac parte din Capitolul I —
ăDispozițiile generale” al Cărții a V-a — ăDespre executarea
silită” din Codul de procedură civilă, aceste norme de procedură

se aplică în mod corespunzător și în cazul executării silite prin
poprire.
Întrucât nu au intervenit elemente noi, care să determine
reconsiderarea jurisprudenței în materie, considerentele și
soluția deciziilor menționate își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 din Codul de procedură civilă, excepție ridicată
de Viorel Vlădescu, Adrian Voicu și Gherghina Sacaleanu în Dosarul nr. 8.199/299/2009 al Judecătoriei Sectorului 1 București și
de Societatea Comercială ăArgomm Ro” — S.R.L. din Timișoara în dosarele nr. 2.493/30/2009 și nr. 2.463/30/2009 ale Tribunalului
Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE

ORDIN
privind constituirea Consiliului miniștrilor apărării naționale
În temeiul prevederilor art. 33 alin. (1) și ale art. 44 din Legea nr. 346/2006 privind organizarea și funcționarea Ministerului
Apărării Naționale, cu modificările ulterioare,
ministrul apărării naționale emite prezentul ordin.
Art. 1. — Se constituie Consiliul miniștrilor apărării naționale,
for consultativ ce creează cadrul organizat și permanent de
întâlnire a persoanelor care îndeplinesc/au îndeplinit funcția de
ministru al apărării naționale începând cu anul 1992.
Art. 2. — Persoanele prevăzute la art. 1 participă voluntar,
pe bază de invitație a ministrului apărării naționale în exercițiu,
la activitățile organizate la sediul Ministerului Apărării Naționale.
Art. 3. — Consiliul miniștrilor apărării naționale are
următoarele obiective:
a) dezbaterea problemelor cu care se confruntă organismul
militar și identificarea de soluții utile și concrete pentru
gestionarea acestora;
b) valorificarea experienței acumulate de către membrii
acestuia;
c) stimularea preocupărilor pentru efectuarea de studii,
sinteze, analize;

d) facilitarea realizării unui canal de comunicare, atât între
membrii consiliului, cât și între instituțiile, autoritățile sau
organizațiile în care aceștia își desfășoară activitatea, pentru
sprijinirea politicilor și inițiativelor în domeniul apărării naționale;
e) dezvoltarea și punerea la dispoziția decidenților din
domeniul politico-militar a unor idei, recomandări sau propuneri
care pot contribui la anticiparea și prevenirea unor
inconsecvențe în politicile din domeniul apărării naționale;
f) îmbunătățirea imaginii armatei în societatea civilă, massmedia etc.
Art. 4. — Consiliul miniștrilor apărării naționale elaborează
recomandări cu caracter consultativ.
Art. 5. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea
București, 14 aprilie 2010.
Nr. M.44.

MONITORUL OFICIAL AL ROMÂNIEI, PARTEA I, Nr. 262/22.IV.2010

11

MINISTERUL TRANSPORTURILOR ȘI INFRASTRUCTURII

ORDIN
privind modificarea și completarea anexei la Ordinul ministrului transporturilor,
construcțiilor și turismului nr. 21/2007 pentru aprobarea Reglementării aeronautice civile române
RACR-RA, Regulile aerului, ediția 02/2006
Pentru îndeplinirea atribuțiilor ce revin Ministerului Transporturilor și Infrastructurii, ca autoritate de stat în domeniul
transporturilor,
în temeiul prevederilor art. 4 lit. b) și f) din Ordonanța Guvernului nr. 29/1997 privind Codul aerian civil, republicată, cu
modificările și completările ulterioare, ale art. 2 din Hotărârea Guvernului nr. 405/1993 privind înființarea Autorității Aeronautice Civile
Române, cu modificările ulterioare, precum și ale art. 5 alin. (4) din Hotărârea Guvernului nr. 76/2009 privind organizarea și
funcționarea Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. I. — Anexa la Ordinul ministrului transporturilor,
construcțiilor și turismului nr. 21/2007 pentru aprobarea
Reglementării aeronautice civile române RACR-RA, Regulile
aerului, ediția 02/2006, publicat în Monitorul Oficial al României,
Partea I, nr. 71 și 71 bis din 30 ianuarie 2007, cu modificările și
completările ulterioare, se modifică și se completează după cum
urmează:
1. La capitolul 1 ăDefiniții”, după punctul 49 se introduce
un nou punct, punctul 491, cu următorul cuprins:
ă491. Plan de zbor simplificat. Informații transmise din zbor
către unitatea ATS competentă de echipajul unei aeronave aflate
în zbor VFR, în scopul obținerii aprobării de traversare a unui
spațiu controlat sau pentru aterizarea pe un aerodrom controlat.”
2. La capitolul 3 ăReguli generale”, articolul RACR-RA
3.030 ăPlanuri de zbor”, punctul 2 ăConținutul unui plan de
zbor” se modifică și va avea următorul cuprins:
ă2. Conținutul unui plan de zbor
2.1. Planul de zbor trebuie să conțină informațiile referitoare
la acele elemente, prevăzute în lista de mai jos, considerate
relevante de către autoritatea ATS corespunzătoare:
2.1.1. Identificarea aeronavei
2.1.2. Regulile de zbor și tipul zborului
2.1.3. Numărul și tipul (tipurile) aeronavei (aeronavelor) și
categoria turbulenței de siaj
2.1.4. Echipament
2.1.5. Aerodromul de plecare/Heliportul/Terenul temporar de
zbor (poziția aeronavei la momentul depunerii în timpul zborului
a unui nou plan de zbor)
2.1.6. Ora estimată de plecare de la locul de staționare
(estima survolării primului punct de pe ruta planului de zbor
depus în timpul zborului)
2.1.7. Viteza (vitezele) de croazieră
2.1.8. Nivelul (nivelurile) de croazieră
2.1.9. Ruta de urmat
2.1.10. Aerodromul/Heliportul/Terenul temporar de zbor de
destinație și durata totală estimată a zborului
2.1.11. Aerodromul (aerodromurile) de rezervă
2.1.12. Autonomia aeronavei
2.1.13. Numărul total de persoane la bord
2.1.14. Echipamentul de urgență și supraviețuire
2.1.15. Alte informații

2.2. Planul de zbor simplificat conține informațiile solicitate
de unitatea ATS competentă și se transmite cu cel puțin
10 minute înainte de ora la care se estimează că aeronava va
pătrunde în spațiul aerian controlat.”
3. La capitolul 3, articolul RACR-RA 3.030, punctul 3
ăCompletarea unui plan de zbor”, după paragraful 3.2 se
introduce un nou paragraf, paragraful 3.3, cu următorul
cuprins:
ă3.3. În cazul planului de zbor simplificat nu este necesară
completarea unui formular FPL, iar unitatea ATS competentă nu
are obligația de a retransmite datele acestuia.”
4. La capitolul 3, articolul RACR-RA 3.030, punctul 5
ăÎnchiderea unui plan de zbor”, paragraful 5.2 se modifică
și va avea următorul cuprins:
ă5.2. Planul de zbor simplificat se consideră închis la
părăsirea spațiului aerian controlat sau la aterizarea pe un
aerodrom controlat.”
5. La anexa 1 ăSemne și semnale”, punctul 5 ăSemnale
pentru dirijarea la sol”, subpunctul 5.1.2 se modifică și va
avea următorul cuprins:
ă5.1.2. Mijloacele de semnalizare (paletele, barele
luminoase, lanternele electrice etc.) vor fi utilizate de dispecerul
de sol/controlorul de trafic aerian dirijare sol* (*persoană
autorizată intern în cazul aerodromurilor) pentru a facilita
observarea lor de către pilot. Acesta va fi poziționat cu fața la
aeronavă după cum urmează:
a) pentru aeronave cu aripi fixe, în fața extremității planului
stâng, unde poate fi văzut cel mai bine de către pilot;
b) pentru elicoptere, în locul în care este cel mai vizibil de
către pilot.”
6. La anexa 1, punctul 5, tabelul A ăSemnale obligatorii
efectuate de Dispecerul de sol pentru dirijarea aeronavelor
precum și semne făcute de piloți”, paragraful 1 se modifică
și va avea următorul cuprins:
ă1. Liber la deplasarea către/dinspre poziția de parcare
Brațul drept întins deasupra capului cu bara îndreptată în
sus; mâna stângă se mișcă spre corp cu bara îndreptată în jos.
Acest semnal reprezintă indicația persoanei poziționate la
capătul planului aeronavei către pilot/dispecer/operator tractare
că mișcarea aeronavei către/dinspre poziția de parcare este
obstrucționată.”

12

MONITORUL OFICIAL AL ROMÂNIEI, PARTEA I, Nr. 262/22.IV.2010

7. La anexa 1, punctul 5, tabelul A, se elimină paragraful 21
și se dă o nouă numerotare textului.
8. La anexa 1, după punctul 5 se introduce un nou punct,
punctul 6 ăSemnalizare standard, cu mâinile, pentru situații
de urgență”*), cu următorul cuprins:
ă6. SEMNALIZARE STANDARD, CU MÂINILE, PENTRU SITUAȚII DE
URGENȚĂ

Următoarele semnale făcute cu mâna sunt stabilite ca minim
necesar pentru comunicații de urgență între personalul implicat

în acțiunile de salvare și de stingere a incendiilor
(coordonator/agenți de salvare și stingere), echipajele de
comandă și/sau echipajele de cabină ale aeronavelor implicate
în incident. Semnalele de urgență ar trebui să se facă din partea
stângă față a aeronavei pentru echipajul aflat în cabină.
Notă:
În scopul comunicării eficiente cu echipajul de cabină,
semnalizarea cu brațele a situațiilor de urgență poate fi făcută de
către agenți de salvare și stingere și de pe alte poziții.

1. RECOMANDĂ EVACUAREA — evacuare recomandată de
către coordonatorul situației de urgență în scopul salvării
ocupanților aeronavei și al intervenției contra incendiului, în
baza evaluării, din exterior, a stării navei.
Brațul stâng întins în față și ținut la orizontală, cu antebrațul
ridicat la nivelul ochilor. Executați cu brațul un semn de
mișcare către înapoi. Mâna dreaptă este lipită de corp.
Noaptea — la fel, dar cu baghete luminoase.

2. RECOMANDĂ OPRIREA — oprirea evacuării aflate în curs
de desfășurare sau oprirea deplasării aeronavei ori oprirea
altor activități aflate în desfășurare.
Mâinile în fața capului — încrucișate în dreptul
încheieturilor.
Noaptea — la fel, dar cu baghete luminoase.

3. URGENȚĂ ÎNLĂTURATĂ — nu sunt evidente condiții
periculoase, în afara aeronavei, sau «totul este în regulă».
Mâinile întinse spre exterior și în jos, la un unghi de
45 grade. Mâinile se mișcă simultan spre interior mai jos de
talie până se încrucișează la nivelul încheieturilor, după care
revin la poziția inițială.
Noaptea — la fel, dar cu baghete luminoase.

*) Semnalele prevăzute în cadrul acestui punct sunt reproduse în facsimil.

13

MONITORUL OFICIAL AL ROMÂNIEI, PARTEA I, Nr. 262/22.IV.2010

4. INCENDIU
Se mișcă mâna dreaptă sub forma cifrei 8 (opt), de la umăr
către genunchi, indicându-se, în același timp, cu mana stângă
zona incendiului.
Noaptea — la fel, dar cu baghete luminoase.”

9. Anexa 3 ăTabele cu niveluri de croazieră”1) se modifică și va avea următorul cuprins:
ăANEXA 3

Tabele cu niveluri de croazieră
Niveluri de croazieră care trebuie respectate
RVSM — ÎN PICIOARE

a) În regiunile în care altitudinea este exprimată în picioare, în baza unor acorduri regionale de
navigație aeriană și conform condițiilor specificate în această reglementare, se aplică o eșalonare minimă
pe verticală (VSM) de 1.000 ft între nivelurile de zbor de la FL 290 până la FL 410 inclusiv*):
DIRECȚIE MAGNETICĂ DE ZBOR**)

*) Fac excepție cazurile în care, în baza unor acorduri regionale de navigație aeriană, este prevăzută utilizarea unui tabel
modificat al nivelurilor de zbor, bazat pe o eșalonare minimă verticală nominală de 1.000 ft (300 m), de către aeronave care operează
peste FL 410 în zonele desemnate ale spațiului aerian, în condițiile specificate.
**) Direcția magnetică sau, în regiunile polare la latitudini mai mari de 70 grade și în extensiile la aceste zone așa cum sunt
indicate de către autoritatea ATS competentă, direcția de rețea (grid tracks) determinată de linii paralele cu meridianul Greenwich,
suprapusă pe o hartă polară stereografică în care direcția către nordul magnetic este folosită ca nord rețea (Grid North).
***) Cu excepția cazurilor când, în baza unor acorduri regionale de navigație aeriană, pe direcțiile de la 090 la 269 grade și
de la 270 la 089 grade, sunt specificate direcții predominante de trafic și proceduri de tranziție corespunzătoare asociate acestora.
1)

Tabelele prevăzute în cadrul acestui punct sunt reproduse în facsimil.

14

MONITORUL OFICIAL AL ROMÂNIEI, PARTEA I, Nr. 262/22.IV.2010
Notă:
Materialul de îndrumare referitor la eșalonarea verticală se află în Manualul de implementare a
eșalonării verticale minime de 300 m (1.000 ft) între FL 290 și FL 410 inclusiv (OACI doc. 9574) și pentru
spațiul EUR RVSM în Manualul ATC pentru asigurarea eșalonării verticale minime (RVSM) în Europa
(doc. EUROCONTROL ASM.ET.1:ST.13.5000).
RVSM — ÎN METRI

b) În regiunile în care altitudinea este exprimată în metri, în baza unor acorduri regionale de navigație
aeriană și conform condițiilor specificate în această reglementare, se aplică o eșalonare minimă pe
verticală (VSM) de 300 m între 8.900 metri și 12.500 metri inclusiv*):
DIRECȚIE MAGNETICĂ DE ZBOR**)

*) Fac excepție cazurile în care, în baza unor acorduri regionale de navigație aeriană, este prevăzută utilizarea unui tabel
modificat al nivelurilor de zbor, bazat pe o eșalonare minimă verticală nominală de 1.000 ft (300 m), de către aeronave care operează
peste FL 410 în zonele desemnate ale spațiului aerian, în condițiile specificate.
**) Direcția magnetică sau, în regiunile polare la latitudini mai mari de 70 grade și în extensiile la aceste zone așa cum sunt
indicate de către autoritatea ATS competentă, direcția de rețea (grid tracks) determinată de linii paralele cu meridianul Greenwich,
suprapusă pe o hartă polară stereografică în care direcția către nordul magnetic este folosită ca nord rețea (Grid North).
***) Cu excepția cazurilor când, în baza unor acorduri regionale de navigație aeriană, pe direcțiile de la 090 la 269 grade și
de la 270 la 089 grade, sunt specificate direcții predominante de trafic și proceduri de tranziție corespunzătoare asociate acestora.

Notă:
Materialul de îndrumare referitor la eșalonarea verticală se află în Manualul de implementare a
eșalonării verticale minime de 300 m (1.000 ft) între FL 290 și FL 410 inclusiv (OACI doc. 9574) și pentru
spațiul EUR RVSM în Manualul ATC pentru asigurarea eșalonării verticale minime (RVSM) în Europa
(doc. EUROCONTROL ASM.ET.1:ST.13.5000).

MONITORUL OFICIAL AL ROMÂNIEI, PARTEA I, Nr. 262/22.IV.2010
NON-RVSM — ÎN PICIOARE

c) În alte regiuni în care unitatea de măsură primară utilizată este exprimată în picioare:
DIRECȚIE MAGNETICĂ DE ZBOR*)

*) Direcția magnetică sau, în regiunile polare la latitudini mai mari de 70 grade și în extensiile la aceste zone așa cum sunt
indicate de către autoritatea ATS competentă, direcția de rețea (grid tracks) determinată de linii paralele cu meridianul Greenwich,
suprapusă pe o hartă polară stereografică în care direcția către nordul magnetic este folosită ca nord rețea (Grid North).
**) Cu excepția cazurilor când, în baza unor acorduri regionale de navigație aeriană, pe direcțiile de la 090 la 269 grade și
de la 270 la 089 grade, sunt specificate direcții predominante de trafic și proceduri de tranziție corespunzătoare asociate acestora.

Notă:
Materialul de îndrumare referitor la eșalonarea verticală se află în Manualul de implementare a
eșalonării verticale minime de 300 m (1.000 ft) între FL 290 și FL 410 inclusiv (OACI doc. 9574) și pentru
spațiul EUR RVSM în Manualul ATC pentru asigurarea eșalonării verticale minime (RVSM) în Europa
(doc. EUROCONTROL ASM.ET.1:ST.13.5000).

15

16

MONITORUL OFICIAL AL ROMÂNIEI, PARTEA I, Nr. 262/22.IV.2010
NON-RVSM — ÎN METRI

d) În alte regiuni în care unitatea de măsură primară utilizată este metrul:
DIRECȚIE MAGNETICĂ DE ZBOR*)

*) Direcția magnetică sau, în regiunile polare la latitudini mai mari de 70 grade și în extensiile la aceste zone așa cum sunt
indicate de către autoritatea ATS competentă, direcția de rețea (grid tracks) determinată de linii paralele cu meridianul Greenwich,
suprapusă pe o hartă polară stereografică în care direcția către nordul magnetic este folosită ca nord rețea (Grid North).
**) Cu excepția cazurilor când, în baza unor acorduri regionale de navigație aeriană, pe direcțiile de la 090 la 269 grade și
de la 270 la 089 grade, sunt specificate direcții predominante de trafic și proceduri de tranziție corespunzătoare asociate acestora.

Notă:
Materialul de îndrumare referitor la eșalonarea verticală se află în Manualul de implementare a
eșalonării verticale minime de 300 m (1.000 ft) între FL 290 și FL 410 inclusiv (OACI doc. 9574) și pentru
spațiul EUR RVSM în Manualul ATC pentru asigurarea eșalonării verticale minime (RVSM) în Europa
(doc. EUROCONTROL ASM.ET.1:ST.13.5000).”
10. La anexa 5 ăIntervenția ilicită”, punctul 2.2, litera c) se modifică și va avea următorul cuprins:
ăc) dacă nu au fost stabilite proceduri regionale aplicabile, să continue zborul la un nivel care diferă
față de nivelurile de croazieră normal utilizate pentru zboruri IFR cu:
— 150 m (500 ft) în zonele în care este aplicată o eșalonare verticală minimă de 300 m (1000 ft); sau
— 300 m (1000 ft) în zonele în care este aplicată o eșalonare verticală minimă de 600 m (2000 ft).”
Art. II. — Autoritatea Aeronautică Civilă Română va lua măsuri pentru ducerea la îndeplinire a
prevederilor prezentului ordin.
Art. III. — Prezentul ordin se publică în Monitorul Oficial al României, Partea I.
Ministrul transporturilor și infrastructurii,
Radu Mircea Berceanu
București, 7 aprilie 2010.
Nr. 276.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 262/22.IV.2010 conține 16 pagini.

Prețul: 3,20 lei

&JUYDGY|442481]
ISSN 1453—4495

