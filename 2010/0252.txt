Anul 178 (XXII) — Nr. 252

PARTEA I

LEGI, DECRETE, HOTĂRÂRI ȘI ALTE ACTE

Marți, 20 aprilie 2010

SUMAR
Nr.

69.
431.

72.

434.

73.

Pagina
LEGI ȘI DECRETE
— Legea responsabilității fiscal-bugetare ..................
— Decret pentru promulgarea Legii responsabilității
fiscal-bugetare............................................................
— Lege pentru aprobarea Ordonanței de urgență a
Guvernului nr. 10/2010 privind ratificarea Scrisorii de
intenție, semnată de autoritățile române la București
la 5 februarie 2010 și aprobată prin Decizia Consiliului
director al Fondului Monetar Internațional din
19 februarie 2010, și pentru modificarea Ordonanței
de urgență a Guvernului nr. 99/2009 privind ratificarea
Aranjamentului stand-by dintre România și Fondul
Monetar Internațional, convenit prin Scrisoarea de
intenție transmisă de autoritățile române, semnată la
București la 24 aprilie 2009, și prin Decizia Consiliului
director al Fondului Monetar Internațional din 4 mai
2009, precum și a Scrisorii suplimentare de intenție,
semnată de autoritățile române la data de
8 septembrie 2009 și aprobată prin Decizia Consiliului
director al Fondului Monetar Internațional din
21 septembrie 2009....................................................
— Decret privind promulgarea Legii pentru aprobarea
Ordonanței de urgență a Guvernului nr. 10/2010
privind ratificarea Scrisorii de intenție, semnată de
autoritățile române la București la 5 februarie 2010 și
aprobată prin Decizia Consiliului director al Fondului
Monetar Internațional din 19 februarie 2010, și pentru
modificarea Ordonanței de urgență a Guvernului
nr. 99/2009 privind ratificarea Aranjamentului stand-by
dintre România și Fondul Monetar Internațional,
convenit prin Scrisoarea de intenție transmisă de
autoritățile române, semnată la București la 24 aprilie
2009, și prin Decizia Consiliului director al Fondului
Monetar Internațional din 4 mai 2009, precum și a
Scrisorii suplimentare de intenție, semnată de
autoritățile române la data de 8 septembrie 2009 și
aprobată prin Decizia Consiliului director al Fondului
Monetar Internațional din 21 septembrie 2009 ..........
— Lege pentru aprobarea Ordonanței de urgență a
Guvernului
nr.
11/2010
privind
ratificarea
Memorandumului suplimentar de înțelegere (primul
addendum la Memorandumul de înțelegere) dintre
Uniunea Europeană și România, semnat la București
la 18 februarie 2010 și la Bruxelles la 22 februarie
2010, la Memorandumul de înțelegere dintre
Comunitatea Europeană și România, semnat la
București și la Bruxelles la 23 iunie 2009, și pentru
completarea Ordonanței de urgență a Guvernului
nr. 82/2009 pentru ratificarea Memorandumului de

Nr.

2–11
11

435.

12

423.
424.
429.
12–13

436.

13.

Pagina
înțelegere dintre Comunitatea Europeană și România,
semnat la București și la Bruxelles la 23 iunie 2009, și
a Acordului de împrumut, în sumă de până la
5.000.000.000 euro, dintre România, în calitate de
Împrumutat, Banca Națională a României, în calitate
de agent al Împrumutatului, și Comunitatea
Europeană, în calitate de Împrumutător, semnat la
Luxemburg la 23 iunie 2009 și la București la 18 iunie
2009 ..........................................................................
— Decret privind promulgarea Legii pentru aprobarea
Ordonanței de urgență a Guvernului nr. 11/2010
privind ratificarea Memorandumului suplimentar de
înțelegere (primul addendum la Memorandumul de
înțelegere) dintre Uniunea Europeană și România,
semnat la București la 18 februarie 2010 și la Bruxelles
la 22 februarie 2010, la Memorandumul de înțelegere
dintre Comunitatea Europeană și România, semnat la
București și la Bruxelles la 23 iunie 2009, și pentru
completarea Ordonanței de urgență a Guvernului
nr. 82/2009 pentru ratificarea Memorandumului de
înțelegere dintre Comunitatea Europeană și România,
semnat la București și la Bruxelles la 23 iunie 2009, și
a Acordului de împrumut, în sumă de până la
5.000.000.000 euro, dintre România, în calitate de
Împrumutat, Banca Națională a României, în calitate
de agent al Împrumutatului, și Comunitatea
Europeană, în calitate de Împrumutător, semnat la
Luxemburg la 23 iunie 2009 și la București la 18 iunie
2009 ..........................................................................
— Decret privind conferirea Ordinului Meritul Cultural
în grad de Mare Ofițer ................................................
— Decret privind acordarea Drapelului de luptă
Batalionului 1 CIMIC ..................................................
— Decret pentru supunerea spre adoptare
Parlamentului a aderării României la Convenția privind
crearea unei Organizații Europene pentru Exploatarea
Sateliților Meteorologici (EUMETSAT), adoptată la
Geneva la 24 mai 1983, și la Protocolul privind
privilegiile și imunitățile Organizației Europene pentru
Exploatarea Sateliților Meteorologici (EUMETSAT),
adoptat la Darmstadt la 1 decembrie 1986 ................
— Decret privind conferirea Ordinului Meritul Cultural
în grad de Comandor ................................................
ACTE ALE BĂNCII NAȚIONALE A ROMÂNIEI
— Circulară privind ratele dobânzilor plătite la
rezervele minime obligatorii constituite în lei și în
dolari SUA începând cu perioada de aplicare
24 martie—23 aprilie 2010 ........................................

13

14

14
15

15
16

16

2

MONITORUL OFICIAL AL ROMÂNIEI, PARTEA I, Nr. 252/20.IV.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGEA
responsabilității fiscal-bugetare
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege are ca obiective principale:
1. asigurarea și menținerea disciplinei fiscal-bugetare, a
transparenței și sustenabilității pe termen mediu și lung a
finanțelor publice;
2. stabilirea unui cadru de principii și reguli pe baza căruia
Guvernul să asigure implementarea politicilor fiscal-bugetare
care să conducă la o bună gestiune financiară a resurselor;
3. gestionarea eficientă a finanțelor publice pentru a servi
interesul public pe termen lung, asigurarea prosperității
economice și ancorarea politicilor fiscal-bugetare într-un cadru
durabil.
Art. 2. — Dispozițiile prezentei legi se aplică autorităților,
instituțiilor și entităților publice și/sau de utilitate publică
prevăzute la art. 2 pct. 30 din Legea nr. 500/2002 privind
finanțele publice, cu modificările și completările ulterioare, și,
respectiv, la art. 2 pct. 39 din Legea nr. 273/2006 privind
finanțele publice locale, cu modificările și completările ulterioare,
finanțate potrivit art. 62 din Legea nr. 500/2002, cu modificările
și completările ulterioare, și art. 67 din Legea nr. 273/2006, cu
modificările și completările ulterioare, precum și altor entități
finanțate în proporție de peste 50% din fonduri publice, stabilite
potrivit normelor europene.
Art. 3. — În sensul prezentei legi, următorii termeni vor fi
definiți astfel:
1. strategia fiscal-bugetară — documentul de politică publică
ce stabilește obiectivele și prioritățile în domeniul fiscal-bugetar,
țintele veniturilor și cheltuielilor bugetului general consolidat și
ale bugetelor componente ale bugetului general consolidat,
precum și evoluția soldului bugetului general consolidat pe o
perioadă de 3 ani;
2. bugetul general consolidat — ansamblul bugetelor
componente ale sistemului bugetar agregate și consolidate
pentru a forma un întreg: bugetul de stat, bugetul asigurărilor
sociale de stat, bugetele fondurilor speciale, bugetul centralizat
al unităților administrativ-teritoriale, bugetul Trezoreriei Statului,
bugetele instituțiilor publice autonome, bugetele instituțiilor
publice finanțate integral sau parțial din bugetul de stat, din
bugetul asigurărilor sociale de stat și din bugetele fondurilor
speciale, după caz, bugetele instituțiilor publice finanțate integral
din venituri proprii, bugetul fondurilor provenite din credite
externe contractate sau garantate de stat și ale căror
rambursare, dobânzi și alte costuri se asigură din fonduri
publice, bugetul fondurilor externe nerambursabile, precum și al
altor entități finanțate în proporție de peste 50% din fonduri
publice stabilite potrivit normelor europene;
3. cheltuielile primare ale bugetului general consolidat —
cheltuielile bugetului general consolidat, din care au fost deduse
plățile de dobânzi aferente datoriei publice;
4. soldul bugetului general consolidat — diferența dintre
veniturile bugetului general consolidat și cheltuielile bugetului
general consolidat;
5. soldul primar al bugetului general consolidat — diferența
dintre veniturile și cheltuielile primare ale bugetului general
consolidat;

6. deteriorarea soldului bugetului general consolidat —
majorarea deficitului bugetului general consolidat sau
diminuarea excedentului bugetului general consolidat față de cel
prevăzut în strategia fiscal-bugetară pentru anul respectiv;
7. ciclul economic — definit și măsurat conform
metodologiilor recunoscute la nivelul Uniunii Europene;
8. cheltuielile de personal — totalul cheltuielilor suportate din
bugetul general consolidat pentru personalul din sectorul
bugetar, pe parcursul unui exercițiu bugetar, respectiv
cheltuielile cu salariile de bază, soldele funcțiilor de bază și
indemnizațiile lunare de încadrare, sporurile, indemnizațiile,
premiile, stimulentele și alte drepturi de natură salarială, în bani
sau natură, stabilite conform legii, precum și contribuțiile sociale
ce revin în sarcina angajatorului aferente acestora;
9. entități finanțate în proporție de peste 50% din fonduri
publice — entități considerate ca făcând parte din administrația
publică dacă alocațiile de la buget acoperă mai mult de 50% din
costurile de producție;
10. asistența financiară din partea Uniunii Europene și a altor
donatori — asistența financiară nerambursabilă primită de
România sub forma fondurilor nerambursabile de preaderare și
postaderare potrivit prevederilor memorandumurilor și
acordurilor de finanțare încheiate între Comisia Comunității
Europene sau alți donatori și Guvernul României;
11. bugetul centralizat al unităților administrativ-teritoriale —
veniturile și cheltuielile bugetelor generale ale unităților
administrativ-teritoriale, definite la art. 3 alin. (1) din Legea
nr. 273/2006, cu modificările și completările ulterioare;
12. cheltuieli de natura investițiilor — includ cheltuielile de
capital și transferuri pentru programele de dezvoltare.
CAPITOLUL II
Principiile, obiectivele și regulile politicii fiscal-bugetare
SECȚIUNEA 1
Principiile politicii fiscal-bugetare

Art. 4. — (1) Guvernul României va defini și va derula politica
fiscal-bugetară pe baza următoarelor principii:
1. Principiul transparenței în ceea ce privește stabilirea
obiectivelor fiscal-bugetare și derularea politicii fiscale și
bugetare
Guvernul și autoritățile publice locale au obligația de a face
publice și de a menține în dezbatere un interval de timp
rezonabil toate informațiile necesare ce permit evaluarea
modului de implementare a politicilor fiscale și bugetare,
rezultatelor acestora și a stării finanțelor publice centrale și,
respectiv, locale.
2. Principiul stabilității
Guvernul are obligația de a conduce politica fiscal-bugetară
într-un mod care să asigure predictibilitatea acesteia pe termen
mediu, în scopul menținerii stabilității macroeconomice.
3. Principiul responsabilității fiscale
Guvernul are obligația de a conduce politica fiscal-bugetară
în mod prudent și de a gestiona resursele și obligațiile bugetare,
precum și riscurile fiscale de o manieră care să asigure
sustenabilitatea poziției fiscale pe termen mediu și lung.

MONITORUL OFICIAL AL ROMÂNIEI, PARTEA I, Nr. 252/20.IV.2010
Sustenabilitatea finanțelor publice presupune ca, pe termen
mediu și lung, Guvernul să aibă posibilitatea să gestioneze
riscuri sau situații neprevăzute, fără a fi nevoit să opereze
ajustări semnificative ale cheltuielilor, veniturilor sau deficitului
bugetar cu efecte destabilizatoare din punct de vedere
economic sau social.
4. Principiul echității
Guvernul va derula politica fiscal-bugetară luând în calcul
impactul financiar potențial asupra generațiilor viitoare, precum
și impactul asupra dezvoltării economice pe termen mediu și
lung.
5. Principiul eficienței
Politica fiscal-bugetară a Guvernului va avea la bază
utilizarea eficientă a resurselor publice limitate, va fi definită pe
baza eficienței economice, iar deciziile de alocare a investițiilor
publice, inclusiv cele finanțate din fonduri nerambursabile primite
de la Uniunea Europeană și alți donatori, se vor baza inter alia
pe evaluarea economică, precum și pe evaluarea capacității de
absorbție.
6. Principiul gestionării eficiente a cheltuielilor de personal
plătite din fonduri publice
Politica salarială și a numărului de personal aferentă
instituțiilor, autorităților, entităților publice și/sau de utilitate
publică trebuie să fie în conformitate cu țintele fiscal-bugetare
din strategia fiscal-bugetară, cu scopul de a eficientiza gestiunea
fondurilor cu această destinație.
(2) Principiile prevăzute la alin. (1) sunt aplicabile în mod
corespunzător și autorităților administrației publice locale și,
respectiv, altor entități ale căror bugete fac parte din bugetul
general consolidat.
SECȚIUNEA a 2-a
Obiectivele politicii fiscal-bugetare

Art. 5. — (1) Guvernul are obligația să îndeplinească
obiectivele de politică fiscal-bugetară, să elaboreze și să aplice
strategia fiscal-bugetară anuală potrivit regulilor fiscal-bugetare
prevăzute în prezenta lege.
(2) Obiectivele politicii fiscal-bugetare sunt:
a) menținerea datoriei publice la un nivel sustenabil pe
termen mediu și lung;
b) realizarea unui sold al bugetului general consolidat
aproape de zero pe durata ciclului economic, concomitent cu
asigurarea competitivității țării;
c) gestionarea prudentă a resurselor și a obligațiilor asumate
ale sectorului public și a riscurilor fiscal-bugetare;
d) menținerea unui nivel adecvat al resurselor bugetare
pentru plata serviciului datoriei publice;
e) asigurarea predictibilității nivelului cotelor și bazelor de
impozitare sau taxare.
SECȚIUNEA a 3-a
Regulile politicii fiscal-bugetare

Art. 6. — Politica fiscal-bugetară va fi derulată în conformitate
cu următoarele reguli fiscale:
a) soldul bugetului general consolidat și cheltuielile de
personal ale bugetului general consolidat, exprimate ca procent
în produsul intern brut, nu pot depăși plafoanele anuale stabilite
în cadrul fiscal-bugetar din strategia fiscal-bugetară pentru primii
2 ani acoperiți de aceasta;
b) soldul și, respectiv, soldul primar al bugetului general
consolidat, luând în considerare componentele acestuia, pentru
anul bugetar următor, nu vor putea depăși plafonul stabilit prin
cadrul fiscal-bugetar din strategia fiscal-bugetară, aprobată de
către Parlament;

3

c) cheltuielile totale ale bugetului general consolidat,
excluzând asistența financiară din partea Uniunii Europene și a
altor donatori și cheltuielile de personal, luând în considerare
bugetul de stat, bugetul asigurărilor sociale de stat, bugetele
locale, bugetele instituțiilor autofinanțate, bugetele fondurilor
speciale și alte bugete componente, nu vor depăși plafonul
specificat în cadrul fiscal-bugetar din strategia fiscal-bugetară
pentru anul bugetar următor;
d) pentru fiecare dintre cei 3 ani acoperiți de strategia fiscalbugetară, rata anuală de creștere a cheltuielilor totale ale
bugetului general consolidat va fi menținută sub rata anuală de
creștere nominală a produsului intern brut prognozată pentru
anul bugetar respectiv, până când soldul preliminat al bugetului
general consolidat a înregistrat surplus în anul anterior anului
pentru care se elaborează proiectul de buget;
e) pentru fiecare dintre cei 3 ani acoperiți de strategia fiscalbugetară, rata anuală de creștere a cheltuielilor totale ale
bugetului general consolidat va fi cel mult egală cu rata anuală
de creștere nominală a produsului intern brut prognozată pentru
anul bugetar respectiv, în perioada în care soldul preliminat al
bugetului general consolidat este în echilibru sau excedentar în
anul anterior anului pentru care se elaborează proiectul de
buget;
f) în cazul în care se majorează cotele de impozitare,
creșterea nominală a cheltuielilor totale ale bugetului general
consolidat va fi cel mult egală cu creșterea nominală a veniturilor
bugetare, fără a conduce la o deteriorare a soldului bugetului
general consolidat prevăzut în strategia fiscal-bugetară.
Creșterea nominală a cheltuielilor se poate realiza începând cu
anul următor celui în care au fost majorate cotele de impozitare
și numai după ce Consiliul fiscal a avizat estimările referitoare la
creșterea nominală a veniturilor bugetare;
g) pe parcursul exercițiului bugetar, creditele bugetare
aprobate pentru cheltuieli de investiții nu pot fi virate și utilizate
pentru cheltuieli curente;
h) în cazul în care soldul pozitiv al bugetului general
consolidat pentru anul bugetar respectiv și în următorii 2 ani va
fi mai mare decât cel prognozat, diferența respectivă se va
utiliza la diminuarea datoriei publice acumulate din anii
precedenți.
CAPITOLUL III
Cheltuielile bugetare
SECȚIUNEA 1
Evaluarea impactului cheltuielilor

Art. 7. — (1) În cazul propunerilor de introducere a unor
măsuri/politici/inițiative legislative a căror adoptare atrage
majorarea cheltuielilor bugetare, inițiatorii au obligația să
prezinte:
a) fișa financiară prevăzută la art. 15 din Legea nr. 500/2002,
cu modificările și completările ulterioare, însoțită de ipotezele și
metodologia de calcul utilizată;
b) declarație conform căreia majorarea de cheltuială
respectivă este compatibilă cu obiectivele și prioritățile strategice
specificate în strategia fiscal-bugetară, cu legea bugetară
anuală și cu plafoanele de cheltuieli prezentate în strategia
fiscal-bugetară.
(2) Ministerul Finanțelor Publice are obligația să verifice fișa
financiară prezentată conform prevederilor alin. (1). În acest
scop, Ministerul Finanțelor Publice poate solicita opinia
Consiliului fiscal.

4

MONITORUL OFICIAL AL ROMÂNIEI, PARTEA I, Nr. 252/20.IV.2010
SECȚIUNEA a 2-a
Cheltuieli de personal

Art. 8. — Guvernul și fiecare ordonator de credite, precum și
orice entitate responsabilă de elaborarea politicilor și acordurilor
salariale din sectorul public trebuie să se asigure că toate aceste
politici și acorduri salariale sunt în concordanță cu principiile
responsabilității fiscale, regulile fiscale, precum și cu obiectivele
și limitele din strategia fiscal-bugetară.
Art. 9. — (1) Nu se pot promova acte normative cu mai puțin
de 180 de zile înainte de expirarea mandatului Guvernului, în
conformitate cu art. 110 alin. (1) din Constituția României,
republicată, care conduc la creșterea cheltuielilor de personal
sau a pensiilor în sectorul bugetar.
(2) Totalul cheltuielilor de personal ale bugetului general
consolidat nu poate fi majorat pe parcursul anului bugetar, cu
ocazia rectificărilor bugetare.
(3) Negocierile pentru unele drepturi care, potrivit legii, se
stabilesc prin contracte colective de muncă vor putea fi finalizate
numai după ce cadrul fiscal-bugetar din strategia fiscal-bugetară
a fost aprobat, cu respectarea plafoanelor de cheltuieli de
personal stabilite.
Art. 10. — (1) În raport cu țintele prevăzute la art. 26 alin. (4),
execuția cheltuielilor de personal este evaluată de către
Ministerul Finanțelor Publice, la finalul fiecărui trimestru.
(2) Pentru încadrarea în limitele trimestriale ale cheltuielilor
de personal, ordonatorii de credite au posibilitatea să diminueze
drepturile salariale care sunt stabilite prin lege în cuantum
variabil și pe cele a căror acordare este facultativă, potrivit legii.
(3) În cazurile excepționale și temeinic justificate în care un
ordonator principal de credite nu se încadrează în limita
trimestrială pentru cheltuielile de personal, Ministerul Finanțelor
Publice poate aproba majorarea limitei respective, cu condiția
ca ordonatorul principal de credite să facă dovada respectării
dispozițiilor alin. (2) și a încadrării în bugetul anual aprobat
pentru această destinație.
(4) Ordonatorii principali de credite care se află în situația
prevăzută la alin. (3) au obligația ca, în decursul trimestrului
următor trimestrului pentru care a fost majorată limita pentru
cheltuielile de personal, să înregistreze economii la cheltuielile
de personal în cuantumul sumei cu care a fost majorată limita
trimestrială precedentă.
(5) Ordonatorii principali de credite au obligația să întreprindă
toate măsurile necesare atât pentru îndeplinirea prevederilor
alin. (4), cât și pentru îndeplinirea țintelor trimestriale pentru
cheltuielile totale, inclusiv prin reducerea numărului de posturi
finanțate și bugetele acestora și, respectiv, disponibilizarea, în
condițiile legii, a unei părți din personalul încadrat.
(6) Până la îndeplinirea obligației prevăzute la alin. (4),
ordonatorilor principali de credite cărora le-a fost majorată limita
trimestrială pentru cheltuielile de personal le va fi interzisă:
a) acordarea de premii sau plata de ore suplimentare;
b) promovarea angajaților, dacă acest lucru presupune o
creștere a cheltuielilor de personal;
c) scoaterea la concurs a posturilor vacante sau ocuparea
acestora prin alte modalități prevăzute de lege.
(7) În cazul în care obligația prevăzută la alin. (4) nu este
îndeplinită în termenul prevăzut, Ministerul Finanțelor Publice
va efectua deschiderile de credite care se referă la cheltuieli de
personal către respectivul ordonator în limita unei sume
diminuate, astfel încât să se înregistreze economii la cheltuielile
de personal în cuantumul sumei cu care a fost majorată limita
trimestrială precedentă, până când acesta face dovada că au
fost luate măsurile necesare încadrării în cheltuielile de personal
aprobate.

CAPITOLUL IV
Veniturile bugetare
Art. 11. — Modificarea de către Ministerul Finanțelor Publice
a prognozelor veniturilor bugetare ce au stat la baza elaborării
strategiei fiscal-bugetare sau a legilor bugetare anuale, cu
ocazia dezbaterilor asupra strategiei fiscal-bugetare sau a legilor
bugetare anuale, se poate realiza cu acordul Guvernului și cu
avizul favorabil al Consiliului fiscal.
Art. 12. — (1) În termen de 30 de zile de la publicarea legii
bugetului de stat și a legii bugetului asigurărilor sociale de stat
în Monitorul Oficial al României, Partea I, Ministerul Finanțelor
Publice va elabora și va publica programul anual de colectare a
veniturilor bugetare pentru bugetul de stat, bugetul asigurărilor
sociale de stat și bugetele fondurilor speciale, prezentând:
a) ținte trimestriale de colectare a veniturilor, detaliate pe
tipuri de venituri;
b) ținte trimestriale de recuperare a arieratelor fiscale;
c) măsurile avute în vedere pentru combaterea evaziunii și a
fraudei fiscale.
(2) În termen de 30 de zile de la publicarea legii bugetului de
stat în Monitorul Oficial al României, Partea I, Ministerul
Finanțelor Publice va publica o prognoză anuală a veniturilor
estimate a se colecta de către bugetele locale, bugetele
instituțiilor autofinanțate și de alte bugete componente ale
bugetului general consolidat ce nu au fost menționate la alin. (1),
prezentând și estimări trimestriale de colectare a veniturilor,
detaliate pe tipuri de venituri, precum și estimări trimestriale de
recuperare a arieratelor fiscale, respectiv propuneri de acte
normative sau de modificări de acte normative, având ca obiect
îmbunătățirea și eficientizarea colectării veniturilor la bugetele
locale, bugetele instituțiilor autofinanțate și la alte bugete
componente ale bugetului general consolidat.
Art. 13. — În cazurile în care se fac propuneri de acte
normative care conduc la diminuarea veniturilor bugetare, se va
elabora fișa financiară potrivit prevederilor art. 15 din Legea
nr. 500/2002, cu modificările și completările ulterioare, care
trebuie să îndeplinească cel puțin una dintre următoarele
condiții:
a) să aibă avizul Ministerului Finanțelor Publice și al
Consiliului fiscal, conform căruia impactul financiar a fost luat în
calcul în prognoza veniturilor bugetare și nu afectează țintele
bugetare anuale și pe termen mediu;
b) să fie însoțită de propuneri de măsuri de compensare a
impactului financiar respectiv, prin majorarea altor venituri
bugetare.
Art. 14. — Actele normative care intră sub incidența art. 13 se
adoptă concomitent cu măsurile compensatorii propuse de
inițiator și avizate de Guvern.
CAPITOLUL V
Reguli privind rectificările bugetare
Art. 15. — (1) Orice rectificare a bugetului de stat, bugetului
asigurărilor sociale de stat și a bugetelor fondurilor speciale,
precum și utilizarea sumelor reținute în conformitate cu
prevederile art. 21 alin. (4) din Legea nr. 500/2002, cu
modificările și completările ulterioare, trebuie să aibă în vedere
concluziile raportului semestrial privind situația economică și
bugetară publicat, precum și opinia Consiliului fiscal cu privire la
acesta.
(2) Într-un an bugetar nu pot fi aprobate mai mult de două
rectificări bugetare și acestea nu pot fi promovate în primele
6 luni ale anului.
Art. 16. — Cheltuielile totale ale bugetului general consolidat,
excluzând asistența financiară din partea Uniunii Europene și a
altor donatori, pot fi suplimentate cu ocazia rectificărilor bugetare
numai pentru plata serviciului datoriei publice și pentru plata
contribuției României la bugetul Uniunii Europene.

MONITORUL OFICIAL AL ROMÂNIEI, PARTEA I, Nr. 252/20.IV.2010
Art. 17. — În cazul în care raportul semestrial privind situația
economică și bugetară constată o deteriorare a soldului
previzionat al bugetului general consolidat față de ținta avută în
vedere la aprobarea bugetului anual cu mai mult de 0,5% din
produsul intern brut luat în considerare la elaborarea bugetului
anual și această deteriorare nu se datorează înrăutățirii
semnificative a prognozei macroeconomice, Guvernul are
obligația de a pune în aplicare măsuri adecvate pentru
îndeplinirea țintei privitoare la soldul bugetului general
consolidat.
CAPITOLUL VI
Strategia fiscal-bugetară
Art. 18. — (1) Până la data de 30 mai a fiecărui an, Guvernul,
la propunerea Ministerului Finanțelor Publice, va aproba
strategia fiscal-bugetară pentru următorii 3 ani, ce va conține
cadrul macroeconomic care stă la baza politicii fiscal-bugetare,
cadrul fiscal-bugetar cu prognozele bugetare și politica fiscalbugetară, cadrul de cheltuieli pe termen mediu și o declarație
de răspundere, conform prevederilor prezentei legi, și o va
prezenta Parlamentului.
(2) Odată cu strategia fiscal-bugetară prevăzută la alin. (1),
Guvernul va depune și proiectul legii pentru aprobarea limitelor
specificate în cadrul fiscal-bugetar prevăzut la art. 20 alin. (1),
fundamentate în strategia fiscal-bugetară.
(3) Limitele pentru soldul total și cheltuielile de personal ale
bugetului general consolidat, prevăzute la art. 20 alin. (1) lit. a)
și b), aprobate de Parlament, sunt obligatorii pentru următorii
2 ani bugetari.
(4) Limitele prevăzute la art. 20 alin. (1) lit. c)—g), aprobate
de Parlament, sunt obligatorii pentru anul bugetar următor.
Art. 19. — Cadrul macroeconomic conține informații privind
situația macroeconomică și prognozele:
1. pentru anul bugetar curent și 3 ani ulteriori, rezultatele
efective ale ultimilor 2 ani bugetari, referitoare la:
a) produsul intern brut și componentele sale;
b) indicele prețurilor de consum și deflatorul produsului intern
brut;
c) șomajul și ocuparea forței de muncă;
d) poziția de cont curent a balanței de plăți;
e) premisele ce stau la baza prognozelor;
f) o declarație privind concordanța sau diferențele față de
prognozele Comisiei Europene;
2. prognozele macroeconomice pe termen mediu ce
afectează politica fiscală.
Art. 20. — (1) Cadrul fiscal-bugetar cuprinde plafoane pentru
anul bugetar următor și 2 ani ulteriori, rezultatele efective pe
2 ani anteriori anului bugetar în curs și rezultatele estimate ale
anului în curs pentru:
a) soldul bugetului general consolidat, exprimat ca pondere
în produsul intern brut;
b) cheltuielile de personal ale bugetului general consolidat,
exprimate ca pondere în produsul intern brut, conform
prevederilor Legii-cadru nr. 330/2009 privind salarizarea unitară
a personalului plătit din fonduri publice;
c) plafoanele privind finanțările rambursabile care pot fi
contractate, precum și cele privind tragerile din finanțările
rambursabile contractate sau care urmează să fie contractate
de către unitățile administrativ-teritoriale;
d) plafoanele privind emiterea de garanții de către Guvern,
prin Ministerul Finanțelor Publice, și de către unitățile
administrativ-teritoriale;
e) nivelul nominal al cheltuielilor totale și de personal pentru
bugetul general consolidat, bugetul de stat, bugetul asigurărilor
sociale de stat, bugetele locale, bugetele instituțiilor
autofinanțate, bugetele fondurilor speciale și alte bugete

5

componente ale bugetului general consolidat, exclusiv asistența
financiară din partea Uniunii Europene și a altor donatori;
f) soldul nominal al bugetului general consolidat, bugetului
de stat, bugetului asigurărilor sociale de stat, bugetelor
fondurilor speciale și al altor bugete componente ale bugetului
general consolidat;
g) soldul primar al bugetului general consolidat.
(2) Secțiunea de cadru fiscal-bugetar din strategia fiscalbugetară va mai cuprinde:
a) rezultatele efective pe 2 ani anteriori anului bugetar în curs
și rezultatele estimate ale anului în curs, precum și prognozele
pentru 3 ani ulteriori acestuia pentru bugetul general consolidat
și pentru bugetele componente ale acestuia, referitoare la:
— nivelul veniturilor bugetului general consolidat, pe tipuri
de venituri;
— nivelul cheltuielilor bugetului general consolidat, în
clasificație economică și în clasificație funcțională;
— cheltuieli de natura investițiilor;
— nivelul datoriei publice;
— orice alte informații pe care Ministerul Finanțelor Publice
le consideră importante pentru strategia fiscală;
— premisele-cheie care stau la baza determinării indicatorilor
din strategia fiscal-bugetară;
— analiza de senzitivitate a țintelor fiscale la schimbările
indicatorilor macroeconomici;
b) explicația politicilor fiscal-bugetare prin raportare la
principiile și obiectivele responsabilității fiscale și la regulile
fiscale și orice măsuri temporare ce vor fi implementate pentru
a asigura conformarea cu acestea;
c) o analiză referitoare la:
— politica de venituri, inclusiv modificările de impozite și taxe
planificate și politicile ce afectează alte venituri;
— politica de îndatorare publică și de finanțare a deficitului
bugetar și o analiză a sustenabilității datoriei;
— politica de cheltuieli, inclusiv prioritățile în materie de
cheltuieli, intențiile privind cheltuielile totale ale bugetului
consolidat și pentru alte bugete și plafoanele de cheltuieli și alte
ținte sau limite implicate sau impuse de regulile fiscale;
d) analiza privind riscurile fiscale, cuprinzând orice
angajamente ce nu sunt incluse în prognozele fiscale și toate
circumstanțele ce pot avea un efect substanțial asupra
prognozelor fiscale și economice și care nu au fost deja
încorporate în prognozele fiscale, precum și informații privind
pierderile și plățile restante ale companiilor cu capital majoritar
de stat;
e) o explicație cu privire la legătura dintre strategia fiscalbugetară revizuită și cea anterioară și o explicație referitoare la
modificările semnificative.
(3) Cadrul de cheltuieli pe termen mediu conține planurile de
alocare a resurselor bugetare pentru anul bugetar următor și
2 ani ulteriori acestuia, rezultatele estimate pentru anul bugetar
curent și rezultatele efective pentru 2 ani anteriori, referitoare la:
a) prioritățile în materie de cheltuieli și argumentarea
acestora în detaliu, incluzând și o explicare a modului în care
Guvernul intenționează să își îmbunătățească politica, eficiența
și eficacitatea serviciilor oferite, calitatea activităților sale de
reglementare și inițiativele sale de reducere a barierelor pentru
mediul de afaceri și de încurajare a creșterii sectorului privat în
diferite domenii;
b) cheltuielile bugetului de stat, detaliate pe primii
10 ordonatori principali de credite ai bugetului de stat, în ordine
descrescătoare, stabiliți de către Guvern, cheltuielile altor
bugete componente ale bugetului general consolidat, precum și
estimările privind cheltuielile totale ale bugetului centralizat al
unităților administrativ-teritoriale;
c) programul de investiții publice care să includă prioritățile
Guvernului, argumentarea lor, precum și detalierea acestora pe

6

MONITORUL OFICIAL AL ROMÂNIEI, PARTEA I, Nr. 252/20.IV.2010

primii 10 ordonatori principali de credite ai bugetului de stat, în
ordine descrescătoare, stabiliți de către Guvern.
(4) Declarația de răspundere va conține o declarație semnată
de primul-ministru și de ministrul finanțelor publice, prin care se
atestă corectitudinea și integralitatea informațiilor din strategia
fiscal-bugetară și conformitatea acesteia cu prezenta lege,
țintele sau limitele pentru regulile fiscale și respectarea
principiilor responsabilității fiscale.
CAPITOLUL VII
Bugetul anual
Art. 21. — (1) Fiecare ordonator principal de credite va
depune o propunere de cheltuieli bugetare care va fi în
concordanță cu strategia fiscal-bugetară și cu metodologia
pentru elaborarea proiectului anual de buget, ce includ
plafoanele de cheltuieli și numărul de personal, emise de
Ministerul Finanțelor Publice.
(2) Prealocarea unor sume bugetare cu destinație specială
unor ordonatori principali de credite sau unor sectoare nu este
permisă. Alocările de fonduri bugetare pentru ordonatori
principali de credite sau sectoare pot fi făcute doar prin proiectul
anual al bugetului.
(3) Ministerul Finanțelor Publice va avea autoritatea de a
respinge toate propunerile de buget ce includ propunerile de
cheltuieli prezentate de ordonatorii principali de credite ai
bugetului de stat, bugetului asigurărilor sociale de stat și
bugetelor fondurilor speciale în cursul procesului bugetar anual,
dacă acestea nu sunt în concordanță cu strategia fiscalbugetară și cu metodologia pentru elaborarea proiectului anual
de buget, și în cazul în care ordonatorii de credite nu aliniază
propunerea lor de buget în intervalul de timp specificat de
Ministerul Finanțelor Publice, acesta este abilitat, după
negocieri, sub medierea primului-ministru, să ajusteze unilateral
propunerea de buget, spre a fi inclusă în bugetul anual.
(4) Guvernul are obligația de a prezenta Parlamentului un
buget anual care să respecte principiile responsabilității fiscale,
regulile fiscale, strategia fiscal-bugetară și orice alte prevederi
ale prezentei legi, iar primul-ministru și ministrul finanțelor
publice vor semna o declarație ce atestă această conformitate,
declarație care va fi prezentată Parlamentului împreună cu
bugetul anual.
(5) În eventualitatea că Guvernul nu poate respecta condiția
de conformitate prevăzută la alin. (4), primul-ministru și ministrul
finanțelor publice vor menționa în declarație abaterile, precum și
măsurile și termenele până la care Guvernul va asigura
conformitatea cu principiile responsabilității fiscale, cu regulile
fiscale și cu strategia fiscal-bugetară.
(6) Consiliul fiscal va exprima o opinie cu privire la declarația
menționată la alin. (4), inclusiv mențiunile prevăzute la alin. (5).
Art. 22. — Legea bugetului de stat și legea bugetului
asigurărilor sociale de stat, pentru fiecare an, trebuie să fie
armonizate cu strategia fiscal-bugetară și cu prevederile
prezentei legi și va include într-o anexă la raportul legii bugetului
de stat ținte fiscale ce cuprind:
a) ținte fiscale anuale ca valoare nominală și exprimate ca
pondere în produsul intern brut pentru anul bugetar următor și
2 ani ulteriori, referitoare la: soldul bugetar, soldul bugetar
primar, veniturile și cheltuielile totale, cheltuielile bugetare
primare pentru bugetul general consolidat;
b) informații privind nivelul datoriei publice;
c) fundamentarea țintelor stabilite, inclusiv prin prezentarea
metodologiei de calcul utilizate, și compararea acestora cu
execuția ultimilor 2 ani;
d) prezentarea impactului financiar al schimbărilor legislative,
precum și a măsurilor de compensare a acestuia.

CAPITOLUL VIII
Clauze derogatorii
Art. 23. — Cadrul fiscal-bugetar din strategia fiscal-bugetară
prevăzut la art. 20 alin. (1) poate fi revizuit în următoarele situații:
a) modificarea sferei de cuprindere a bugetului general
consolidat, caz în care trebuie explicate motivele care au stat la
baza acestei modificări și prezentate informațiile prevăzute la
art. 20 alin. (1), în format comparabil cu noua structură a
bugetului general consolidat;
b) înrăutățirea semnificativă a prognozei indicatorilor
macroeconomici și a celorlalte ipoteze care au fost utilizate la
elaborarea strategiei fiscal-bugetare;
c) schimbarea Guvernului, caz în care, la începerea
mandatului unui nou Guvern, acesta va face public dacă prin
programul său de guvernare se încadrează în ultima strategie
fiscal-bugetară aprobată de către Parlament sau, în caz contrar,
Ministerul Finanțelor Publice va elabora proiectul unei noi
strategii fiscal-bugetare.
Art. 24. — (1) La elaborarea și dezbaterea strategiei fiscalbugetare potrivit prevederilor art. 18 alin. (1) și a legilor bugetare
anuale nu pot fi aduse modificări care să conducă la
deteriorarea nivelului soldului bugetului general consolidat
prevăzut în strategia fiscal-bugetară anterioară, la creșterea
cheltuielilor și a plafoanelor de îndatorare și garantare sau orice
alte modificări care nu sunt în conformitate cu obiectivele
prezentei legi și cu regulile fiscale.
(2) Parlamentul poate restitui strategia fiscal-bugetară
Guvernului, cu comentarii și observații. În această situație,
Guvernul va include și/sau va răspunde în termen de 15 zile
acestor comentarii, în consultare cu Consiliul fiscal, și va depune
strategia fiscal-bugetară revizuită. Dacă nici de această dată
Parlamentul nu este de acord cu strategia fiscal-bugetară
propusă și nu aprobă proiectul legii prevăzut la art. 18 alin. (2),
primul-ministru, cu avizul Consiliului fiscal, va prezenta o
proiecție finală a cadrului fiscal-bugetar, luând în considerare
observațiile Parlamentului, și, la propunerea Ministerului
Finanțelor Publice, va înainta proiectul legii bugetului de stat și
proiectul legii bugetului asigurărilor sociale de stat pentru anul
următor.
Art. 25. — (1) Revizuirea strategiei fiscal-bugetare poate fi
făcută de Parlament, la propunerea Guvernului, cu excepția
situației prevăzute la art. 23 lit. a). În acest caz, actualizarea
strategiei fiscal-bugetare se aprobă prin hotărâre a Guvernului.
(2) Revizuirea strategiei fiscal-bugetare și a proiectelor legii
bugetului de stat și legii bugetului asigurărilor sociale de stat
face obiectul analizei și opiniei Consiliului fiscal.
(3) Strategia fiscal-bugetară revizuită trebuie să conțină o
secțiune distinctă care să evidențieze diferențele față de forma
anterioară, împreună cu explicarea acestora.
CAPITOLUL IX
Transparența politicii fiscal-bugetare
SECȚIUNEA 1
Execuția bugetară și monitorizarea țintelor fiscal-bugetare

Art. 26. — (1) În termen de 45 de zile de la publicarea legii
bugetului de stat și a legii bugetului asigurărilor sociale de stat
în Monitorul Oficial al României, Partea I, Ministerul Finanțelor
Publice va publica pe site-ul propriu programarea financiară
trimestrială a cheltuielilor bugetului de stat, bugetului asigurărilor
sociale de stat și bugetelor fondurilor speciale, în clasificație
economică, pe baza programului trimestrial de colectare a
veniturilor bugetare.
(2) În termen de 55 de zile de la publicarea legii bugetului de
stat în Monitorul Oficial al României, Partea I, Ministerul
Finanțelor Publice va publica pe site-ul propriu estimările

MONITORUL OFICIAL AL ROMÂNIEI, PARTEA I, Nr. 252/20.IV.2010
trimestriale referitoare la cheltuielile bugetelor locale, bugetelor
instituțiilor autofinanțate și altor bugete componente ale
bugetului general consolidat care nu au fost menționate la
alin. (1), în clasificație economică.
(3) În acest scop, ordonatorii principali de credite ai bugetului
de stat, bugetului asigurărilor sociale de stat și bugetelor
fondurilor speciale vor transmite Ministerului Finanțelor Publice
propunerile de eșalonare trimestrială a cheltuielilor, în termen
de 15 zile de la publicarea legii bugetului de stat și a legii
bugetului asigurărilor sociale de stat în Monitorul Oficial al
României, Partea I. Ordonatorii principali de credite ai bugetelor
locale, bugetelor instituțiilor autofinanțate și ai altor bugete
componente ale bugetului general consolidat vor transmite
Ministerului Finanțelor Publice propunerile de eșalonare
trimestrială a cheltuielilor, în termen de 45 de zile de la
publicarea legii bugetului de stat în Monitorul Oficial al României,
Partea I.
(4) Pe baza programării trimestriale a cheltuielilor și a
programului trimestrial de încasare a veniturilor bugetare,
Ministerul Finanțelor Publice va elabora, va aproba și va publica
ținte trimestriale ale cheltuielilor, veniturilor și deficitului bugetului
general consolidat, precum și ținte trimestriale pentru cheltuielile
de personal ale bugetului general consolidat pentru ordonatorii
principali de credite ai bugetului de stat, bugetului asigurărilor
sociale de stat și bugetelor fondurilor speciale.
Art. 27. — Până la sfârșitul lunilor aprilie, iulie și octombrie
ale fiecărui an, Guvernul va prezenta public o evaluare a
execuției bugetare trimestriale și gradul de îndeplinire a țintelor
trimestriale prevăzute la art. 26 alin. (4). În cazul unor abateri
de la țintele stabilite, Guvernul va prezenta și măsurile avute în
vedere pentru a corecta aceste dezechilibre prin reduceri de
cheltuieli sau măsuri de îmbunătățire a colectării veniturilor.
Art. 28. — Evaluările execuției bugetare trimestriale și
măsurile avute în vedere pentru corectarea eventualelor abateri
vor face obiectul analizei și evaluării de către Consiliul fiscal.
SECȚIUNEA a 2-a
Raportul semestrial privind situația economică și bugetară

Art. 29. — Până la sfârșitul lunii iulie a fiecărui an, Ministerul
Finanțelor Publice va publica pe site-ul propriu un raport
semestrial cu privire la situația economică și bugetară.
Art. 30. — Raportul semestrial privind situația economică și
bugetară va cuprinde, fără a se limita la acestea, următoarele:
a) reanalizarea cadrului macroeconomic care a stat la baza
bugetului anului respectiv, precum și cele mai recente date cu
privire la indicatorii macroeconomici și va identifica tendințele și
schimbările semnificative față de cele estimate cu ocazia
finalizării legii bugetului de stat și a legii bugetului asigurărilor
sociale de stat;
b) cuantificarea impactului eventualelor schimbări ale
prognozei macroeconomice asupra țintelor bugetare anuale și
pe termen mediu și prezentarea măsurilor care vor fi luate;
c) date cu privire la veniturile bugetului general consolidat,
detaliat pentru fiecare categorie de venit, precizându-se
prognoza inițială, veniturile colectate în primele 6 luni, precum și
o prognoză actualizată pentru întregul an;
d) date cu privire la cheltuielile bugetului general consolidat,
detaliat în clasificație economică și funcțională, pentru fiecare
buget din componența bugetului general consolidat, precizându-se
programul aprobat, cheltuielile efectuate în primele 6 luni,
precum și o prognoză actualizată pentru întregul an;
e) date cu privire la cheltuielile bugetului de stat, detaliat în
clasificație economică, pentru fiecare ordonator principal de
credite al bugetului de stat, precizându-se programul aprobat,
cheltuielile efectuate în primele 6 luni, precum și o prognoză
actualizată pentru întregul an;

7

f) date cu privire la soldul bugetar, atât pentru bugetul general
consolidat total și primar, cât și pentru fiecare buget din
componența bugetului general consolidat, precizându-se
programul aprobat, rezultatul realizat în primele 6 luni, precum
și o prognoză actualizată pentru întregul an;
g) date cu privire la absorbția fondurilor primite de la Uniunea
Europeană și de la alți donatori, precizându-se programul
aprobat, rezultatul realizat în primele 6 luni, precum și o
prognoză actualizată pentru întregul an;
h) date cu privire la plățile restante ale bugetului general
consolidat la finele trimestrului I și estimări pentru semestrul I și
pentru fiecare buget din componența bugetului general
consolidat;
i) date cu privire la finanțarea deficitului bugetar și nivelul
datoriei publice;
j) justificări pentru eventualele nerealizări ale previziunilor de
venituri, precizându-se măsurile luate și planificate pentru
îmbunătățirea colectării.
Art. 31. — (1) Informațiile cuprinse în raportul semestrial
privind situația economică și bugetară trebuie să ia în
considerare, în măsura în care este posibil, toate deciziile
Guvernului, precum și toate celelalte situații care pot avea un
efect asupra perspectivelor fiscale și economice din anul
respectiv.
(2) Datele și informațiile cuprinse în raportul semestrial
privind situația economică și bugetară trebuie să fie prezentate
într-un format comparabil cu cele din programul bugetar anual și
cu cele din strategia fiscal-bugetară.
SECȚIUNEA a 3-a
Raportul privind execuția bugetară finală

Art. 32. — În termen de cel mult 3 luni de la încheierea
exercițiului bugetar, Ministerul Finanțelor Publice va publica pe
site-ul propriu un raport cu privire la execuția bugetară
preliminată a exercițiului încheiat.
Art. 33. — Raportul privind execuția bugetară finală are ca
scop:
a) furnizarea informațiilor cu privire la rezultatele politicii
bugetare în anul încheiat și compararea acestor rezultate atât cu
obiectivele și prioritățile strategice, cât și cu țintele fiscale din
strategia fiscal-bugetară și din bugetul anual;
b) analiza modului în care Guvernul a respectat principiile și
regulile fiscale prevăzute în prezenta lege și explicarea
eventualelor abateri de la acestea;
c) evaluarea politicii fiscal-bugetare din anul bugetar încheiat,
precum și a rezultatelor acesteia în conformitate cu obiectivul
pe termen mediu prevăzut de strategia fiscal-bugetară;
d) evaluarea eventualelor abateri de la obiectivul pe termen
mediu ale Guvernului și prezentarea măsurilor de încadrare a
țintelor stabilite.
Art. 34. — Raportul privind execuția bugetară finală va
cuprinde date de execuție a indicatorilor prevăzuți la art. 20
alin. (1), precum și o secțiune distinctă care să evidențieze
abaterile acestora față de strategia fiscal-bugetară și față de
bugetul anual inițial, precum și o explicație privind modificările
semnificative.
SECȚIUNEA a 4-a
Raportul privind situația economică și bugetară
la încheierea mandatului Guvernului

Art. 35. — Cu cel puțin 60 de zile înaintea organizării
alegerilor parlamentare, Guvernul va publica pe site-ul propriu
un raport privind situația economică și bugetară.
Art. 36. — Raportul privind situația economică și bugetară la
încheierea mandatului Guvernului trebuie să conțină
următoarele informații:

8

MONITORUL OFICIAL AL ROMÂNIEI, PARTEA I, Nr. 252/20.IV.2010

a) estimarea veniturilor, cheltuielilor și soldului bugetului
general consolidat pentru anul financiar curent, detaliate în
clasificație economică și pe bugete componente ale bugetului
general consolidat;
b) prognoza indicatorilor macroeconomici și a altor ipoteze
economice care au stat la baza elaborării estimărilor prevăzute
la lit. a);
c) analiza cu privire la riscurile, cuantificate acolo unde este
posibil, care pot avea un efect asupra perspectivelor bugetare,
inclusiv orice alte angajamente ale Guvernului care nu sunt
incluse în prognozele fiscale, precum și informații privind
pierderile și plățile restante ale companiilor cu capital majoritar
de stat;
d) o declarație semnată de către primul-ministru și ministrul
finanțelor publice, care să ateste că informațiile din raport
reflectă cele mai bune estimări la momentul respectiv și acestea
sunt elaborate într-un mod realist, că reflectă toate informațiile
disponibile cu privire la perspectivele economice și fiscale,
cuprinde informațiile comunicate de către ordonatorii principali
de credite și respectă prevederile art. 37.
Art. 37. — Informațiile cuprinse în raportul prevăzut la art. 36
trebuie să ia în considerare toate deciziile Guvernului, precum și
toate celelalte situații cunoscute care pot avea un efect asupra
perspectivelor fiscale și economice.
SECȚIUNEA a 5-a
Impactul financiar al angajamentelor electorale

Art. 38. — (1) Cu 60 de zile înaintea alegerilor generale,
președinții partidelor politice pot solicita primului-ministru sau
Consiliului fiscal calcularea impactului financiar al politicilor
propuse și anunțate public.
(2) O astfel de solicitare trebuie să fie exprimată în scris și să
descrie în detaliu politica propusă, oferind detalii relevante
pentru calculul impactului financiar.
(3) Solicitarea adresată primului-ministru va fi transmisă
direct Ministerului Finanțelor Publice, ministerelor responsabile
sau Consiliului fiscal.
(4) Ministerul Finanțelor Publice și/sau ministerele de resort
nu răspund solicitărilor președinților partidelor politice dacă
acestea nu au fost transmise prin intermediul primului-ministru.
Art. 39. — (1) În termen de 30 de zile de la data solicitării,
Ministerul Finanțelor Publice și/sau ministerul de resort sau
președintele Consiliului fiscal vor face public impactul financiar
al politicii respective, împreună cu ipotezele care au stat la baza
calculului acestuia, precum și metodologia de calcul pe baza
informațiilor aflate la dispoziția Ministerului Finanțelor Publice
și/sau a ministerelor de resort.
(2) În cazul în care Ministerul Finanțelor Publice și/sau
ministerul de resort sau Consiliul fiscal nu au dispus de informații
suficiente sau nu au avut suficient timp să pregătească și să
publice impactul financiar respectiv, vor anunța public acest
lucru.
CAPITOLUL X
Consiliul fiscal
SECȚIUNEA 1
Responsabilități și competențe

Art. 40. — (1) Consiliul fiscal este o autoritate independentă,
compusă din 5 membri cu experiență în domeniul politicilor
macroeconomice și bugetare, care va sprijini activitatea
Guvernului și a Parlamentului în cadrul procesului de elaborare
și derulare a politicilor fiscal-bugetare, pentru a asigura calitatea
prognozelor macroeconomice care stau la baza proiecțiilor
bugetare și a politicilor fiscal-bugetare pe termen mediu și lung.
Membrii Consiliului fiscal își exercită mandatul potrivit legii și nu

vor solicita sau primi instrucțiuni de la autoritățile publice ori de
la orice altă instituție sau autoritate.
(2) Consiliul fiscal are următoarele atribuții principale:
a) analiza și elaborarea de opinii și recomandări asupra
prognozelor macroeconomice și bugetare oficiale;
b) analiza și elaborarea de opinii și recomandări asupra
strategiei fiscal-bugetare, precum și evaluarea conformității
acesteia cu principiile și regulile fiscale prevăzute de lege;
c) evaluarea performanțelor fiscal-bugetare ale Guvernului
în raport cu obiectivele fiscale și prioritățile strategice specificate
în strategia fiscal-bugetară, precum și cu principiile și regulile
fiscale prevăzute de lege, prin:
— analiza și elaborarea de opinii și recomandări cu privire la
evaluarea trimestrială elaborată de către Guvern cu privire la
execuția bugetară, asupra gradului de îndeplinire a țintelor
trimestriale, precum și asupra măsurilor avute în vedere de către
Guvern pentru corectarea eventualelor abateri;
— analiza și elaborarea de opinii și recomandări cu privire la
raportul semestrial privind situația economică și bugetară;
— analiza și elaborarea de opinii și recomandări cu privire la
raportul final privind situația economică și bugetară;
— analiza și elaborarea de opinii și recomandări cu privire la
raportul privind situația economică și bugetară la încheierea
mandatului Guvernului;
d) analiza și elaborarea de opinii și recomandări, atât înainte
de aprobarea de către Guvern, cât și înainte de transmiterea
către Parlament, asupra legilor bugetare anuale, a rectificărilor
bugetare, cât și asupra altor inițiative legislative care pot avea un
impact asupra volumului cheltuielilor bugetare, precum și
evaluarea conformității acestora cu principiile și regulile fiscale
prevăzute de prezenta lege;
e) pregătirea estimărilor și emiterea de opinii cu privire la
impactul bugetar al proiectelor de acte normative, altele decât
cele menționate la lit. d), cât și cu privire la amendamentele
făcute la legile bugetare anuale pe parcursul dezbaterilor
parlamentare;
f) oferirea de informații aflate în competențele sale, în urma
solicitării scrise, Președintelui României, președinților celor două
Camere ale Parlamentului, președintelui Curții de Conturi,
guvernatorului Băncii Naționale a României și comisiilor
parlamentare;
g) informarea comisiilor de buget-finanțe ale Parlamentului
României sau a Guvernului cu privire la eventuale inițiative
legislative care să promoveze menținerea disciplinei fiscale și a
transparenței procesului bugetar.
(3) Opiniile, prognozele, analizele și recomandările
Consiliului fiscal vor fi publicate pe pagina web a acestuia.
(4) Opiniile și recomandările Consiliului fiscal vor fi avute în
vedere de către Guvern și Parlament la elaborarea strategiei
fiscal-bugetare și a legilor bugetare anuale și, respectiv, la
însușirea/aprobarea acestora.
Art. 41. — (1) Consiliul fiscal poate solicita de la orice
instituție sau autoritate publică informații, documente sau date
relevante pentru a-și îndeplini atribuțiile și responsabilitățile
prevăzute de prezenta lege.
(2) Consiliul fiscal poate solicita informații, documente sau
date relevante pentru îndeplinirea atribuțiilor și responsabilităților
sale, în orice format sau nivel de detaliere, de la entitatea care
gestionează astfel de informații sau este responsabilă pentru
prelucrarea acestora. Entitatea respectivă va transmite
informațiile/documentele/datele solicitate, în forma solicitată, în
termen de 15 zile de la solicitarea lor de către Consiliul fiscal.
(3) Dacă informațiile solicitate nu sunt disponibile sau nu pot
fi transmise în termenul prevăzut la alin. (2), entitatea respectivă
va informa în scris Consiliul fiscal asupra acestui fapt.
(4) Dacă entitatea care are obligația să comunice
informațiile/documentele/datele solicitate de către Consiliul fiscal

MONITORUL OFICIAL AL ROMÂNIEI, PARTEA I, Nr. 252/20.IV.2010
nu face acest lucru în termenul prevăzut la alin. (2), Consiliul
fiscal poate solicita informațiile respective Ministerului Finanțelor
Publice. Ministerul Finanțelor Publice va transmite informațiile
solicitate în termen de 7 zile de la data solicitării sau va informa
în scris Consiliul fiscal dacă respectivele informații nu sunt
disponibile.
(5) Dacă entitatea care are obligația să furnizeze
informațiile/documentele/datele solicitate de către Consiliul fiscal
nu face acest lucru în termenele prevăzute la alin. (2) și (4),
Consiliul fiscal va face public acest lucru.
(6) Solicitările Consiliului fiscal către entitatea care are
obligația să furnizeze datele solicitate pot fi făcute și sub forma
unui document cu semnătură electronică, acolo unde există un
acord în acest sens.
(7) Nicio persoană acționând în numele unei entități care are
obligația să furnizeze informații Consiliului fiscal nu va fi
dezavantajată pentru că a comunicat Consiliului fiscal datele
necesare pentru îndeplinirea atribuțiilor și responsabilităților
acestuia, sub condiția ca regulile cu privire la tratamentul
informațiilor confidențiale prevăzute la alin. (2) să fi fost
respectate.
SECȚIUNEA a 2-a
Membrii Consiliului fiscal

Art. 42. — (1) Membrii Consiliului fiscal sunt numiți prin
hotărâre de către Parlament, pentru o perioadă de 9 ani.
Membrii Consiliului fiscal nu pot fi realeși la finalizarea
mandatului. Dacă mandatul unui membru al Consiliului fiscal a
încetat după o perioadă de 3 ani, acesta poate fi reales o
singură dată.
(2) Academia Română, Banca Națională a României,
Academia de Studii Economice București, Institutul Bancar
Român și Asociația Română a Băncilor vor nominaliza fiecare o
singură persoană pentru a face parte din Consiliul fiscal.
(3) Persoanele nominalizate pentru a face parte din Consiliul
fiscal sunt audiate de către comisiile de buget-finanțe ale
Parlamentului și vor fi votate de către Parlament. În situația în
care persoanele nominalizate potrivit alin. (2) nu întrunesc
voturile necesare, entitățile menționate vor face alte
nominalizări, în termen de 15 zile.
(4) Persoanele nominalizate pentru a face parte din Consiliul
fiscal trebuie să nu aibă cazier judiciar sau cazier fiscal, să fie
cetățeni români cu drept de vot, să aibă studii universitare în
domeniul economic, să aibă o bună reputație și experiență
profesională în domeniul politicilor economice, bugetare sau
financiare și o vechime în specialitate de minimum 10 ani.
(5) Nu poate fi nominalizată pentru a face parte din Consiliul
fiscal persoana:
a) care cu 4 ani înainte de nominalizare a deținut o funcție de
demnitate publică în cadrul Guvernului;
b) care cu 4 ani înainte de nominalizare a fost membru al
Parlamentului României sau al Parlamentului European ori a
deținut o funcție de conducere în cadrul unui partid politic;
c) al/a cărei soț/soție, părinți, copii, frați/surori, alte rude sau
afini, până la gradul al IV-lea inclusiv, dețin o funcție de demnitate
publică în cadrul Guvernului, au calitatea de membru al
Parlamentului României sau al Parlamentului European ori dețin
o funcție de conducere în cadrul unui partid politic.
(6) Pe perioada mandatului, membrii Consiliului fiscal:
a) nu pot accepta o funcție de demnitate publică în cadrul
Guvernului sau o funcție asimilată și nu pot deveni membri ai
Parlamentului României ori ai Parlamentului European sau
deține o funcție de conducere în cadrul unui partid politic;
b) nu pot fi soți și nici rude ori afini, până la gradul al doilea
inclusiv, cu persoane care dețin o funcție în cadrul Guvernului
sau o funcție asimilată, au calitatea de membru al Parlamentului

9

României ori al Parlamentului European sau dețin o funcție de
conducere în cadrul unui partid politic;
c) nu pot fi funcționari publici;
d) nu pot fi membri în consiliile de administrație, directori
executivi, cenzori sau auditori ai companiilor naționale sau
societăților comerciale cu capital majoritar de stat.
(7) Membrii Consiliului fiscal au obligația să notifice de
îndată, în scris, comisiilor de buget-finanțe ale Parlamentului
apariția oricăreia dintre situațiile de incompatibilitate prevăzute
la alin. (6) și să întreprindă demersurile necesare pentru
încetarea stării de incompatibilitate, în termen de 10 zile de la
apariția acesteia.
(8) Dacă membrii Consiliului fiscal aflați în oricare dintre
situațiile de incompatibilitate prevăzute la alin. (6) nu își
îndeplinesc obligațiile prevăzute la alin. (7), comisiile de bugetfinanțe ale Parlamentului vor stabili incompatibilitatea acestora.
(9) Dacă membrii Consiliului fiscal aflați în oricare dintre
situațiile de incompatibilitate prevăzute la alin. (6) fac dovada
încetării acesteia în termenul prevăzut la alin. (7), comisiile de
buget-finanțe ale Parlamentului nu vor stabili incompatibilitatea
acestora.
(10) Dacă un membru al Consiliului fiscal își încetează
mandatul înaintea termenului prevăzut la alin. (1), entitatea
corespunzătoare conform prevederilor alin. (2) va propune
comisiilor de buget-finanțe ale Parlamentului, în termen de
15 zile, o nouă nominalizare pentru restul mandatului.
Art. 43. — (1) Președintele și vicepreședintele Consiliului
fiscal vor fi aleși de către membrii consiliului prin vot secret, cu
majoritatea simplă a acestora.
(2) Președintele Consiliului fiscal are următoarele atribuții:
a) conduce consiliul;
b) convoacă reuniunile consiliului;
c) este reprezentantul de drept al consiliului;
d) aprobă publicarea analizelor/studiilor/opiniilor și
recomandărilor elaborate de consiliu, conform atribuțiilor și
responsabilităților acestuia, în urma însușirii acestora de către
membrii consiliului prin vot;
e) coordonează secretariatul consiliului.
(3) Președintele Consiliului fiscal va răspunde în fața
Parlamentului României pentru corectitudinea și acuratețea
analizelor/studiilor/opiniilor și recomandărilor elaborate de
Consiliul fiscal, conform atribuțiilor și responsabilităților acestuia.
(4) Regulamentul de organizare și funcționare a Consiliului
fiscal va fi adoptat de către acesta prin vot unanim.
(5) Consiliul fiscal se întrunește în prezența majorității
membrilor săi, incluzând președintele sau, în absența acestuia,
vicepreședintele. Deciziile vor fi adoptate cu majoritatea simplă
a celor prezenți.
Art. 44. — Președintele Consiliului fiscal va primi o
indemnizație lunară la nivelul celei de secretar de stat, iar
vicepreședintele, la nivelul celei de subsecretar de stat. Ceilalți
membri ai Consiliului fiscal au dreptul la o indemnizație de 90%
din indemnizația vicepreședintelui și se acordă în cazul în care
președintele constată că s-au îndeplinit sarcinile stabilite în
cadrul consiliului. Indemnizațiile vor fi suportate din bugetul
Consiliului fiscal.
SECȚIUNEA a 3-a
Încetarea calității de membru al Consiliului fiscal

Art. 45. — (1) Calitatea de membru al Consiliului fiscal
încetează în următoarele situații:
a) la expirarea mandatului pentru care a fost numit, în
condițiile art. 42 alin. (1);
b) prin demisie;
c) prin revocare de către plenul Parlamentului, în următoarele
situații:

10

MONITORUL OFICIAL AL ROMÂNIEI, PARTEA I, Nr. 252/20.IV.2010

— la stabilirea stării de incompatibilitate în conformitate cu
prevederile art. 42 alin. (6);
— când împotriva unui membru al Consiliului fiscal a fost
pronunțată o condamnare penală cu pedeapsă privativă de
libertate, rămasă definitivă;
d) prin înlocuire, în cazul imposibilității definitive de exercitare
a mandatului. Se consideră imposibilitate definitivă de exercitare
a mandatului orice împrejurare care creează o indisponibilizare
cu o durată mai mare de 90 de zile calendaristice;
e) prin deces.
(2) Demisia va fi comunicată în scris președinților comisiilor
de buget-finanțe ale Parlamentului.
SECȚIUNEA a 4-a
Organizarea și funcționarea Consiliului fiscal

Art. 46. — (1) Activitatea Consiliului fiscal este asistată de un
Secretariat tehnic, organizat în cadrul Academiei Române.
(2) Regulamentul de organizare și funcționare și
organigrama Secretariatului tehnic al Consiliului fiscal vor fi
stabilite de către membrii consiliului.
Art. 47. — (1) Consiliul fiscal își va stabili propriul buget, care
va reprezenta o anexă la bugetul Academiei Române.
(2) Bugetul necesar funcționării până la sfârșitul primului an
calendaristic va fi asigurat prin alocări din Fondul de rezervă
bugetară la dispoziția Guvernului.
(3) Secretariatul tehnic al Consiliului fiscal nu poate depăși
un număr de 10 posturi, iar drepturile salariale ale acestora se
asimilează cu cele ale personalului din cadrul ministerelor,
conform prevederilor Legii-cadru nr. 330/2009.
(4) Managementul financiar al Consiliului fiscal va fi auditat
de Curtea de Conturi a României.
SECȚIUNEA a 5-a
Raportul anual al Consiliului fiscal

Art. 48. — (1) Până la sfârșitul lunii martie a fiecărui an,
Consiliul fiscal va elabora și va publica un raport anual.
(2) Raportul anual al Consiliului fiscal conține o analiză cu
privire la derularea politicii fiscal-bugetare din anul precedent
față de cea aprobată prin strategia fiscal-bugetară și bugetul
anual și include, fără a se limita la acestea:
a) evaluarea tendințelor macroeconomice și bugetare
cuprinse în strategia fiscal-bugetară și în bugetul anual din anul
bugetar care face obiectul raportului;
b) evaluarea obiectivelor, țintelor și indicatorilor stabiliți prin
strategia fiscal-bugetară și prin bugetul anual din anul bugetar
care face obiectul raportului;
c) evaluarea performanței Guvernului și a modului cum au
fost respectate principiile și regulile prevăzute de prezenta lege
în anul bugetar precedent;
d) opiniile și recomandările Consiliului fiscal în vederea
îmbunătățirii politicii fiscal-bugetare în anul bugetar curent, în
conformitate cu principiile și regulile prevăzute de prezenta lege.
CAPITOLUL XI
Responsabilități și sancțiuni
Art. 49. — Responsabilitățile Guvernului:
a) asigură că Programul de guvernare este sustenabil din
punct de vedere fiscal și conform prevederilor prezentei legi;
b) gestionează finanțele publice și resursele publice într-o
manieră conformă cu prezenta lege, respectând principiile,
obiectivele responsabilității fiscale și ale regulilor fiscale, și
asigură îndeplinirea strategiei fiscal-bugetare, inclusiv prin
propunerea de bugete anuale, cu respectarea prezentei legi și
a strategiei fiscal-bugetare;
c) exercitarea tuturor atribuțiilor într-o manieră care să
asigure respectarea prezentei legi și a strategiei fiscal-bugetare,

inclusiv prin emiterea de acte normative în conformitate cu
prezenta lege.
Art. 50. — Responsabilitățile Ministerului Finanțelor Publice:
a) monitorizează aplicarea prevederilor prezentei legi privind
strategia fiscal-bugetară și sesizează Guvernul cu privire la orice
abatere constatată;
b) întocmește raportările prevăzute de prezenta lege;
c) întocmește proiectul strategiei fiscal-bugetare;
d) gestionează procesul bugetar anual, pentru a asigura
respectarea prezentei legi;
e) monitorizează rezultatele financiare și cele asociate
acestora înregistrate de autoritățile publice centrale și locale în
raport cu prevederile prezentei legi;
f) emite norme, ordine, instrucțiuni sau notificări pentru
aplicarea prevederilor prezentei legi.
Art. 51. — Responsabilitățile ordonatorilor principali de
credite:
a) fiecare ordonator principal de credite se va asigura că
toate deciziile ce intră în sfera prerogativelor lui sunt luate în
conformitate cu prevederile prezentei legi, inclusiv în
conformitate cu principiile responsabilității fiscale, cu regulile
fiscale și cu strategia fiscal-bugetară;
b) monitorizează performanțele financiare și nefinanciare ale
entităților aflate în coordonare, pentru a se asigura că
performanțele sunt conforme prevederilor prezentei legi;
c) furnizează Ministerului Finanțelor Publice, în formatul și în
termenul solicitate de acesta, informațiile necesare pentru
elaborarea strategiei fiscal-bugetare și răspund pentru
corectitudinea informațiilor furnizate;
d) furnizează Ministerului Finanțelor Publice, în formatul și în
termenul solicitate de acesta, informațiile necesare pentru
elaborarea rapoartelor prevăzute de prezenta lege, precum și
orice alte informații cu privire la decizii și/sau situații care pot
avea un efect asupra perspectivelor fiscale și economice și
răspunde pentru informațiile furnizate.
Art. 52. — Încălcarea prevederilor prezentei legi de către
membrii Guvernului atrage răspunderea politică solidară cu
ceilalți membri, în conformitate cu prevederile Constituției
României, republicată, și ale Legii nr. 115/1999 privind
responsabilitatea ministerială, republicată, cu modificările
ulterioare.
Art. 53. — (1) Ordonatorii principali de credite ai bugetului de
stat, bugetului asigurărilor sociale de stat, bugetelor fondurilor
speciale, bugetelor locale și conducătorii instituțiilor sau
autorităților publice au obligația de a furniza Ministerului
Finanțelor Publice și/sau Consiliului fiscal, în formatul și în
termenele solicitate de acesta, informațiile necesare aplicării
prezentei legi.
(2) Nerespectarea dispozițiilor alin. (1) constituie contravenție
și se sancționează cu amendă de 5.000 lei.
Art. 54. — (1) Ordonatorii de credite bugetare și conducătorii
companiilor cu capital majoritar de stat ale căror bugete fac
parte din bugetul general consolidat au obligația să respecte
obiectivele responsabilității fiscale și regulile fiscale prevăzute
la art. 5—10, 13, 15—17 și 21, plafoanele de cheltuieli și
împrumuturi, precum și țintele soldului bugetar specificate la
art. 22. Orice încălcare a acestor prevederi duce la luarea uneia
sau a mai multora dintre următoarele măsuri:
a) prezentarea în Guvern sau, după caz, la organele
deliberative ale autorităților publice locale a unui program de
reducere a cheltuielilor ori restructurarea și, după caz, fuziunea
unor instituții publice;
b) interdicția emiterii de garanții, precum și contractarea sau
tragerea de împrumuturi, până la redresarea situației financiare
și încadrarea în indicatorii aprobați;

MONITORUL OFICIAL AL ROMÂNIEI, PARTEA I, Nr. 252/20.IV.2010
c) interzicerea majorării în anul bugetar următor a plafoanelor
de cheltuieli și împrumuturi, ca urmare a depășirilor
angajamentelor bugetare din anul curent;
d) autoritățile locale, instituțiile publice autofinanțate și
entitățile economice cu capital majoritar de stat ale căror bugete
fac parte din bugetul general consolidat vor compensa deficitele
din anii anteriori prin excedente înregistrate în anul bugetar
următor.
(2) Consiliul fiscal va evalua prin rapoartele anuale
respectarea prevederilor prezentei legi, făcând publice
constatările acestora.
Art. 55. — Constituie contravenție și se sancționează
conform prevederilor art. 56 angajarea sau plata de cheltuieli
peste plafoanele trimestriale stabilite și orice încheiere de
angajamente legale prin care să oblige statul sau autoritățile
locale la efectuarea unor cheltuieli peste nivelul aprobat în
condițiile dispozițiilor prezentei legi.
Art. 56. — (1) Nerespectarea prevederilor art. 8, art. 10
alin. (4), art. 16 și art. 21 alin. (1) constituie contravenție și se
sancționează, în funcție de gradul de vinovăție a persoanelor
responsabile, cu amendă între 2.000 lei și 20.000 lei și
recuperarea prejudiciului, după caz. Pe perioada cercetării
administrative, persoanele responsabile sunt suspendate din
funcție.
(2) Constatarea contravențiilor pentru nerespectarea
prevederilor art. 8 și 16, precum și aplicarea amenzii se fac de
către organele de control ale Curții de Conturi a României.
(3) Constatarea contravențiilor și aplicarea sancțiunilor
pentru nerespectarea prevederilor art. 10 alin. (4) și ale art. 21
alin. (1) se fac de către persoanele împuternicite prin ordin al
ministrului finanțelor publice.

11

(4) După rămânerea definitivă a sancțiunii contravenționale,
aceasta se publică pe site-ul Ministerului Finanțelor Publice.
Art. 57. — Contravențiilor prevăzute la art. 55 și 56 le sunt
aplicabile prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 58. — Verificarea respectării prevederilor prezentei legi
se efectuează și de către Curtea de Conturi a României,
conform competențelor și atribuțiilor acesteia, stabilite potrivit
prevederilor Legii nr. 94/1992 privind organizarea și funcționarea
Curții de Conturi, republicată, aplicând sancțiunile prevăzute de
această lege și de celelalte acte normative în vigoare din
domeniul finanțelor publice.
CAPITOLUL XII
Dispoziții finale
Art. 59. — (1) În termen de 45 de zile de la data intrării în
vigoare a prezentei legi, entitățile prevăzute la art. 42 alin. (2) vor
transmite comisiilor de buget-finanțe ale Parlamentului
nominalizările pentru persoanele care vor face parte din
Consiliul fiscal.
(2) În termen de cel mult 30 de zile de la transmiterea
nominalizărilor conform prevederilor alin. (1), comisiile de bugetfinanțe ale Parlamentului vor organiza audierile persoanelor
nominalizate în urma votului din plenul Parlamentului, iar
președinții comisiilor de buget-finanțe vor transmite președintelui
Academiei Române lista persoanelor desemnate care vor face
parte din Consiliul fiscal.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 16 aprilie 2010.
Nr. 69.

PREȘEDINTELE ROMÂNIEI

DECRET
privind promulgarea Legii responsabilității fiscal-bugetare
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea responsabilității fiscal-bugetare și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 15 aprilie 2010.
Nr. 431.

12

MONITORUL OFICIAL AL ROMÂNIEI, PARTEA I, Nr. 252/20.IV.2010

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 10/2010 privind ratificarea Scrisorii
de intenție, semnată de autoritățile române la București la 5 februarie 2010 și aprobată prin Decizia
Consiliului director al Fondului Monetar Internațional din 19 februarie 2010, și pentru modificarea
Ordonanței de urgență a Guvernului nr. 99/2009 privind ratificarea Aranjamentului stand-by
dintre România și Fondul Monetar Internațional, convenit prin Scrisoarea de intenție transmisă
de autoritățile române, semnată la București la 24 aprilie 2009, și prin Decizia Consiliului director
al Fondului Monetar Internațional din 4 mai 2009, precum și a Scrisorii suplimentare de intenție,
semnată de autoritățile române la data de 8 septembrie 2009 și aprobată prin Decizia Consiliului
director al Fondului Monetar Internațional din 21 septembrie 2009
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 10 din 23 februarie 2010 privind ratificarea
Scrisorii de intenție, semnată de autoritățile române la București
la 5 februarie 2010 și aprobată prin Decizia Consiliului director
al Fondului Monetar Internațional din 19 februarie 2010, și
pentru modificarea Ordonanței de urgență a Guvernului
nr. 99/2009 privind ratificarea Aranjamentului stand-by dintre
România și Fondul Monetar Internațional, convenit prin

Scrisoarea de intenție transmisă de autoritățile române,
semnată la București la 24 aprilie 2009, și prin Decizia
Consiliului director al Fondului Monetar Internațional din 4 mai
2009, precum și a Scrisorii suplimentare de intenție, semnată
de autoritățile române la data de 8 septembrie 2009 și aprobată
prin Decizia Consiliului director al Fondului Monetar Internațional
din 21 septembrie 2009, publicată în Monitorul Oficial al
României, Partea I, nr. 120 din 23 februarie 2010.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 16 aprilie 2010.
Nr. 72.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 10/2010
privind ratificarea Scrisorii de intenție, semnată de autoritățile române la București la 5 februarie
2010 și aprobată prin Decizia Consiliului director al Fondului Monetar Internațional din 19 februarie
2010, și pentru modificarea Ordonanței de urgență a Guvernului nr. 99/2009 privind ratificarea
Aranjamentului stand-by dintre România și Fondul Monetar Internațional, convenit prin Scrisoarea
de intenție transmisă de autoritățile române, semnată la București la 24 aprilie 2009, și prin Decizia
Consiliului director al Fondului Monetar Internațional din 4 mai 2009, precum și a Scrisorii
suplimentare de intenție, semnată de autoritățile române la data de 8 septembrie 2009 și aprobată
prin Decizia Consiliului director al Fondului Monetar Internațional din 21 septembrie 2009
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea
Ordonanței de urgență a Guvernului nr. 10/2010 privind

ratificarea Scrisorii de intenție, semnată de autoritățile române
la București la 5 februarie 2010 și aprobată prin Decizia

MONITORUL OFICIAL AL ROMÂNIEI, PARTEA I, Nr. 252/20.IV.2010
Consiliului director al Fondului Monetar Internațional din
19 februarie 2010, și pentru modificarea Ordonanței de urgență
a Guvernului nr. 99/2009 privind ratificarea Aranjamentului
stand-by dintre România și Fondul Monetar Internațional,
convenit prin Scrisoarea de intenție transmisă de autoritățile
române, semnată la București la 24 aprilie 2009, și prin Decizia

13

Consiliului director al Fondului Monetar Internațional din 4 mai
2009, precum și a Scrisorii suplimentare de intenție, semnată
de autoritățile române la data de 8 septembrie 2009 și aprobată
prin Decizia Consiliului director al Fondului Monetar Internațional
din 21 septembrie 2009, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 15 aprilie 2010.
Nr. 434.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 11/2010 privind ratificarea
Memorandumului suplimentar de înțelegere (primul addendum la Memorandumul de înțelegere)
dintre Uniunea Europeană și România, semnat la București la 18 februarie 2010 și la Bruxelles
la 22 februarie 2010, la Memorandumul de înțelegere dintre Comunitatea Europeană și România,
semnat la București și la Bruxelles la 23 iunie 2009, și pentru completarea Ordonanței de urgență
a Guvernului nr. 82/2009 pentru ratificarea Memorandumului de înțelegere dintre Comunitatea
Europeană și România, semnat la București și la Bruxelles la 23 iunie 2009, și a Acordului
de împrumut, în sumă de până la 5.000.000.000 euro, dintre România, în calitate de Împrumutat,
Banca Națională a României, în calitate de agent al Împrumutatului, și Comunitatea Europeană,
în calitate de Împrumutător, semnat la Luxemburg la 23 iunie 2009 și la București la 18 iunie 2009
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 11 din 23 februarie 2010 privind ratificarea
Memorandumului suplimentar de înțelegere (primul addendum
la Memorandumul de înțelegere) dintre Uniunea Europeană și
România, semnat la București la 18 februarie 2010 și la
Bruxelles la 22 februarie 2010, la Memorandumul de înțelegere
dintre Comunitatea Europeană și România, semnat la București
și la Bruxelles la 23 iunie 2009, și pentru completarea
Ordonanței de urgență a Guvernului nr. 82/2009 pentru

ratificarea Memorandumului de înțelegere dintre Comunitatea
Europeană și România, semnat la București și la Bruxelles la
23 iunie 2009, și a Acordului de împrumut, în sumă de până la
5.000.000.000 euro, dintre România, în calitate de Împrumutat,
Banca Națională a României, în calitate de agent al
Împrumutatului, și Comunitatea Europeană, în calitate de
Împrumutător, semnat la Luxemburg la 23 iunie 2009 și la
București la 18 iunie 2009, publicată în Monitorul Oficial al
României, Partea I, nr. 120 din 23 februarie 2010.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 16 aprilie 2010.
Nr. 73.

14

MONITORUL OFICIAL AL ROMÂNIEI, PARTEA I, Nr. 252/20.IV.2010
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 11/2010
privind ratificarea Memorandumului suplimentar de înțelegere (primul addendum la Memorandumul
de înțelegere) dintre Uniunea Europeană și România, semnat la București la 18 februarie 2010
și la Bruxelles la 22 februarie 2010, la Memorandumul de înțelegere dintre Comunitatea Europeană
și România, semnat la București și la Bruxelles la 23 iunie 2009, și pentru completarea Ordonanței
de urgență a Guvernului nr. 82/2009 pentru ratificarea Memorandumului de înțelegere
dintre Comunitatea Europeană și România, semnat la București și la Bruxelles la 23 iunie 2009,
și a Acordului de împrumut, în sumă de până la 5.000.000.000 euro, dintre România,
în calitate de Împrumutat, Banca Națională a României, în calitate de agent al Împrumutatului,
și Comunitatea Europeană, în calitate de Împrumutător, semnat la Luxemburg la 23 iunie 2009
și la București la 18 iunie 2009
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea
Ordonanței de urgență a Guvernului nr. 11/2010 privind
ratificarea Memorandumului suplimentar de înțelegere (primul
addendum la Memorandumul de înțelegere) dintre Uniunea
Europeană și România, semnat la București la 18 februarie
2010 și la Bruxelles la 22 februarie 2010, la Memorandumul de
înțelegere dintre Comunitatea Europeană și România, semnat la
București și la Bruxelles la 23 iunie 2009, și pentru completarea
Ordonanței de urgență a Guvernului nr. 82/2009 pentru

ratificarea Memorandumului de înțelegere dintre Comunitatea
Europeană și România, semnat la București și la Bruxelles la
23 iunie 2009, și a Acordului de împrumut, în sumă de până la
5.000.000.000 euro, dintre România, în calitate de Împrumutat,
Banca Națională a României, în calitate de agent al
Împrumutatului, și Comunitatea Europeană, în calitate de
Împrumutător, semnat la Luxemburg la 23 iunie 2009 și la
București la 18 iunie 2009, și se dispune publicarea acestei legi
în Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 15 aprilie 2010.
Nr. 435.

PREȘEDINTELE ROMÂNIEI

DECRET
privind conferirea Ordinului Meritul Cultural în grad de Mare
Ofițer
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (1), ale art. 7 lit. A și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
având în vedere propunerea ministrului apărării naționale,
cu prilejul aniversării a 150 de ani de la înființare, în semn de înaltă apreciere
pentru prodigioasa activitate de păstrare și valorificare a tradițiilor militare
românești din cultura scrisă, pentru profesionalismul dovedit de personalul acestei
instituții,
Președintele României d e c r e t e a z ă:
Articol unic. — Se conferă Ordinul Meritul Cultural în grad de Mare Ofițer,
categoria E ăPatrimoniul cultural național”, Bibliotecii Militare Naționale.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 aprilie 2010.
Nr. 423.

MONITORUL OFICIAL AL ROMÂNIEI, PARTEA I, Nr. 252/20.IV.2010
PREȘEDINTELE ROMÂNIEI

DECRET
privind acordarea Drapelului de luptă Batalionului 1 CIMIC
În temeiul prevederilor art. 92 și ale art. 100 alin. (1) din Constituția României,
republicată, precum și ale art. 1 din Legea nr. 34/1995 privind acordarea drapelului
de luptă marilor unități și unităților militare,
având în vedere propunerea ministrului apărării naționale,
Președintele României d e c r e t e a z ă:
Articol unic. — Se acordă Drapelul de luptă Batalionului 1 CIMIC.
PREȘEDINTELE ROMÂNIEI

TRAIAN BĂSESCU
București, 15 aprilie 2010.
Nr. 424.

PREȘEDINTELE ROMÂNIEI

DECRET
pentru supunerea spre adoptare Parlamentului a aderării
României la Convenția privind crearea unei Organizații
Europene pentru Exploatarea Sateliților Meteorologici
(EUMETSAT), adoptată la Geneva la 24 mai 1983,
și la Protocolul privind privilegiile și imunitățile Organizației
Europene pentru Exploatarea Sateliților Meteorologici
(EUMETSAT), adoptat la Darmstadt la 1 decembrie 1986
În temeiul prevederilor art. 91 alin. (1) și ale art. 100 din Constituția României,
republicată, precum și ale art. 19 alin. (1) lit. a) și art. 21 alin. (1) din Legea
nr. 590/2003 privind tratatele,
la propunerea Guvernului, potrivit Hotărârii nr. E 48 din 9 martie 2010,
Președintele României d e c r e t e a z ă:
Articol unic. — Se supune spre adoptare Parlamentului aderarea României
la Convenția privind crearea unei Organizații Europene pentru Exploatarea
Sateliților Meteorologici (EUMETSAT), adoptată la Geneva la 24 mai 1983, și la
Protocolul privind privilegiile și imunitățile Organizației Europene pentru
Exploatarea Sateliților Meteorologici (EUMETSAT), adoptat la Darmstadt la
1 decembrie 1986, și se dispune publicarea prezentului decret în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 15 aprilie 2010.
Nr. 429.

15

16

MONITORUL OFICIAL AL ROMÂNIEI, PARTEA I, Nr. 252/20.IV.2010
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Comandor
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (3), art. 7 lit. A și ale art. 11 din Legea nr. 29/2000 privind
sistemul național de decorații al României, cu modificările și completările ulterioare,
cu ocazia împlinirii a 100 de ani de la înființarea Societății de Științe
Matematice din România, în semn de înaltă apreciere a eforturilor depuse de
generațiile de cercetători și profesori care au contribuit, prin studii de înalt nivel
academic, la creșterea performanțelor și competitivității învățământului matematic
și a școlii matematice românești,
Președintele României d e c r e t e a z ă:
Articol unic. — Se conferă Ordinul Meritul Cultural în grad de Comandor,
categoria H ăCercetarea științifică”, Societății de Științe Matematice din România.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 19 aprilie 2010.
Nr. 436.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
constituite în lei și în dolari SUA începând cu perioada
de aplicare 24 martie—23 aprilie 2010
În baza dispozițiilor art. 5 și ale art. 8 alin. (3) din Legea nr. 312/2004 privind
Statutul Băncii Naționale a României,
în aplicarea prevederilor art. 15, 16 și 17 din Regulamentul Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 martie—23 aprilie 2010, rata dobânzii
plătită la rezervele minime obligatorii constituite în lei este de 2,52% pe an, iar rata
dobânzii plătită la rezervele minime obligatorii constituite în dolari SUA este de
0,89% pe an.
p. Președintele Consiliului de administrație al Băncii Naționale a României,
Florin Georgescu
București, 13 aprilie 2010.
Nr. 13.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 252/20.IV.2010 conține 16 pagini.

Prețul: 3,20 lei

&JUYDGY|442382]
ISSN 1453—4495

