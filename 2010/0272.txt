Anul 178 (XXII) — Nr. 272

PARTEA I

LEGI, DECRETE, HOTĂRÂRI ȘI ALTE ACTE

Marți, 27 aprilie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 124 din 9 februarie 2010 referitoare la excepția de
neconstituționalitate a prevederilor art. 2 din
Ordonanța de urgență a Guvernului nr. 1/2009 privind
unele măsuri în domeniul salarizării personalului din
sectorul bugetar și a celor ale art. 2 din Ordonanța de
urgență a Guvernului nr. 41/2009 privind unele măsuri
în domeniul salarizării personalului din sectorul
bugetar pentru perioada mai—decembrie 2009 ........
Decizia nr. 180 din 2 martie 2010 referitoare la excepția de
neconstituționalitate a dispozițiilor art. 286, art. 287,
art. 288 și art. 298 alin. (2) ultima liniuță din Legea
nr. 53/2003 — Codul muncii, ale art. 74, art. 75 și
art. 77 din Legea nr. 168/1999 privind soluționarea
conflictelor de muncă și ale art. 164 din Codul de
procedură civilă ..........................................................
Decizia nr. 219 din 9 martie 2010 referitoare la excepția de
neconstituționalitate a prevederilor art. 97 alin. (3) și
(11) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 285 din 18 martie 2010 referitoare la excepția de
neconstituționalitate a prevederilor art. 97 alin. (5) și
(7) din Ordonanța de urgență a Guvernului
nr. 194/2002 privind regimul străinilor în România ....
Decizia nr. 291 din 18 martie 2010 referitoare la excepția de
neconstituționalitate a prevederilor art. I pct. 1—5 și
26, art. III, art. IV, art. V, art. VIII și anexei nr. 1 din
Ordonanța de urgență a Guvernului nr. 105/2009

2–4

4–7

7–9

9–11

Pagina
privind unele măsuri în domeniul funcției publice,
precum și pentru întărirea capacității manageriale la
nivelul serviciilor publice deconcentrate ale
ministerelor și ale celorlalte organe ale administrației
publice centrale din unitățile administrativ-teritoriale și
ale altor servicii publice, precum și pentru
reglementarea unor măsuri privind cabinetul
demnitarului din administrația publică centrală și
locală, cancelaria prefectului și cabinetul alesului local

11–13

Decizia nr. 355 din 25 martie 2010 referitoare la excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008
pentru modificarea și completarea Ordonanței
Guvernului nr. 15/2008 privind creșterile salariale ce
se vor acorda în anul 2008 personalului din
învățământ, ale art. 2 și art. 3 din Ordonanța de
urgență a Guvernului nr. 1/2009 privind unele măsuri
în domeniul salarizării personalului din sectorul
bugetar, ale art. 2 și art. 3 din Ordonanța de urgență a
Guvernului nr. 31/2009 privind unele măsuri în
domeniul salarizării personalului din sectorul bugetar și
ale art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada
mai—decembrie 2009 ................................................

14–16

2

MONITORUL OFICIAL AL ROMÂNIEI, PARTEA I, Nr. 272/27.IV.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 124
din 9 februarie 2010

referitoare la excepția de neconstituționalitate a prevederilor art. 2 din Ordonanța de urgență
a Guvernului nr. 1/2009 privind unele măsuri în domeniul salarizării personalului din sectorul
bugetar și a celor ale art. 2 din Ordonanța de urgență a Guvernului nr. 41/2009 privind unele măsuri
în domeniul salarizării personalului din sectorul bugetar pentru perioada mai—decembrie 2009
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Puskás Valentin Zoltán
— judecător
Augustin Zegrean
— judecător
Carmen-Cătălina Gliga
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a prevederilor art. 2 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar și a celor ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Liber al Lucrătorilor din Învățământ și Cercetare
Științifică Neamț în Dosarul nr. 809/103/2009 al Tribunalului
Neamț — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Curtea, din oficiu, pune în discuție problema conexării
dosarelor nr. 6.832D/2009—6.852D/2009, având în vedere
identitatea de obiect a acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 6.833D/2009—
6.852D/2009 la Dosarul nr. 6.832D/2009, care este primul
înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, ca urmare a abrogării Ordonanței Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, modificată și
completată prin ordonanțele de urgență ale Guvernului
nr. 1/2009 și nr. 41/2009.
C U R T E A,

având în vedere actele și lucrările dosarelor, constată
următoarele:
Prin încheierile din 3 iulie 2009, pronunțate în dosarele
nr. 809/103/2009, nr. 817/103/2009, nr. 750/103/2009,
nr. 757/103/2009, nr. 755/103/2009, nr. 802/103/2009,
nr. 777/103/2009, nr. 837/103/2009, nr. 861/103/2009,
nr. 835/103/2009, nr. 784/103/2009, nr. 838/103/2009,
nr. 840/103/2009, nr. 833/103/2009, nr. 834/103/2009,
nr. 778/103/2009, nr. 799/103/2009, nr. 828/103/2009,
nr. 746/103/2009, nr. 808/103/2009 și nr. 745/103/2009,
Tribunalul Neamț — Secția civilă a sesizat Curtea
Constituțională pentru soluționarea excepției de

neconstituționalitate a dispozițiilor art. 2 din Ordonanța de
urgență a Guvernului nr. 1/2009 privind unele măsuri în
domeniul salarizării personalului din sectorul bugetar și ale
art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost invocată de Sindicatul Liber al Lucrătorilor din
Învățământ și Cercetare Științifică Neamț cu ocazia soluționării
unor acțiuni civile având ca obiect drepturi bănești.
În motivarea excepției de neconstituționalitate autorul
acesteia apreciază că, prin adoptarea acestor ordonanțe de
urgență, Guvernul refuză să aplice o lege adoptată de
Parlament, ceea ce încalcă dispozițiile constituționale ale art. 1
alin. (4) și (5), precum și ale art. 61 alin. (1). De asemenea, se
arată că Guvernul a adoptat ordonanța de urgență cu încălcarea
exigențelor stabilite de art. 115 alin. (4) și (6) din Constituție,
întrucât nu a indicat situația extraordinară care a stat la baza
emiterii acesteia, nu a motivat corespunzător urgența acestei
reglementări și a afectat drepturile constituționale ale
personalului didactic, și anume dreptul la un nivel de trai decent
și protecția socială a muncii.
Totodată, se consideră a fi încălcate și dispozițiile art. 102
alin. (1) și (2), precum și ale art. 141 din Constituție, întrucât
Guvernul nu a consultat Consiliul Economic și Social atunci
când a adoptat această ordonanță de urgență.
În final arată că, practic, prin Ordonanța de urgență a
Guvernului nr. 1/2009 și Ordonanța de urgență a Guvernului
nr. 41/2009, se modifică din nou Legea nr. 221/2008 pentru
aprobarea Ordonanței Guvernului nr. 15/2008 privind creșterile
salariale ce se vor acorda în anul 2008 personalului din
învățământ, făcând imposibilă acordarea creșterilor salariale
prevăzute de acest act normativ adoptat de Parlament, ceea ce
reprezintă o încălcare a rolului și funcțiilor Guvernului și o
dovadă în plus a imixtiunii Executivului în activitatea
Legislativului.
Tribunalul Neamț — Secția civilă consideră că excepția de
neconstituționalitate este întemeiată, întrucât adoptarea de către
Guvern a ordonanțelor de urgență nr. 1/2009 și nr. 41/2009 nu
a fost motivată de necesitatea reglementării într-un domeniu în
care legiuitorul primar nu a intervenit, ci, dimpotrivă, de
contracarare a unei măsuri de politică legislativă în domeniul
salarizării personalului din învățământ adoptată de Parlament.
Instanța mai reține că, prin Legea nr. 221/2008, legiuitorul primar
a stabilit condițiile și criteriile de acordare a creșterilor salariale,
iar Guvernul, prin intervenția sa ulterioară, intră în conflict cu
dispozițiile art. 61 alin. (1) din Constituție.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă. În acest sens, invocă jurisprudența în materie a

MONITORUL OFICIAL AL ROMÂNIEI, PARTEA I, Nr. 272/27.IV.2010
Curții Constituționale, ca de exemplu deciziile nr. 1.221/2008,
nr. 989/2009 ș.a., apreciind că rațiunile și considerentele care
au stat la baza acestor decizii sunt aplicabile mutatis mutandi și
în cazul prevederilor art. 2 din Ordonanța de urgență a
Guvernului nr. 41/2009.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit prevederilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 2 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 60 din 30 ianuarie 2009, precum și
cele ale art. 2 din Ordonanța de urgență a Guvernului
nr. 41/2009 privind unele măsuri în domeniul salarizării
personalului din sectorul bugetar pentru perioada mai—
decembrie 2009, publicată în Monitorul Oficial al României,
Partea I, nr. 286 din 30 aprilie 2009.
Prevederile legale criticate au următorul cuprins:
— Art. 2 din Ordonanța de urgență a Guvernului nr. 1/2009:
ăLa articolul 11 alineatul (1), literele a) și b) din Ordonanța
Guvernului nr. 15/2008 privind creșterile salariale ce se vor
acorda în anul 2008 și în anul 2009 personalului din învățământ,
publicată în Monitorul Oficial al României, Partea I, nr. 82 din
30 ianuarie 2008, aprobată cu modificări prin Legea
nr. 221/2008, cu modificările și completările ulterioare, se
modifică și vor avea următorul cuprins:
«a) pentru perioada 1 ianuarie—31 martie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;
b) pentru perioada 1 aprilie—31 august 2009 se va acorda o
treime din creșterea salariilor de bază obținute prin aplicarea
coeficienților de multiplicare și a valorilor coeficientului de
multiplicare 1,000 prevăzuți pentru toate funcțiile didactice și
didactice auxiliare în anexele nr. 1.1b, 1.2b, 2b și 3b;»”;
— Art. 2 din Ordonanța de urgență a Guvernului nr. 41/2009:
ăOrdonanța Guvernului nr. 15/2008 privind creșterile salariale
ce se vor acorda în anul 2008 și în anul 2009 personalului din
învățământ, publicată în Monitorul Oficial al României, Partea I,
nr. 82 din 1 februarie 2008, aprobată cu modificări prin Legea
nr. 221/2008, cu modificările și completările ulterioare, se
modifică după cum urmează:
1. La articolul 11 alineatul (1), litera a1) va avea următorul
cuprins:
«a1) pentru perioada 1 mai—31 decembrie 2009, coeficienții
de multiplicare și valorile coeficientului de multiplicare 1,000 sunt
prevăzuți pentru toate funcțiile didactice și didactice auxiliare în
anexele nr. 1.1a, 1.2a, 2a și 3a;».
2. La articolul 11 alineatul (1), literele b) și c) se abrogă.
3. Anexele nr. 1.1b, 1.2b, 2b și 3b se abrogă.”
Autorul excepției susține că prevederile legale criticate
încalcă dispozițiile constituționale ale art. 1 alin. (4) și (5)
referitoare la statul român, art. 20 alin. (1) referitoare la tratatele
internaționale privind drepturile omului, art. 41 alin. (2) privind
munca și protecția socială a muncii, art. 61 alin. (1) privind rolul

3

Parlamentului, ale art. 102 alin. (1) privind rolul Guvernului,
art. 111 alin. (1) privind informarea Parlamentului, ale art. 115
alin. (4) și (6) privind condițiile de adoptare a ordonanțelor de
urgență, precum și pe cele ale art. 141 privind Consiliul
Economic și Social.
1. Analizând excepția de neconstituționalitate, Curtea
constată că prevederile art. 2 din Ordonanța de urgență a
Guvernului nr. 1/2009 au fost declarate neconstituționale prin
Decizia nr. 842 din 2 iunie 2009, publicată în Monitorul Oficial al
României, Partea I, nr. 464 din 6 iulie 2009, și, respectiv, prin
Decizia nr. 989 din 30 iunie 2009, publicată în Monitorul Oficial
al României, Partea I, nr. 531 din 31 iulie 2009.
Așa fiind, potrivit art. 29 alin. (3) din Legea nr. 47/1992,
excepția de neconstituționalitate a acestor prevederi legale a
devenit inadmisibilă și urmează a fi respinsă ca atare.
2. În ceea ce privește dispozițiile din Ordonanța de urgență
a Guvernului nr. 41/2009, analizând excepția de
neconstituționalitate, Curtea constată că, ulterior sesizării
instanței de contencios constituțional, Ordonanța Guvernului
nr. 15/2008 privind creșterile salariale ce se vor acorda în anul
2008 și în anul 2009 personalului din învățământ, publicată în
Monitorul Oficial al României, Partea I, nr. 82 din 1 februarie
2008, aprobată cu modificări prin Legea nr. 221/2008, cu
modificările și completările ulterioare, a fost abrogată în mod
expres prin art. 48 pct. 16 al cap. VI ăDispoziții finale” din Legea
nr. 330/2009 privind salarizarea unitară a personalului plătit din
fonduri publice, publicată în Monitorul Oficial al României,
Partea I, nr. 762 din 9 noiembrie 2009.
Ordonanța de urgență a Guvernului nr. 41/2009, ca act
normativ modificator al Ordonanței Guvernului nr. 15/2008, este
și ea abrogată.
Față de această situație, având în vedere că abrogarea
prevederilor legale ce constituie obiect al excepției de
neconstituționalitate a intervenit ulterior sesizării Curții
Constituționale, devin aplicabile dispozițiile art. 29 alin. (1) din
Legea nr. 47/1992 potrivit cărora instanța de contencios
constituțional se pronunță asupra ăunei legi sau ordonanțe ori a
unei dispoziții dint-o lege sau dintr-o ordonanță în vigoare”.
Ca atare, Curtea urmează să respingă, ca devenită
inadmisibilă, excepția de neconstituționalitate a acestor norme
legale criticate.
Curtea mai constată că dispozițiile art. 2 din Ordonanța de
urgență a Guvernului nr. 41/2009 erau oricum afectate de vicii
de neconstituționalitate, întrucât modificau niște dispoziții legale
declarate neconstituționale prin Decizia nr. 842 din 2 iunie 2009,
publicată în Monitorul Oficial al României, Partea I, nr. 464 din
6 iulie 2009 și, respectiv, prin Decizia nr. 989 din 30 iunie 2009,
publicată în Monitorul Oficial al României, Partea I, nr. 531 din
31 iulie 2009. Curtea reamintește considerentele de principiu
din Decizia nr. 983 din 30 iunie 2009, publicată în Monitorul
Oficial al României, Partea I, nr. 531 din 31 iulie 2009, unde a
reținut că nici modificarea sau completarea dispoziției legale
criticate de către legiuitorul ordinar sau delegat nu poate acoperi
neconstituționalitatea
constatată
de
către
Curtea
Constituțională, actele normative succesive de modificare sau
completare fiind lovite de același viciu de neconstituționalitate
în măsura în care confirmă soluția legislativă declarată
neconstituțională din punct de vedere intrinsec sau extrinsec. O
atare soluție se impune și pentru că viciul de
neconstituționalitate stabilit de instanța de contencios
constituțional trebuie eliminat, și nu perpetuat prin actele
normative succesive de modificare și completare. În cazul de
față, Guvernul, în calitate de legiuitor delegat, prin Ordonanța
de urgență nr. 41/2009, a persistat în hotărârea sa de a nu lua
în considerare prevederile Legii nr. 221/2008, reducând
majorările salariale stabilite de Parlament.

4

MONITORUL OFICIAL AL ROMÂNIEI, PARTEA I, Nr. 272/27.IV.2010

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge, ca devenită inadmisibilă, excepția de neconstituționalitate a prevederilor art. 2 din Ordonanța de urgență a
Guvernului nr. 1/2009 privind unele măsuri în domeniul salarizării personalului din sectorul bugetar și a celor ale art. 2 din Ordonanța
de urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Sindicatul Liber al Lucrătorilor din Învățământ și Cercetare Științifică Neamț în dosarele
nr. 809/103/2009, nr. 817/103/2009, nr. 750/103/2009, nr. 757/103/2009, nr. 755/103/2009, nr. 802/103/2009, nr. 777/103/2009,
nr. 837/103/2009, nr. 861/103/2009, nr. 835/103/2009, nr. 784/103/2009, nr. 838/103/2009, nr. 840/103/2009, nr. 833/103/2009,
nr. 834/103/2009, nr. 778/103/2009, nr. 799/103/2009, nr. 828/103/2009, nr. 746/103/2009, nr. 808/103/2009 și nr. 745/103/2009
al Tribunalului Neamț — Secția civilă.
Definitivă și general obligatorie.
Pronunțată în ședința publică din data de 9 februarie 2010.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 180
din 2 martie 2010

referitoare la excepția de neconstituționalitate a dispozițiilor art. 286, art. 287, art. 288 și art. 298
alin. (2) ultima liniuță din Legea nr. 53/2003 — Codul muncii, ale art. 74, art. 75 și art. 77 din Legea
nr. 168/1999 privind soluționarea conflictelor de muncă și ale art. 164 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Augustin Zegrean
— judecător
Antonia Constantin
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 286, art. 287, art. 288 și art. 298 alin. (2) ultima
liniuță din Legea nr. 53/2003 — Codul muncii, ale art. 74, art. 75
și art. 77 din Legea nr. 168/1999 privind soluționarea conflictelor
de muncă și ale art. 164 din Codul de procedură civilă, excepție
ridicată de Societatea Comercială ăPetrom” — S.A. din
București în Dosarul nr. 689/84/2009 al Tribunalului Sălaj —
Secția civilă.
La apelul nominal se constată lipsa părților, față de care
procedura de citare este legal îndeplinită.
Președintele dispune a se face apelul și în dosarele
nr. 5.527D—5.528D/2009, nr. 5.554D/2009, nr. 5.990D/2009,
nr. 6.685D/2009, nr. 6.890D—6.893D/2009, nr. 6.982D/2009,
nr. 6.922D/2009 și nr. 7.306D/2009.
La apelul nominal se constată lipsa părților, față de care
procedura de citare este legal îndeplinită. Curtea, din oficiu,
pune în discuție conexarea dosarelor nr. 5.527D—5.528D/2009,
nr. 5.554D/2009, nr. 5.990D/2009, nr. 6.685D/2009,
nr. 6.890D—6.893D/2009, nr. 6.982D/2009, nr. 6.922D/2009 și

nr. 7.306D/2009 la Dosarul nr. 5.526D/2009, având în vedere
că acestea au același obiect.
Reprezentantul Ministerului Public arată că este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 5.527D—
5.528D/2009,
nr.
5.554D/2009,
nr.
5.990D/2009,
nr. 6.685D/2009, nr. 6.890D—6.893D/2009, nr. 6.982D/2009,
nr. 6.922D/2009 și nr. 7.306D/2009 la Dosarul nr. 5.526D/2009,
care este primul înregistrat.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, invocând jurisprudența în materie a Curții
Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 25 mai 2009, pronunțate în dosarele
nr. 689/84/2009, nr. 691/84/2009 și nr. 690/84/2009, Tribunalul
Sălaj — Secția civilă a sesizat Curtea Constituțională cu
excepția de neconstituționalitate a prevederilor art. 286,
art. 287, art. 288 și art. 298 alin. (2) teza finală din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă.
Prin încheierile din 15 și 19 iunie 2009, pronunțate în
dosarele nr. 166/87/2009 și nr. 137/87/2009, Tribunalul
Teleorman — Secția conflicte de muncă, asigurări sociale și
de contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 286, art. 287, art. 288 și art. 298 alin. (2) teza

MONITORUL OFICIAL AL ROMÂNIEI, PARTEA I, Nr. 272/27.IV.2010
finală din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă.
Prin Încheierea din 1 iulie 2009, pronunțată în Dosarul
nr. 891/40/2009, Tribunalul Botoșani — Secția civilă a
sesizat Curtea Constituțională cu excepția de
neconstituționalitate a prevederilor art. 286, art. 287, art. 288
și art. 298 alin. (2) teza finală din Legea nr. 53/2003 — Codul
muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă și ale art. 164 din
Codul de procedură civilă.
Prin încheierile din 15 iulie și 19 august 2009, pronunțate în
dosarele nr. 2.139/99/2009, nr. 936/99/2009, nr. 2.432/99/2009,
nr. 2.206/99/2009 și nr. 925/99/2009, Tribunalul Iași — Secția
civilă și litigii de muncă a sesizat Curtea Constituțională cu
excepția de neconstituționalitate a prevederilor art. 286,
art. 287 și art. 288 din Legea nr. 53/2003 — Codul muncii,
ale art. 74, art. 75 și art. 77 din Legea nr. 168/1999 privind
soluționarea conflictelor de muncă și ale art. 164 din Codul
de procedură civilă.
Prin încheierile din 12 august 2009, pronunțate în Dosarul
nr. 1.881/87/2009, Tribunalul Teleorman — Secția conflicte
de muncă, asigurări sociale și de contencios administrativ
și fiscal a sesizat Curtea Constituțională cu excepția de
neconstituționalitate a prevederilor art. 286, art. 287 și
art. 288 din Legea nr. 53/2003 — Codul muncii, ale art. 74,
art. 75 și art. 77 din Legea nr. 168/1999 privind soluționarea
conflictelor de muncă și ale art. 164 din Codul de procedură
civilă.
Prin Încheierea din 22 iunie 2009, pronunțată în Dosarul
nr. 1.124/104/2009, Tribunalul Olt — Secția civilă a sesizat
Curtea Constituțională cu excepția de neconstituționalitate
a prevederilor art. 286, art. 287 și art. 288 din Legea
nr. 53/2003 — Codul muncii, ale art. 74, art. 75 și art. 77 din
Legea nr. 168/1999 privind soluționarea conflictelor de
muncă și ale art. 164 din Codul de procedură civilă.
Excepția a fost ridicată de Societatea Comercială
ăPetrom” — S.A. din București în cauze având ca obiect
soluționarea unor acțiuni în pretenții.
În motivarea excepției de neconstituționalitate autorul
susține, în esență, că dispozițiile legale atacate sunt de un
formalism excesiv, de natură să afecteze grav efectivitatea
exercitării drepturilor recunoscute de lege atât pentru angajat,
cât și pentru angajator și să restrângă nejustificat dreptul la
apărare al angajatorului, care este pus într-o situație de
dezechilibru față de angajatul care are calitatea de reclamant.
Autorul excepției invocă faptul că intervalul de timp dintre data
primirii citației și data termenului de judecată este prea scurt
pentru ca un angajator să își exercite dreptul la apărare și să se
achite de sarcina probei care îi revine. De asemenea, faptul că
prevederile art. 164 din Codul de procedură civilă lasă la
aprecierea instanței posibilitatea conexării cauzelor și nu obligă
la luarea unei astfel de măsuri, ceea ce ar conduce la o
economie de timp și de cheltuieli, precum și la o judecată
unitară, este de natură să aducă atingere dreptului la apărare.
Astfel, dispozițiile legale atacate încalcă, în opinia autorului,
și principiul efectivității juridice.
De asemenea, se mai susține că obligarea angajatorului de
a suporta nelimitat întreaga sarcină a probei vine în contradicție
cu normele constituționale ce configurează alcătuirea sistemului
judiciar bazat pe egalitate de tratament, imparțialitate și echitate
procesuală, determinându-l să realizeze o probațiune diabolică,
mai mult decât împovărătoare, cu consecința suportării efectelor
administrării unor probe speciale în interesul adversarilor
procesuali, cum ar fi, cu titlu de exemplu — expertizele, care în

5

cazul unor coparticipanți procesuali ajung la costuri uriașe,
suportate de angajator.
În ceea ce privește prevederile art. 298 alin. (2) ultima liniuță
din Codul muncii autorii excepției de neconstituționalitate susțin,
în esență, că aceste dispoziții, care prevăd că orice dispoziție
contrară acestui act normativ se abrogă, sunt contrare dispozițiilor
art. 1 alin. (4) și (5), art. 73 alin. (3) lit. p) și art. 79 alin. (1) din
Constituție, precum și prevederilor art. 6 din Convenția pentru
apărarea drepturilor omului și a libertăților fundamentale. Astfel,
consideră că textul de lege criticat, prin formularea sa imprecisă,
poate ridica dificultăți de interpretare și aplicare a legii. În acest
sens, autorii fac referire la normele procedurale aplicabile în
spețele lor, care au ca obiect conflicte de muncă, arătând că
art. 298 alin. (2) ultima liniuță din Codul muncii nu este în
măsură să clarifice care dintre acestea urmează să se aplice.
Astfel, arată că prevederile art. 72 din Legea nr. 168/1999
privind soluționarea conflictelor de muncă sunt diferite de cele
ale art. 284 din Codul muncii, care reglementează aceeași
materie, respectiv instanța competentă să soluționeze aceste
conflicte. Cu toate că, din perspectiva principiilor de aplicare a
legii în timp, în speță ar trebui să fie incidente reglementările mai
noi, respectiv cele ale Codului muncii, caracterul special pe care
îl are Legea nr. 168/1999 față de dreptul comun în materie,
reglementat de Codul muncii, poate conduce la o concluzie
contrară, potrivit căreia incidente ar fi dispozițiile legii speciale.
Toate aceste argumente sprijină concluzia pe care autorul
excepției o consideră esențială pentru motivarea sa, anume că
prevederile art. 298 alin. (2) ultima liniuță din Codul muncii
încalcă principiul efectivității juridice, consacrat de Curtea
Europeană a Drepturilor Omului. Acest principiu presupune că
legiuitorul are obligația de a asigura adoptarea unor dispoziții
legale eficiente care să fie coerente (Cauza Unedic contra
Franței — 2008), să evite paralelismul legislativ (Cauza Katz
contra României — 2009), să aibă vocația de a respecta
drepturile și libertățile fundamentale ale cetățenilor și să aibă o
aplicabilitate practică uniformă, pentru a se evita o jurisprudență
neuniformă (Cauza Santo Pinto contra Portugaliei — 2008). În
plus față de acestea, autorul excepției amintește că, prin
dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru
elaborarea actelor normative, legiuitorul a impus cu caracter
imperativ abrogarea expresă directă, excluzând, prin urmare,
abrogarea implicită. Acest mod de abordare a fost determinat
atât pentru a asigura coerența sistemului legislativ, cât și pentru
a asigura eficacitatea principiului separației puterilor în stat,
întrucât nu permite judecătorului să legifereze expres unde
legiuitorul a tăcut, respectiv să constate abrogarea, deși
legiuitorul nu a făcut-o. Nerespectarea prevederilor Legii
nr. 24/2000 prin reglementarea unei norme care are un efect
abrogator implicit, precum textul de lege criticat, are semnificația
încălcării art. 1 alin. (5) din Constituție, care prevede
obligativitatea respectării Constituției și a legilor, obligație căreia
trebuie să i se supună inclusiv Parlamentul, întrucât textul
constituțional nu face nicio distincție cu privire la destinatarii
normei.
Instanțele de judecată și-au exprimat opinia în sensul că
dispozițiile de lege criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că dispozițiile legale atacate sunt
constituționale.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 272/27.IV.2010
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, art. 287, art. 288 și art. 298 alin. (2) teza
finală din Legea nr. 53/2003 — Codul muncii, ale art. 74, art. 75
și art. 77 din Legea nr. 168/1999 privind soluționarea conflictelor
de muncă, publicată în Monitorul Oficial al României, Partea I,
nr. 582 din 29 noiembrie 1999, cu modificările și completările
ulterioare, și ale art. 164 din Codul de procedură civilă, dispoziții
ce au următorul conținut:
— Art. 286 din Codul muncii: ă(1) Cererile referitoare la
soluționarea conflictelor de muncă se judecă în regim de
urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 288 din Codul muncii: ăAdministrarea probelor se face
cu respectarea regimului de urgență, instanța fiind în drept să
decadă din beneficiul probei admise partea care întârzie în mod
nejustificat administrarea acesteia.”;
— Art. 298 alin. (2) ultima liniuță: ă(2) Pe data intrării în
vigoare a prezentului cod se abrogă: [... ]
— orice alte dispoziții contrare.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999:ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ăPărțile vor putea
cere întrunirea mai multor pricini ce se află înaintea aceleiași
instanțe sau instanțe deosebite, de același grad, în care sunt
aceleași părți sau chiar împreună cu alte părți și al căror obiect
și cauză au între dânsele o strânsă legătură.
Întrunirea poate fi făcută de judecător chiar dacă părțile nu au
cerut-o.
Dosarul va fi trimis instanței mai întâi învestită, afară numai
dacă amândouă părțile cer trimiterea lui la una din celelalte
instanțe.
Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În opinia autorului excepției de neconstituționalitate,
dispozițiile legale criticate contravin prevederilor constituționale

ale art. 1 alin. (4) și (5) referitoare la principiul separației și
echilibrului puterilor în stat și obligativitatea respectării
Constituției și a legilor, art. 21 alin. (1), (2) și (3) privind accesul
liber la justiție, art. 24 privind dreptul la apărare, art. 53 privind
restrângerea exercițiului unor drepturi sau al unor libertăți,
art. 73 alin. (3) lit. p) privind reglementarea prin lege organică a
regimului general privind raporturile de muncă, sindicatele,
patronatele și protecția socială, art. 79 alin. (1) referitor la
Consiliul Legislativ și art. 124 privind înfăptuirea justiției, precum
și dispozițiilor art. 6 din Convenția pentru apărarea drepturilor
omului și a libertăților fundamentale privind dreptul la un proces
echitabil, prin raportare la art. 11 alin. (2) și art. 20 din Constituție
referitoare la raporturile dintre tratatele internaționale în materia
drepturilor omului și dreptul intern.
Examinând excepția de neconstituționalitate, Curtea reține
că s-a pronunțat asupra dispozițiilor art. 286, art. 287 și art. 288
din Legea nr. 53/2003 — Codul muncii, ale art. 74, art. 75 și
art. 77 din Legea nr. 168/1999 privind soluționarea conflictelor
de muncă și ale art. 164 din Codul de procedură civilă prin
Decizia nr. 1.015 din 7 iulie 2009, publicată în Monitorul Oficial
al României, Partea I, nr. 547 din 6 august 2009, respingând
excepția de neconstituționalitate ridicată de același autor. Cu
acel prilej, Curtea a constatat că dispozițiile art. 286, art. 287 și
art. 288 din Codul muncii și ale art. 74, art. 75 și art. 77 din
Legea nr. 168/1999 sunt constituționale, întrucât acestea sunt
norme care stabilesc o procedură specială, derogatorie, privind
termenele de judecată și modalitatea administrării probelor în
cazul judecării cererilor referitoare la conflictele de muncă.
Modalitatea în care au fost reglementate aceste dispoziții este o
opțiune a legiuitorului, care a avut în vedere instituirea unei
proceduri simple și urgente, adaptată raporturilor de muncă și
exercitării dreptului la muncă. Regulile de procedură prevăzute
de aceste dispoziții se aplică în mod echitabil atât angajatorilor,
cât și angajaților, fără a fi favorizată o categorie sau alta.
În ceea ce privește dispozițiile art. 164 din Codul de
procedură civilă, Curtea a constatat că acestea nu contravin
prevederilor constituționale invocate, ele reglementând norme
de procedură a căror interpretare și aplicare revin instanțelor de
judecată.
Cu privire la dispozițiile art. 298 alin. (2) ultima liniuță din
Legea nr. 53/2003 — Codul muncii, Curtea reține că s-a mai
pronunțat asupra acestor dispoziții prin Decizia nr. 1.017 din
7 iulie 2009, publicată în Monitorul Oficial al României, Partea I,
nr. 567 din 14 august 2009, respingând excepția de
neconstituționalitate. Cu acel prilej, Curtea a constatat că
întreaga motivare a acesteia se referea la modul de interpretare
și aplicare în timp a două legi organice, și anume Codul muncii
și Legea nr. 168/1999 privind soluționarea conflictelor de muncă.
Se arăta, în acest sens, că există o practică neunitară la nivelul
instanțelor de judecată, în privința constatării abrogării implicite
a prevederilor art. 72 din Legea nr. 168/1999 privind
soluționarea conflictelor de muncă, având drept consecință
pronunțarea unor hotărâri judecătorești diferite asupra aceleiași
probleme de drept. De asemenea, se susținea nerespectarea
normelor de tehnică legislativă cu prilejul adoptării Codului
muncii.
Or, toate aspectele invocate, ce țin de modul de aplicare a
legii și de stabilirea unei interpretări unitare a actelor normative,
nu intră în competența instanței de contencios constituțional,
așa cum este reglementată aceasta de Legea fundamentală și
de Legea nr. 47/1992, ci a instanțelor de judecată, respectiv a
Înaltei Curți de Casație și Justiție, așa cum prevăd dispozițiile
art. 126 alin. (1) și (3) din Constituție, care statuează că:
ă(1) Justiția se realizează prin Înalta Curte de Casație și Justiție
și prin celelalte instanțe judecătorești stabilite de lege”, [...],
ă(3) Înalta Curte de Casație și Justiție asigură interpretarea și

MONITORUL OFICIAL AL ROMÂNIEI, PARTEA I, Nr. 272/27.IV.2010
aplicarea unitară a legii de către celelalte instanțe judecătorești,
potrivit competenței sale.”
De asemenea, Curtea a reținut că atribuțiile sale privind
analiza conformității unor texte de lege cu Constituția nu se pot
extinde și asupra aspectelor ce țin de respectarea normelor de

7

tehnică legislativă, atâta timp cât aceste norme nu au relevanță
în plan constituțional.
Întrucât nu au intervenit elemente noi de natură să modifice
jurisprudența Curții, atât soluția, cât și considerentele deciziilor
menționate își păstrează valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, art. 287, art. 288 și art. 298 alin. (2) ultima liniuță din
Legea nr. 53/2003 — Codul muncii, ale art. 74, art. 75 și art. 77 din Legea nr. 168/1999 privind soluționarea conflictelor de muncă
și ale art. 164 din Codul de procedură civilă, excepție ridicată de Societatea Comercială ăPetrom” — S.A. din București în dosarele
nr. 689/84/2009, nr. 691/84/2009 și nr. 690/84/2009 ale Tribunalului Sălaj — Secția civilă, în dosarele nr. 166/87/2009,
nr. 137/87/2009 și nr. 1.881/87/2009 ale Tribunalului Teleorman — Secția conflicte de muncă, asigurări sociale și de contencios
administrativ și fiscal, în Dosarul nr. 891/40/2009 al Tribunalului Botoșani — Secția civilă, în dosarele nr. 2.139/99/2009,
nr. 936/99/2009, nr. 2.432/99/2009, nr. 2.206/99/2009 și nr. 925/99/2009 ale Tribunalului Iași — Secția civilă și litigii de muncă și
în Dosarul nr. 1.124/104/2009 al Tribunalului Olt — Secția civilă.
Definitivă și general obligatorie.
Pronunțată în ședința publică din data de 2 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 219
din 9 martie 2010

referitoare la excepția de neconstituționalitate a prevederilor art. 97 alin. (3) și (11)
din Ordonanța de urgență a Guvernului nr. 194/2002 privind regimul străinilor în România
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 97 alin. (3) și (11) din Ordonanța de urgență
a Guvernului nr. 194/2002 privind regimul străinilor în România,
excepție ridicată de Mohamad Mohamad Ahmed Abdel Hadi în
Dosarul nr. 4.752/2/2009 al Curții de Apel București — Secția
a VIII-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
arătând că textele de lege criticate sunt conforme prevederilor
constituționale și convenționale invocate de autorul acesteia.

C U R T E A,

având în vedere actele și lucrările dosarului, constată
următoarele:
Prin Încheierea din 29 mai 2009, pronunțată în Dosarul
nr. 4.752/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 97 alin. (3) și (11) din Ordonanța de urgență
a Guvernului nr. 194/2002 privind regimul străinilor în
România. Excepția de neconstituționalitate a fost ridicată de
Mohamad Mohamad Ahmed Abdel Hadi într-o cauză având ca
obiect soluționarea unei cereri de luare în custodie publică
formulate de Oficiul Român pentru Imigrări.
În motivarea excepției de neconstituționalitate, autorul
acesteia susține că textele de lege criticate încalcă dreptul
constituțional la apărare, întrucât nu reglementează o procedură
clară pentru luarea în custodie publică și întrucât limitează
durata procedurii. Precizează că se aduce ăo gravă atingere
independenței justiției, prin aceea că soluția prelungirii custodiei
publice este impusă instanței chiar prin lege”. În opinia sa, este
nesocotit și principiul egalității părților în proces, întrucât textul
de lege criticat exceptează Ministerul Administrației și Internelor,
în calitate de reclamant, de la plata taxei de timbru pentru
acțiunea introdusă. Autorul excepției precizează că, în cadrul
procesului prin care se solicită luarea în custodie publică a

8

MONITORUL OFICIAL AL ROMÂNIEI, PARTEA I, Nr. 272/27.IV.2010

străinilor, nu sunt respectate toate garanțiile procesuale
prevăzute de lege în vederea asigurării dreptului la apărare. Mai
arată că accesul la justiție este limitat, întrucât măsura se ia pe
o perioadă de 2 ani, timp în care nu se analizează dacă mai
subzistă motivele avute în vedere la luarea deciziei sau dacă
starea de fapt s-a schimbat, spre deosebire de procesele
penale, în care necesitatea menținerii măsurii arestării se
verifică din 30 în 30 de zile. Arată că măsura este privativă de
libertate, constituind și o restrângere a libertății de circulație.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 97 alin. (3) și (11) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul cuprins:
— Art. 97 alin. (3) și (11): ă(3) În cazul străinilor împotriva
cărora s-a dispus măsura expulzării, instanța poate dispune ca
străinul să fie luat în custodie publică până la efectuarea
expulzării de către organele de poliție, în conformitate cu
prevederile Codului de procedură penală, fără ca perioada de
custodie publică să depășească 2 ani. (...)
(11) În cazul prevăzut la alin. (3), dacă instanța care a
pronunțat hotărârea penală nu a dispus luarea în custodie
publică, Oficiul Român pentru Imigrări poate solicita Curții de
Apel București luarea în custodie publică a străinului care
urmează a fi expulzat. Instanța soluționează cererea în termen
de 3 zile de la data primirii acesteia. Hotărârea instanței este
definitivă și irevocabilă.”
În opinia autorului excepției de neconstituționalitate, textele
de lege criticate contravin următoarelor dispoziții din Constituție:
art. 1 alin. (4) care instituie principiul separației și echilibrului
puterilor în stat, art. 16 care consacră principiul egalității
cetățenilor în fața legii și a autorităților publice, art. 21 privind
dreptul la un proces echitabil, art. 23 alin. (1) care stabilește că
libertatea individuală și siguranța persoanei sunt inviolabile,
art. 24 care garantează dreptul la apărare, art. 53 referitor la
restrângerea exercițiului unor drepturi sau al unor libertăți și
art. 124 alin. (3) potrivit căruia judecătorii sunt independenți și se
supun numai legii. Invocă și dispozițiile art. 5 din Convenția
pentru apărarea drepturilor omului și a libertăților fundamentale
care garantează dreptul la libertate și siguranță. De asemenea,
consideră că sunt încălcate și prevederile art. 33 — ăExpulzarea
ca pedeapsă sau măsură accesorie” din Directiva 2004/38/CE
a Parlamentului European și a Consiliului din 29 aprilie 2004
privind dreptul la liberă circulație și ședere pe teritoriul statelor
membre pentru cetățenii Uniunii și membrii familiilor acestora,
de modificare a Regulamentului (CEE) nr. 1.612/68 și de
abrogare a Directivelor 64/221/CEE, 68/360/CEE, 72/194/CEE,

73/148/CEE, 75/34/CEE, 75/35/CEE, 90/364/CEE, 90/365/CEE
și 93/96/CEE (publicată în Jurnalul Oficial al Uniunii Europene
nr. L 158/77 din 30 aprilie 2004).
Examinând excepția de neconstituționalitate, Curtea observă
că, potrivit art. 97 alin. (1) din Ordonanța de urgență a
Guvernului nr. 194/2002, luarea în custodie publică este o
măsură de restrângere temporară a libertății de mișcare pe
teritoriul statului român, dispusă de magistrat împotriva a trei
categorii de străini: cei care nu au putut fi îndepărtați sub escortă
în termenul prevăzut de lege, cei care au fost declarați
indezirabili sau cei cu privire la care instanța a dispus
expulzarea. Autorul prezentei excepții de neconstituționalitate
aparține ultimei categorii. Astfel cum se arată în art. 94 alin. (1)
din ordonanța de urgență menționată, măsura expulzării se
poate dispune, în condițiile prevăzute de Codul penal și de
Codul de procedură penală, împotriva străinilor care au săvârșit
infracțiuni pe teritoriul României. Scopul său îl constituie
împiedicarea acestora de a se sustrage de la executarea
măsurii expulzării, ca măsură de siguranță dispusă de instanțele
române împotriva lor. Luarea în custodie publică este, așadar,
într-o asemenea situație, consecința comportamentului culpabil
al străinului care a încălcat legea penală și a săvârșit o
infracțiune constatată și pedepsită printr-o hotărâre
judecătorească definitivă, nesocotind astfel prevederile art. 1
alin. (5) din Constituție, care instituie obligativitatea respectării
legilor, fără a distinge între cetățenii români și străini ori apatrizi.
Măsura luării în custodie publică a străinilor împotriva cărora
s-a luat măsura expulzării de pe teritoriul României se dispune
de instanța competentă, care, în urma administrării probelor
aflate la dosar, va pronunța o soluție care nu este automat
impusă de lege, așa cum afirmă autorul excepției. Curtea
constată că această măsură se dispune de către instanță fie în
același moment în care decide și expulzarea, fie ulterior, la
cererea Oficiului Român pentru Imigrări, pentru străinii față de
care, deși a dispus expulzarea, nu s-a pronunțat și cu privire la
luarea lor în custodie publică. Așadar, indiferent de situație,
această măsură se ia în cadrul unui proces desfășurat în fața
unei instanțe judecătorești care se bucură de independență și
imparțialitate și în cursul căruia străinul își poate exercita
neîngrădit dreptul la apărare, beneficiind de toate garanțiile
specifice procesului echitabil.
În consecință, Curtea nu poate reține critica referitoare la
încălcarea prevederilor art. 21 privind accesul liber la justiție,
art. 24 referitor la dreptul la apărare și art. 124 alin. (3) din
Constituție, privind independența judecătorilor.
În ceea ce privește invocarea art. 5 din Convenția pentru
apărarea drepturilor omului și a libertăților fundamentale și a
celor ale art. 23 alin. (1) din Constituție referitoare la libertatea
individuală și siguranță, Curtea constată că nu poate reține
critica prin raportare la aceste prevederi convenționale și
constituționale, deoarece luarea în custodie publică este, așa
cum s-a arătat mai sus, o măsură administrativă de restrângere
temporară a libertății de circulație a străinului care urmează să
fie expulzat de pe teritoriul României, iar nu o măsură privativă
de libertate.
Măsura luării în custodie publică fiind luată, în cazul vizat de
textul de lege criticat, până la momentul în care se pune în
executare expulzarea dispusă de instanță, Curtea observă că
nu se poate face analogie cu procedura verificării periodice a
legalității luării și menținerii măsurii arestării preventive, astfel
cum susține autorul excepției.
În acord cu jurisprudența sa anterioară, reprezentată de
Decizia nr. 714 din 7 mai 2009, publicată în Monitorul Oficial al
României, Partea I, nr. 449 din 30 iunie 2009, Curtea constată
că, în ceea ce privește critica referitoare la exceptarea
Ministerului Administrației și Internelor, prin Oficiul Român pentru
Imigrări, în calitate de reclamant, de la plata taxei de timbru
pentru acțiunea introdusă, autorul excepției este, de fapt,

MONITORUL OFICIAL AL ROMÂNIEI, PARTEA I, Nr. 272/27.IV.2010
nemulțumit de lipsa din cuprinsul textelor de lege criticate a unor
prevederi care să impună acestei autorități obligația plății unei
astfel de taxe. Or, potrivit art. 2 alin. (3) din Legea nr. 47/1992
privind organizarea și funcționarea Curții Constituționale,
instanța de contencios constituțional nu poate să modifice sau
să completeze textele de lege ce îi sunt supuse controlului,
asemenea atribuții intrând în competența exclusivă a puterii
legislative.
Totodată, Curtea reține că măsura administrativă a luării în
custodie publică este în concordanță cu dispozițiile art. 53 din
Constituție, în virtutea cărora exercițiul unor drepturi sau al unor

9

libertăți poate fi restrâns numai prin lege și numai dacă se
impune, printre altele, pentru apărarea securității naționale, a
ordinii, a sănătății ori a moralei publice.
În ceea ce privește invocarea de către autorul excepției, în
motivarea acesteia, a prevederilor art. 33 din Directiva
2004/38/CE a Parlamentului European și a Consiliului Uniunii
Europene, referitoare la instituția expulzării, Curtea observă că
aceasta nu constituie o problemă de constituționalitate, ci de
aplicare a legii, a cărei soluționare revine judecătorului învestit
cu soluționarea litigiului în cadrul căreia a fost ridicată excepția
de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 97 alin. (3) și (11) din Ordonanța de urgență a Guvernului
nr. 194/2002 privind regimul străinilor în România, excepție ridicată de Mohamad Mohamad Ahmed Abdel Hadi în Dosarul
nr. 4.752/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 9 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 285
din 18 martie 2010

referitoare la excepția de neconstituționalitate a prevederilor art. 97 alin. (5) și (7)
din Ordonanța de urgență a Guvernului nr. 194/2002 privind regimul străinilor în România
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 97 alin. (5) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Zameer Hussian în Dosarul nr. 6.467/2/2009
al Curții de Apel București — Secția a VIII-a contencios
administrativ și fiscal și care formează obiectul Dosarului Curții
Constituționale nr. 5.725D/2009.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în următoarele dosare:
Dosarul nr. 5.726D/2009 având ca obiect aceeași excepție de
neconstituționalitate, ridicată de Hussian Chand în Dosarul

nr. 6.468/2/2009 al Curții de Apel București — Secția a VIII-a
contencios administrativ și fiscal; Dosarul nr. 7.264D/2009
având ca obiect excepția de neconstituționalitate a prevederilor
art. 97 alin. (5) și (7) din Ordonanța de urgență a Guvernului
nr. 194/2002, ridicată de Tahar Hizar Hayat în Dosarul
nr. 7.711/2/2008 al aceleiași instanțe; dosarele nr. 7.623D/2009
și nr. 7.624D/2009 având ca obiect excepția de
neconstituționalitate a prevederilor art. 97 alin. (5) din același
act normativ, ridicată de Rana Jaipal Singh și Aslami Hamed în
dosarele nr. 7.101/2/2009 și, respectiv, nr. 7.568/2/2009 ale
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă doamna
Elena Andrei, interpret autorizat de limba engleză, și doamna
Alexandra Gotea, interpret autorizat de limba persană.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea dosarelor nr. 5.726D/2009,

10

MONITORUL OFICIAL AL ROMÂNIEI, PARTEA I, Nr. 272/27.IV.2010

nr. 7.264D/2009, nr. 7.623D/2009 și nr. 7.624D/2009 la Dosarul
nr. 5.725D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, precizând că instanța de contencios
constituțional are o bogată jurisprudență prin care a constatat
caracterul constituțional al prevederilor art. 97 alin. (5) și (7) din
Ordonanța de urgență a Guvernului nr. 194/2002 prin raportare
la aceleași texte din Legea fundamentală și din Convenția
pentru apărarea drepturilor omului și a libertăților fundamentale
ca și cele invocate în prezenta cauză.
C U R T E A,

având în vedere actele și lucrările dosarelor, constată
următoarele:
Prin încheierile din 21 iulie 2009, 4 decembrie 2008, 6 august
2009 și 11 august 2009, pronunțate în dosarele
nr. 6.467/2/2009, nr. 6.468/2/2009, nr. 7.711/2/2008,
nr. 7.101/2/2009 și, respectiv, nr. 7.568/2/2009, Curtea de Apel
București — Secția a VIII-a contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 97 alin. (5) și ale
art. 97 alin. (5) și (7) din Ordonanța de urgență a Guvernului
nr. 194/2002 privind regimul străinilor în România. Excepția
a fost ridicată de Zameer Hussian, Hussian Chand, Tahar Hizar
Hayat, Rana Jaipal Singh și Aslami Hamed în cauze având ca
obiect prelungirea duratei măsurii luării în custodie publică,
solicitată de Oficiul Român pentru Imigrări.
În motivarea excepțiilor de neconstituționalitate se
susține că textele de lege criticate încalcă dreptul la apărare,
întrucât nu reglementează o procedură clară de prelungire a
perioadei de luare în custodie publică, iar în cadrul procesului nu
sunt respectate toate garanțiile procesuale prevăzute de lege.
Se arată că se aduce atingere independenței justiției, soluția
prelungirii măsurii luării în custodie publică fiind impusă instanței
prin lege. Este nesocotit și principiul egalității părților în proces,
întrucât textul de lege criticat exceptează Ministerul
Administrației și Internelor, în calitate de reclamant, de la plata
taxei de timbru pentru acțiunea introdusă. Se susține că accesul
la justiție este limitat, întrucât nu se analizează dacă mai
subzistă motivele avute în vedere la luarea deciziei sau dacă
starea de fapt s-a schimbat. Se arată că măsura este privativă
de libertate, constituind și o restrângere a libertății de circulație.
În plus, normele criticate ar trebui să prevadă ca luarea în
custodie publică să înceteze de drept în situația în care străinul
beneficiază de permisiune de ședere, acordată potrivit art. 88 și
89 din Legea nr. 122/2006 privind azilul în România.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul, în punctul său de vedere transmis în Dosarul
nr. 7.264D/2009 și în Dosarul nr. 7.623D/2009, apreciază că
prevederile art. 97 alin. (5) și (7) din Ordonanța de urgență a
Guvernului nr. 194/2002 sunt în deplină concordanță cu
dispozițiile constituționale și convenționale invocate de autorii
excepției.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

C U R T E A,

examinând actele de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 97 alin. (5) și (7) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, având următorul conținut:
— Art. 97 alin. (5) și (7): ă(5) Prelungirea duratei de luare în
custodie publică a străinilor prevăzuți la alin. (2) care nu au putut
fi îndepărtați de pe teritoriul României în termen de 30 de zile se
dispune de către curtea de apel în a cărei rază de competență
teritorială se află locul de cazare, la solicitarea motivată a
Oficiului Român pentru Imigrări. Instanța trebuie să se pronunțe
înainte de expirarea termenului luării în custodie publică dispuse
anterior, iar hotărârea instanței este irevocabilă. (...)
(7) În situația în care, ulterior luării în custodie publică a unui
străin, se constată existența unuia dintre cazurile prevăzute la
art. 92 alin. (1) sau acesta formulează pentru prima dată o
cerere pentru acordarea unei forme de protecție, măsura luării
în custodie publică încetează de drept. La formularea unei a
doua cereri, măsura luării în custodie publică încetează la data
acordării accesului la o nouă procedură.”
În opinia autorilor excepției de neconstituționalitate, textele
de lege criticate contravin următoarelor dispoziții din Legea
fundamentală: art. 1 alin. (4) care instituie principiul separației și
echilibrului puterilor în stat, art. 16 care consacră principiul
egalității cetățenilor în fața legii și a autorităților publice, art. 21
privind dreptul la un proces echitabil, art. 23 alin. (1) care
stabilește că libertatea individuală și siguranța persoanei sunt
inviolabile, art. 24 care garantează dreptul la apărare, art. 53
referitor la restrângerea exercițiului unor drepturi sau al unor
libertăți și art. 124 alin. (3) potrivit căruia judecătorii sunt
independenți și se supun numai legii. De asemenea, se invocă
și dispozițiile art. 5 din Convenția pentru apărarea drepturilor
omului și a libertăților fundamentale care garantează dreptul la
libertate și siguranță.
Examinând excepția de neconstituționalitate, Curtea
constată că prevederile art. 97 alin. (5) și (7) din Ordonanța de
urgență a Guvernului nr. 194/2002 privind regimul străinilor în
România au mai format obiect al controlului de
constituționalitate, din perspectiva unor critici similare și prin
raportare la aceleași dispoziții din Constituție și din Convenția
pentru apărarea drepturilor omului și a libertăților fundamentale
ca și cele indicate de autorii prezentei excepții. Prin mai multe
decizii, dintre care pot fi menționate, cu titlu exemplificativ,
Decizia nr. 384 din 19 martie 2009, publicată în Monitorul Oficial
al României, Partea I, nr. 293 din 5 mai 2009, Decizia nr. 714 din
7 mai 2009, publicată în Monitorul Oficial al României, Partea I,
nr. 449 din 30 iunie 2009, și Decizia nr. 1.334 din 22 octombrie
2009, publicată în Monitorul Oficial al României, Partea I, nr. 822
din 30 noiembrie 2009, Curtea a respins ca neîntemeiată
excepția de neconstituționalitate, pentru motivele acolo reținute.
Întrucât nu au fost învederate elemente de noutate care să fie de
natură să conducă la modificarea acestei jurisprudențe, soluția
pronunțată prin deciziile amintite și argumentele pe care aceasta
s-a bazat își mențin valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 272/27.IV.2010

11

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge excepția de neconstituționalitate a prevederilor art. 97 alin. (5) și (7) din Ordonanța de urgență a Guvernului
nr. 194/2002 privind regimul străinilor în România, excepție ridicată de Zameer Hussian, Hussian Chand, Tahar Hizar Hayat, Rana
Jaipal Singh și Aslami Hamed în dosarele nr. 6.467/2/2009, nr. 6.468/2/2009, nr. 7.711/2/2008, nr. 7.101/2/2009 și, respectiv,
nr. 7.568/2/2009 ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 291
din 18 martie 2010

referitoare la excepția de neconstituționalitate a prevederilor art. I pct. 1—5 și 26, art. III, art. IV,
art. V, art. VIII și anexei nr. 1 din Ordonanța de urgență a Guvernului nr. 105/2009 privind unele
măsuri în domeniul funcției publice, precum și pentru întărirea capacității manageriale la nivelul
serviciilor publice deconcentrate ale ministerelor și ale celorlalte organe ale administrației publice
centrale din unitățile administrativ-teritoriale și ale altor servicii publice, precum
și pentru reglementarea unor măsuri privind cabinetul demnitarului din administrația publică
centrală și locală, cancelaria prefectului și cabinetul alesului local
Ioan Vida
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Augustin Zegrean
— judecător
Carmen-Cătălina Gliga
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor Ordonanței de urgență a Guvernului nr. 37/2009
privind unele măsuri de îmbunătățire a activității administrației
publice, excepție ridicată de Virgil Lungu în Dosarul
nr. 659/36/2009 al Curții de Apel Constanța — Secția
comercială, maritimă și fluvială, contencios administrativ și
fiscal, care formează obiectul Dosarului nr. 7.189D/2009 al Curții
Constituționale.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în dosarele
nr. 7.614D/2009, nr. 7.615D/2009, nr. 7.620D/2009,
nr. 7.635D/2009, nr. 7.639D/2009, nr. 7.641D/2009,
nr. 7.827D/2009,
nr.
7.846D/2009,
nr. 7.847D/2009,
nr. 7.848D/2009,
nr.
7.992D/2009,
nr. 7.996D/2009,
nr. 8.024D/2009 și nr. 8.069D/2009, având ca obiect excepții de

neconstituționalitate a Ordonanței de urgență a Guvernului
nr. 37/2009 privind unele măsuri de îmbunătățire a activității
administrației publice, în ansamblul său, precum și ale art. I,
art. III alin. (1), art. III și art. IV din aceasta, în special.
La apelul nominal se constată lipsa părților, față de care
procedura de citare a fost legal îndeplinită. Magistratul-asistent
învederează Curții că autorii excepțiilor de neconstituționalitate
ce formează obiectul dosarelor nr. 7.189D/2009 și
nr. 7.635D/2009, domnii Virgil Lungu și Ilie Liviu Constantin, au
solicitat judecarea cauzei în lipsă. Totodată, menționează că
Ministerul Educației, Cercetării, Tineretului și Sportului, parte în
Dosarul nr. 7.641D/2009, a transmis note scrise prin care
opinează că excepția de neconstituționalitate ar trebui respinsă
ca devenită inadmisibilă.
Curtea, din oficiu, văzând identitatea parțială de obiect al
cauzelor menționate, pune în discuție problema conexării lor.
Reprezentantul Ministerului Public este de acord cu
propunerea de conexare a acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea dosarelor nr. 7.614D/2009,
nr. 7.615D/2009, nr. 7.620D/2009, nr. 7.635D/2009,
nr. 7.639D/2009, nr. 7.641D/2009, nr. 7.827D/2009,
nr. 7.846D/2009, nr. 7.847D/2009, nr. 7.848D/2009,
nr. 7.992D/2009, nr. 7.996D/2009, nr. 8.024D/2009 și
nr. 8.069D/2009 la Dosarul nr. 7.189D/2009, care a fost primul
înregistrat.

12

MONITORUL OFICIAL AL ROMÂNIEI, PARTEA I, Nr. 272/27.IV.2010

Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca devenită inadmisibilă,
precizând, în acest sens, că, prin Decizia nr. 1.257 din
7 octombrie 2009, Curtea Constituțională a constatat, în cadrul
controlului prealabil, că Legea pentru aprobarea Ordonanței de
urgență a Guvernului nr. 37/2009 privind unele măsuri de
îmbunătățire a activității administrației publice este
neconstituțională. În plus, prin Decizia nr. 1.629 din 3 decembrie
2009, Curtea Constituțională a constatat că dispozițiile
Ordonanței de urgență a Guvernului nr. 37/2009 au fost preluate
în integralitate în Ordonanța de urgență a Guvernului
nr. 105/2009, astfel că și reglementările din aceasta sunt, de
asemenea, neconstituționale.
C U R T E A,

având în vedere actele și lucrările dosarelor, reține următoarele:
Prin încheierile din 2 iulie 2009, 23 septembrie 2009,
21 septembrie 2009, 5 octombrie 2009, 30 septembrie 2009,
2 octombrie 2009, 29 septembrie 2009, 9 octombrie 2009,
22 octombrie 2009 și 30 octombrie 2009, pronunțate în dosarele
nr. 659/36/2009, nr. 355/45/2009, nr. 409/45/2009,
nr. 1.699/85/2009, nr. 432/42/2009, nr. 959/35/CA/2009,
nr. 1.151/46/2009, nr. 649/36/2009, nr. 1.552/54/2009,
nr. 1.642/54/2009, nr. 1.553/54/2009, nr. 4.804/62/2009,
nr. 302/32/2009, nr. 645/36/2009 și nr. 647/36/2009, Curtea de
Apel Constanța — Secția comercială, maritimă și fluvială,
contencios administrativ și fiscal, Curtea de Apel Iași —
Secția de contencios administrativ și fiscal, Curtea de Apel
Alba Iulia — Secția de contencios administrativ și fiscal,
Curtea de Apel Ploiești — Secția comercială și de
contencios administrativ și fiscal, Curtea de Apel Oradea —
Secția comercială și de contencios administrativ și fiscal,
Curtea de Apel Pitești — Secția comercială și de contencios
administrativ și fiscal, Curtea de Apel Craiova — Secția
contencios administrativ și fiscal, Curtea de Apel Brașov —
Secția contencios administrativ și fiscal și Curtea de Apel
Bacău — Secția comercială și de contencios administrativ
au sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 37/2009 privind unele măsuri de îmbunătățire
a activității administrației publice, în ansamblul său, precum
și ale art. I, art. III alin. (1), art. III și art. IV din aceasta, în
special.
Excepțiile au fost ridicate de Virgil Lungu, Emil Alexandru
Bănceanu, Ioan Zamfir, Aurel Badiu, Ilie Liviu Constantin, Ioan
Popa, Ion Gabriel Popa, Laura Secui, Dumitru Barbu, Paul
Adamescu, Anghel Docea, Vasile Ungureanu, Liliana Manole,
Doru Țabrea și Nicolae Acceleanu în cauze având ca obiect
acțiuni în anulare a unor acte administrative emise în baza
prevederilor Ordonanței de urgență a Guvernului nr. 37/2009,
prin care s-a dispus încetarea raporturilor de muncă ale autorilor
excepției.
În motivările excepției de neconstituționalitate având un
conținut similar, se susține, în esență, că Ordonanța de urgență
a Guvernului nr. 37/2009 a fost adoptată cu încălcarea
prevederilor art. 115 alin. (4) din Constituție, întrucât nu este
motivată din punct de vedere al urgenței și nu cuprinde
justificarea situației excepționale care a determinat recurgerea
la această modalitate de reglementare. Totodată, se arată că
ordonanța de urgență criticată afectează dreptul la muncă în
însăși substanța lui, drept care are un conținut complex,
incluzând dreptul la salariu și la condiții rezonabile de viață. Se
susține că sunt încălcate și prevederile constituționale și

convenționale care garantează dreptul de proprietate, arătând,
în acest sens, că, potrivit jurisprudenței Curții Europene a
Drepturilor Omului (Cauza Buchen împotriva Cehiei, 2002),
noțiunea de ăbun” înglobează orice interes ce are valoare
economică, astfel că dreptul la salariu poate fi asimilat unui drept
de proprietate. Se mai arată că se nesocotește principiul
separației puterilor în stat, întrucât numai instanțele judecătorești
pot să pronunțe încetarea raporturilor juridice constituite prin
contractele încheiate prin voința liberă a părților, desființarea
directă prin lege reprezentând un abuz legislativ, care încalcă și
principiul libertății contractuale.
Curtea de Apel Constanța — Secția comercială, maritimă
și fluvială, contencios administrativ și fiscal a considerat, în
Dosarul
său
nr.
659/36/2009,
că
excepția
de
neconstituționalitate este admisibilă și a sesizat Curtea
Constituțională cu soluționarea acesteia, fără să își exprime
opinia cu privire la constituționalitatea acesteia. În celelalte
dosare ale sale, respectiv nr. 649/36/2009, nr. 645/36/2009 și
nr. 647/36/2009, a apreciat că textele de lege criticate sunt
neconstituționale. Aceeași opinie au exprimat-o și Curtea de
Apel Iași — Secția de contencios administrativ și fiscal,
Curtea de Apel Alba Iulia — Secția de contencios
administrativ și fiscal, Curtea de Apel Pitești — Secția
comercială și de contencios administrativ și fiscal, Curtea
de Apel Brașov — Secția contencios administrativ și fiscal
și Curtea de Apel Bacău — Secția comercială și de
contencios administrativ.
Curtea de Apel Ploiești — Secția comercială și de
contencios administrativ și fiscal, Curtea de Apel Oradea —
Secția comercială și de contencios administrativ și fiscal,
Curtea de Apel Craiova — Secția contencios administrativ
și fiscal au opinat în sensul respingerii excepției de
neconstituționalitate ca neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul precizează că ordonanța de urgență criticată a fost
abrogată expres prin art. XIV din Ordonanța de urgență a
Guvernului nr. 105/2009, ale cărei dispoziții — care au preluat în
integralitate, cu unele modificări nesemnificative, dispozițiile
inițiale în materia respectivă — au fost declarate
neconstituționale prin Decizia Curții Constituționale
nr. 1.629/2009. În aceste condiții, apreciază că excepția de
neconstituționalitate a prevederilor Ordonanței de urgență a
Guvernului nr. 37/2009 a devenit inadmisibilă.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând actele de sesizare, punctele de vedere ale
Guvernului, rapoartele întocmite de judecătorul-raportor și
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierilor de sesizare, prevederile Ordonanței de
urgență a Guvernului nr. 37/2009 privind unele măsuri de

MONITORUL OFICIAL AL ROMÂNIEI, PARTEA I, Nr. 272/27.IV.2010
îmbunătățire a activității administrației publice, publicată în
Monitorul Oficial al României, Partea I, nr. 264 din 22 mai 2009,
în ansamblul său, precum și cele ale art. I, art. III și art. IV din
aceasta. Curtea observă că Ordonanța de urgență a Guvernului
nr. 37/2009 fost abrogată expres prin art. XIV alin. (1) din
Ordonanța de urgență a Guvernului nr. 105/2009 privind unele
măsuri în domeniul funcției publice, precum și pentru întărirea
capacității manageriale la nivelul serviciilor publice
deconcentrate ale ministerelor și ale celorlalte organe ale
administrației publice centrale din unitățile administrativteritoriale și ale altor servicii publice, precum și pentru
reglementarea unor măsuri privind cabinetul demnitarului din
administrația publică centrală și locală, cancelaria prefectului și
cabinetul alesului local, publicată în Monitorul Oficial al
României, Partea I, nr. 668 din 6 octombrie 2009. Dispozițiile
Ordonanței de urgență a Guvernului nr. 37/2009 au fost preluate
în integralitatea lor, cu modificări nesemnificative, în cuprinsul
actului normativ abrogator, astfel că instanța de contencios
constituțional urmează să se pronunțe asupra prevederilor art. I
pct. 1—5 și 26, art. III, art. IV, art. V, art. VIII și anexei nr. 1 din
Ordonanța de urgență a Guvernului nr. 105/2009.
În opinia autorilor excepției de neconstituționalitate,
Ordonanța de urgență a Guvernului nr. 37/2009 și textele
criticate din cuprinsul acesteia contravin următoarelor dispoziții
din Constituție: art. 1 alin. (5) care instituie obligația respectării
Constituției, a supremației acesteia și a legilor, art. 16 alin. (1)
privind egalitatea cetățenilor în fața legii și a autorităților publice,
art. 41 alin. (1) care garantează dreptul la muncă, art. 44 referitor
la dreptul de proprietate privată, art. 61 alin. (1) care statuează
cu privire la rolul Parlamentului de unică autoritate legiuitoare a
țării, art. 115 alin. (4) și art. 115 alin. (6) care prevăd condițiile și
limitele în care Guvernul poate adopta ordonanțe de urgență.
De asemenea, sunt invocate și dispozițiile art. 6 pct. 1 din Pactul

13

internațional cu privire la drepturile economice, sociale și
culturale care recunosc și garantează dreptul la muncă și cele
ale art. 1 paragraful 1 din primul Protocol adițional la Convenția
pentru apărarea drepturilor omului și a libertăților fundamentale
privind protecția proprietății. În plus, sunt invocate și prevederile
art. 2, art. 7 și art. 21 pct. 2 din Declarația Universală a
Drepturilor Omului, care consacră, sub diverse forme, egalitatea
oamenilor în fața legii.
Examinând excepția de neconstituționalitate, Curtea reține
că, prin Decizia nr. 1.629 din 3 decembrie 2009, publicată în
Monitorul Oficial al României, Partea I, nr. 28 din 14 ianuarie
2010, Curtea a analizat constituționalitatea Ordonanței de
urgență a Guvernului nr. 37/2009 și a observat că dispozițiile
acesteia au fost preluate în integralitate și cu modificări
nesemnificative în cuprinsul unor dispoziții din actul normativ
abrogator — Ordonanța de urgență a Guvernului nr. 105/2009.
Ca atare, Curtea s-a pronunțat asupra dispozițiilor art. I pct. 1—
5 și 26, art. III, art. IV, art. V, art. VIII și anexei nr. 1 din Ordonanța
de urgență a Guvernului nr. 105/2009 și a constatat, pentru
argumentele acolo arătate, că acestea sunt neconstituționale.
Ulterior pronunțării acestei decizii, Curtea a soluționat
excepția de neconstituționalitate a acelorași prevederi legale cu
care a fost sesizată și în cauza de față și, ținând cont de
dispozițiile art. 147 alin. (1) și (4) din Constituție și de cele ale
art. 29 alin. (3) și (6) din Legea nr. 47/1992 privind organizarea
și funcționarea Curții Constituționale, a respins-o ca devenită
inadmisibilă, prin Decizia nr. 68 din 19 ianuarie 2010, publicată
în Monitorul Oficial al României, Partea I, nr. 119 din 23 februarie
2010. Întrucât, până la momentul pronunțării prezentei decizii,
nu au mai intervenit alte evenimente legislative, se impune
menținerea aceleiași soluții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge, ca devenită inadmisibilă, excepția de neconstituționalitate a dispozițiilor art. I pct. 1—5 și 26, art. III, art. IV,
art. V, art. VIII și anexei nr. 1 din Ordonanța de urgență a Guvernului nr. 105/2009 privind unele măsuri în domeniul funcției publice,
precum și pentru întărirea capacității manageriale la nivelul serviciilor publice deconcentrate ale ministerelor și ale celorlalte organe
ale administrației publice centrale din unitățile administrativ-teritoriale și ale altor servicii publice, precum și pentru reglementarea
unor măsuri privind cabinetul demnitarului din administrația publică centrală și locală, cancelaria prefectului și cabinetul alesului
local, excepție ridicată de Virgil Lungu, Emil Alexandru Bănceanu, Ioan Zamfir, Aurel Badiu, Ilie Liviu Constantin, Ioan Popa, Ion
Gabriel Popa, Laura Secui, Dumitru Barbu, Paul Adamescu, Anghel Docea, Vasile Ungureanu, Liliana Manole, Doru Țabrea și
Nicolae Acceleanu în dosarele nr. 659/36/2009, nr. 355/45/2009, nr. 409/45/2009, nr. 1.699/85/2009, nr. 432/42/2009,
nr. 959/35/CA/2009, nr. 1.151/46/2009, nr. 649/36/2009, nr. 1.552/54/2009, nr. 1.642/54/2009, nr. 1.553/54/2009, nr. 4.804/62/2009,
nr. 302/32/2009, nr. 645/36/2009 și nr. 647/36/2009 ale Curții de Apel Constanța — Secția comercială, maritimă și fluvială,
contencios administrativ și fiscal, Curții de Apel Iași — Secția de contencios administrativ și fiscal, Curții de Apel Alba Iulia — Secția
de contencios administrativ și fiscal, Curții de Apel Ploiești — Secția comercială și de contencios administrativ și fiscal, Curții de
Apel Oradea — Secția comercială și de contencios administrativ și fiscal, Curții de Apel Pitești — Secția comercială și de contencios
administrativ și fiscal, Curții de Apel Craiova — Secția contencios administrativ și fiscal, Curții de Apel Brașov — Secția contencios
administrativ și fiscal și Curții de Apel Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

14

MONITORUL OFICIAL AL ROMÂNIEI, PARTEA I, Nr. 272/27.IV.2010
CURTEA CONSTITUȚIONALĂ

D E C I Z I A Nr. 355
din 25 martie 2010

referitoare la excepția de neconstituționalitate a dispozițiilor art. I pct. 2 și 3 din Ordonanța
de urgență a Guvernului nr. 151/2008 pentru modificarea și completarea Ordonanței Guvernului
nr. 15/2008 privind creșterile salariale ce se vor acorda în anul 2008 personalului din învățământ,
ale art. 2 și art. 3 din Ordonanța de urgență a Guvernului nr. 1/2009 privind unele măsuri
în domeniul salarizării personalului din sectorul bugetar, ale art. 2 și art. 3 din Ordonanța
de urgență a Guvernului nr. 31/2009 privind unele măsuri în domeniul salarizării personalului
din sectorul bugetar și ale art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din sectorul bugetar
pentru perioada mai—decembrie 2009
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Doina Suliman

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. I pct. 2 și 3 din Ordonanța de urgență a
Guvernului nr. 151/2008 pentru modificarea și completarea
Ordonanței Guvernului nr. 15/2008 privind creșterile salariale ce
se vor acorda în anul 2008 personalului din învățământ, ale
art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din
sectorul bugetar, ale art. 2 și art. 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009 privind unele
măsuri în domeniul salarizării personalului din sectorul bugetar
pentru perioada mai—decembrie 2009, excepție ridicată de
Sindicatul Învățământului Preuniversitar Olt în dosarele
nr. 2.020/104/2009, nr. 2.224/104/2009, nr. 2.038/104/2009,
nr. 2.132/104/2009, nr. 2.046/104/2009, nr. 2.039/104/2009,
nr. 2.047/104/2009, nr. 2.051/104/2009, nr. 2.077/104/2009,
nr. 2.133/104/2009, nr. 2.064/104/2009, nr. 2.134/104/2009,
nr. 2.085/104/2009 și nr. 2.135/104/2009 ale Tribunalului Olt —
Secția civilă, cauze care fac obiectul dosarelor nr. 6.206D/2009 —
nr. 6.219D/2009 ale Curții Constituționale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul parțial identic al excepțiilor
de neconstituționalitate ridicate în dosarele nr. 6.206D/2009 —
nr. 6.219D/2009, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.

Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 6.207D/2009 —
nr. 6.219D/2009 la Dosarul nr. 6.206D/2009, care este primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile din 18 iunie 2009, pronunțate în dosarele
nr. 2.020/104/2009, nr. 2.224/104/2009, nr. 2.038/104/2009,
nr. 2.132/104/2009, nr. 2.046/104/2009, nr. 2.039/104/2009,
nr. 2.047/104/2009, nr. 2.051/104/2009, nr. 2.077/104/2009,
nr. 2.133/104/2009, nr. 2.064/104/2009, nr. 2.134/104/2009,
nr. 2.085/104/2009 și nr. 2.135/104/2009, Tribunalul Olt —
Secția civilă a sesizat Curtea Constituțională cu excepția de
neconstituționalitate a dispozițiilor art. I pct. 2 și 3 din
Ordonanța de urgență a Guvernului nr. 151/2008 pentru
modificarea și completarea Ordonanței Guvernului
nr. 15/2008 privind creșterile salariale ce se vor acorda în
anul 2008 personalului din învățământ, ale art. 2 și art. 3 din
Ordonanța de urgență a Guvernului nr. 1/2009 privind unele
măsuri în domeniul salarizării personalului din sectorul
bugetar, ale art. 2 și art. 3 din Ordonanța de urgență a
Guvernului nr. 31/2009 privind unele măsuri în domeniul
salarizării personalului din sectorul bugetar și ale art. 2 din
Ordonanța de urgență a Guvernului nr. 41/2009 privind
unele măsuri în domeniul salarizării personalului din
sectorul bugetar pentru perioada mai—decembrie 2009.
Excepția a fost ridicată de Sindicatul Învățământului
Preuniversitar Olt, în numele membrilor de sindicat, cu prilejul
soluționării unor cauze având ca obiect drepturi bănești.
În motivarea excepției de neconstituționalitate autorul
acesteia susține, în esență, că dispozițiile de lege criticate
contravin prevederilor constituționale ale art. 1 alin. (4) și (5),
art. 20 alin. (1), art. 41 alin. (2) și (5), art. 61 alin. (1), art. 102
alin. (1), art. 111 alin. (1), art. 115 alin. (4) și (6) și art. 141. În

15

MONITORUL OFICIAL AL ROMÂNIEI, PARTEA I, Nr. 272/27.IV.2010
acest sens, arată că actele normative supuse controlului de
constituționalitate au fost adoptate împotriva voinței
Parlamentului, care este unica autoritate legiuitoare a țării.
Astfel, din ansamblul acestor dispoziții de lege rezultă stăruința
Guvernului de a refuza aplicarea unei legi adoptate de
Parlament, ceea ce reprezintă o încălcare a rolului și funcțiilor
Guvernului și o imixtiune a executivului în activitatea
legislativului, având semnificația nerespectării principiului
separației puterilor în stat.
Tribunalul Olt — Secția civilă consideră că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate este
inadmisibilă, întrucât Curtea a constatat prin decizii anterioare
neconstituționalitatea dispozițiilor de lege criticate. Astfel, potrivit
art. 29 alin. (3) din Legea nr. 47/1992, aceste dispoziții legale
nu mai pot face obiectul unei excepții de neconstituționalitate,
operând o cauză de inadmisibilitate, în temeiul alin. (6) al art. 29
din aceeași lege.
Președinții celor două Camere ale Parlamentului și
Avocatul Poporului nu au comunicat punctele de vedere.

sectorul bugetar pentru perioada mai—decembrie 2009,

C U R T E A,

completau, respectiv modificau dispoziții ale Ordonanței

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții legale:
— art. I pct. 2 și 3 din Ordonanța de urgență a Guvernului
nr. 151/2008 pentru modificarea și completarea Ordonanței
Guvernului nr. 15/2008 privind creșterile salariale ce se vor
acorda în anul 2008 personalului din învățământ, publicată în
Monitorul Oficial al României, Partea I, nr. 759 din 11 noiembrie
2008;
— art. 2 și art. 3 din Ordonanța de urgență a Guvernului
nr. 1/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 60 din 30 ianuarie 2009;
— art. 2 și art. 3 din Ordonanța de urgență a Guvernului
nr. 31/2009 privind unele măsuri în domeniul salarizării
personalului din sectorul bugetar, publicată în Monitorul Oficial
al României, Partea I, nr. 211 din 1 aprilie 2009;
— art. 2 din Ordonanța de urgență a Guvernului nr. 41/2009
privind unele măsuri în domeniul salarizării personalului din

Guvernului nr. 15/2008 privind creșterile salariale ce se vor

publicată în Monitorul Oficial al României, Partea I, nr. 286 din
30 aprilie 2009.
Autorul excepției consideră că aceste texte de lege sunt
contrare prevederilor constituționale ale art. 1 alin. (4) și (5),
art. 20 alin. (1), art. 41 alin. (2) și (5), art. 61 alin. (1), art. 102
alin. (1), art. 111 alin. (1), art. 115 alin. (4) și (6) și ale art. 141.
Examinând excepția de neconstituționalitate, Curtea reține
că, prin Decizia nr. 842 din 2 iunie 2009, publicată în Monitorul
Oficial al României, Partea I, nr. 464 din 6 iulie 2009, și Decizia
nr. 989 din 30 iunie 2009, publicată în Monitorul Oficial al
României, Partea I, nr. 531 din 31 iulie 2009, a admis excepția
de neconstituționalitate privind dispozițiile art. I pct. 2 și 3 din
Ordonanța de urgență a Guvernului nr. 151/2008 și ale art. 2 și
art. 3 din Ordonanța de urgență a Guvernului nr. 1/2009.
Așa fiind, Curtea constată că, în acord cu dispozițiile art. 29
alin. (1) și (6) din Legea nr. 47/1992, excepția de
neconstituționalitate a textelor de lege mai sus amintite este
inadmisibilă.
Cât privește dispozițiile art. 2 și art. 3 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009, Curtea constată că acestea

acorda în anul 2008 personalului din învățământ, publicată în
Monitorul Oficial al României, Partea I, nr. 82 din 1 februarie
2008, aprobată cu modificări prin Legea nr. 221/2008, cu
modificările și completările ulterioare.
Ordonanța Guvernului nr. 15/2008 a fost însă abrogată prin
dispozițiile art. 48 alin. (1) pct. 16 din partea III cap. VI din
Legea-cadru nr. 330/2009 privind salarizarea unitară a
personalului plătit din fonduri publice, publicată în Monitorul
Oficial al României, Partea I, nr. 762 din 9 noiembrie 2009. Actul
normativ abrogator se referă, printre altele, și la salarizarea
personalului didactic, dar, având în vedere că susținerile
autorului excepției privesc modificarea prin intermediul unor
ordonanțe de urgență a unor domenii ce au fost inițial prevăzute
prin lege, Curtea apreciază că obiectul criticii nu se mai
conservă.
Pentru aceste motive, având în vedere aceleași dispoziții ale
art. 29 alin. (1) și (6) din Legea nr. 47/1992, invocate și mai sus,
precum și data la care Curtea Constituțională a fost sesizată cu
excepția

de

neconstituționalitate,

excepția

de

neconstituționalitate a prevederilor art. 2 din Ordonanța de
urgență a Guvernului nr. 31/2009 și ale art. 2 din Ordonanța de
urgență a Guvernului nr. 41/2009 a devenit inadmisibilă.

16

MONITORUL OFICIAL AL ROMÂNIEI, PARTEA I, Nr. 272/27.IV.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:
Respinge, ca devenită inadmisibilă, excepția de neconstituționalitate a dispozițiilor art. I pct. 2 și 3 din Ordonanța de
urgență a Guvernului nr. 151/2008 pentru modificarea și completarea Ordonanței Guvernului nr. 15/2008 privind creșterile salariale
ce se vor acorda în anul 2008 personalului din învățământ, ale art. 2 și art. 3 din Ordonanța de urgență a Guvernului nr. 1/2009
privind unele măsuri în domeniul salarizării personalului din sectorul bugetar, ale art. 2 și art. 3 din Ordonanța de urgență a
Guvernului nr. 31/2009 privind unele măsuri în domeniul salarizării personalului din sectorul bugetar și ale art. 2 din Ordonanța de
urgență a Guvernului nr. 41/2009 privind unele măsuri în domeniul salarizării personalului din sectorul bugetar pentru perioada
mai—decembrie 2009, excepție ridicată de Sindicatul Învățământului Preuniversitar Olt în dosarele nr. 2.020/104/2009,
nr. 2.224/104/2009, nr. 2.038/104/2009, nr. 2.132/104/2009, nr. 2.046/104/2009, nr. 2.039/104/2009, nr. 2.047/104/2009,
nr. 2.051/104/2009, nr. 2.077/104/2009, nr. 2.133/104/2009, nr. 2.064/104/2009, nr. 2.134/104/2009, nr. 2.085/104/2009 și
nr. 2.135/104/2009 ale Tribunalului Olt — Secția civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 272/27.IV.2010 conține 16 pagini.

Prețul: 3,20 lei

&JUYDGY|442580]
ISSN 1453—4495

