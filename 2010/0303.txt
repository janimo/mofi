Anul 178 (XXII) — Nr. 303

PARTEA I

LEGI, DECRETE, HOTĂRÂRI ȘI ALTE ACTE

Luni, 10 mai 2010

SUMAR

Nr.

Pagina

Nr.
Confederației Elvețiene privind acordarea asistenței
financiare, semnat la București la 26 noiembrie 1992,
modificat prin Acordul dintre Guvernul României și
Guvernul Confederației Elvețiene, semnat la București
la 14 decembrie 2001, pentru Spitalul General CF
Ploiești........................................................................

10

401.

— Hotărâre pentru modificarea Hotărârii Guvernului
nr. 78/2008 privind stabilirea uniformei, a însemnelor
distinctive, a insignei și documentului de legitimare
pentru personalul militar din Inspectoratul General de
Aviație al Ministerului Administrației și Internelor ......

10–11

432.

— Hotărâre privind inițierea și dezvoltarea schemelor
de investiții verzi ........................................................

11–12

DECIZII ALE CURȚII CONSTITUȚIONALE
Decizia nr. 342 din 25 martie 2010 referitoare la excepția de
neconstituționalitate a dispozițiilor art. 25 și art. 27 din
Codul de procedură civilă ..........................................

2–3

Decizia nr. 343 din 25 martie 2010 referitoare la excepția de
neconstituționalitate a prevederilor art. 700 alin. 1 din
Codul civil ..................................................................

3–4

Decizia nr. 354 din 25 martie 2010 referitoare la excepția de
neconstituționalitate a dispozițiilor art. 148 alin. 1 lit. f)
din Codul de procedură penală ..................................

5–6

Decizia nr. 378 din 13 aprilie 2010 referitoare la excepția de
neconstituționalitate a dispozițiilor art. 329 alin. 1 din
Codul penal ................................................................
Decizia nr. 379 din 13 aprilie 2010 referitoare la excepția de
neconstituționalitate a dispozițiilor art. 145 și 292 din
Codul penal ................................................................

260.

400.

HOTĂRÂRI ALE GUVERNULUI ROMÂNIEI
— Hotărâre privind trecerea unui imobil aflat în
administrarea Regiei Autonome ăAdministrația
Patrimoniului Protocolului de Stat” din proprietatea
publică în proprietatea privată a statului și pentru
modificarea unor acte normative ................................
— Hotărâre pentru modificarea Hotărârii Guvernului
nr. 944/2009 privind unele măsuri de utilizare a
Fondului elvețian de contrapartidă, constituit în temeiul
Acordului dintre Guvernul României și Guvernul

Pagina

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
41.

— Ordin al președintelui Autorității Naționale Sanitare
Veterinare și pentru Siguranța Alimentelor privind
calificarea exploatațiilor de bovine în raport cu
bruceloza bovină ........................................................

13–15

294.

— Ordin al ministrului muncii, familiei și protecției
sociale privind aprobarea Ghidului solicitantului pentru
cereri de ajutor de stat și ajutor de minimis ăAngajați
mai mulți, mai competenți, mai sănătoși — 3 propuneri
în sprijinul angajaților tăi: Bani pentru completarea
echipei; Bani pentru formare profesională; Bani pentru
sănătatea și siguranța salariaților” necesar
implementării Programului operațional sectorial
ăDezvoltarea resurselor umane 2007—2013” ............

15–16

7–8

9

2

MONITORUL OFICIAL AL ROMÂNIEI, PARTEA I, Nr. 303/10.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 342
din 25 martie 2010

referitoare la excepția de neconstituționalitate a dispozițiilor art. 25 și art. 27
din Codul de procedură civilă
Acsinte Gaspar
Aspazia Cojocaru
Nicolae Cochinescu
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 25 și art. 27 din Codul de procedură civilă,
excepție invocată de Maria Igiescu în Dosarul nr. 712/3/2002 al
Tribunalului București — Secția a VIII-a conflicte de muncă și
asigurări sociale.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține următoarele:
Prin Încheierea din 11 iunie 2009, pronunțată în Dosarul
nr. 712/3/2002, Tribunalul București — Secția a VIII-a
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 25 și art. 27 din Codul de procedură civilă,
excepție invocată de Maria Igiescu.
În motivarea excepției de neconstituționalitate se susține,
în esență, că textul de lege criticat este neconstituțional, întrucât,
deși stabilește că judecătorul poate fi recuzat dacă este
vrăjmășie între el și una dintre părți, nu prevede nicio sancțiune
împotriva judecătorului recuzabil care nu se abține sau împotriva
judecătorilor care resping cererea de recuzare și amendează
petentul, încurajând astfel abuzurile. Chiar dacă, în fond, s-ar
ajunge la tragerea la răspundere penală sau disciplinară a
judecătorilor, dreptul părților la un proces echitabil, soluționat
într-un termen rezonabil, ar fi negat. Existența oricărui
impediment administrativ, care nu are o justificare obiectivă sau
rațională și care ar putea să nege dreptul la un tratament egal
în procesele civile, încalcă în mod flagrant prevederile art. 16
alin. (2) din Constituție.
Tribunalul București — Secția a VIII-a conflicte de muncă
și asigurări sociale apreciază că excepția este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 25 și art. 27 din Codul de procedură civilă, care
au următorul conținut:
— Art. 25: ăJudecătorul care știe că există un motiv de
recuzare în privința sa este dator să înștiințeze pe șeful lui și să
se abțină de la judecarea pricinii.”;
— Art. 27: ăJudecătorul poate fi recuzat:
1. când el, soțul său, ascendenții ori descendenții lor au
vreun interes în judecarea pricinii sau când este soț, rudă sau
afin, până la al patrulea grad inclusiv, cu vreuna din părți;
2. când el este soț, rudă sau afin în linie directă ori în linie
colaterală, până la al patrulea grad inclusiv, cu avocatul sau
mandatarul unei părți sau dacă este căsătorit cu fratele ori sora
soțului uneia din aceste persoane;
3. când soțul în viață și nedespărțit este rudă sau afin a uneia
din părți până la al patrulea grad inclusiv, sau dacă, fiind încetat
din viață ori despărțit, au rămas copii;
4. dacă el, soțul sau rudele lor până la al patrulea grad
inclusiv au o pricină asemănătoare cu aceea care se judecă sau
dacă au o judecată la instanța unde una din părți este judecător;
5. dacă între aceleași persoane și una din părți a fost o
judecată penală în timp de 5 ani înaintea recuzării;
6. dacă este tutore sau curator al uneia dintre părți;
7. dacă și-a spus părerea cu privire la pricina ce se judecă;
8. dacă a primit de la una din părți daruri sau făgăduieli de
daruri ori altfel de îndatoriri;
9. dacă este vrăjmășie între el, soțul sau una din rudele sale
până la al patrulea grad inclusiv și una din părți, soții sau rudele
acestora până la gradul al treilea inclusiv.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16 referitoare la egalitatea cetățenilor în drepturi,
ale art. 21 privind accesul liber la justiție, precum și celor ale
art. 6 din Convenția pentru apărarea drepturilor omului și a
libertăților fundamentale și ale art. 10 din Declarația Universală
a Drepturilor Omului, privind dreptul la un proces echitabil.
Examinând excepția de neconstituționalitate ridicată, Curtea
constată că reglementările ce fac obiectul acesteia sunt criticate
din perspectiva unor omisiuni legislative, autorul excepției fiind
nemulțumit de faptul că legea nu instituie sancțiuni împotriva
judecătorului recuzabil care nu se abține și a judecătorilor care
resping cererea de recuzare și amendează partea din proces
care a făcut o astfel de cerere. Astfel fiind și având în vedere
prevederile art. 2 alin. (3) din Legea nr. 47/1992 privind
organizarea și funcționarea Curții Constituționale, potrivit cărora
ăCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului”,
excepția de neconstituționalitate este inadmisibilă. În același
sens, Curtea Constituțională s-a mai pronunțat prin Decizia
nr. 353 din 17 martie 2009, publicată în Monitorul Oficial al
României, Partea I, nr. 235 din 9 aprilie 2009, cu prilejul
examinării constituționalității acelorași prevederi legale, în raport
de aceleași critici, formulate de același autor în cadrul unei cereri
de recuzare.

MONITORUL OFICIAL AL ROMÂNIEI, PARTEA I, Nr. 303/10.V.2010

3

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 25 și art. 27 din Codul de procedură
civilă, excepție invocată de Maria Igiescu în Dosarul nr. 712/3/2002 al Tribunalului București — Secția a VIII-a conflicte de muncă
și asigurări sociale.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 343
din 25 martie 2010

referitoare la excepția de neconstituționalitate a prevederilor art. 700 alin. 1
din Codul civil
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 700 alin. 1 din Codul civil, ale Decretului
nr. 73/1954 privind modificarea art. 680 și art. 700 din Codul
civil, precum și celor ale Decretului nr. 88/1951 pentru
modificarea și completarea Legii nr. 6/1949 pentru taxele și
impozitele de timbru, excepție ridicată de Mihai Titu Boier în
Dosarul nr. 6.961/299/2007 al Curții de Apel București — Secția
a III-a civilă și pentru cauze cu minori și de familie, precum și de
către Ecaterina C. Bercea în Dosarul nr. 15.095/299/2007 al
Tribunalului București — Secția a V-a civilă, și care formează
obiectul dosarelor nr. 5.317D/2009 și nr. 5.418D/2009 ale Curții
Constituționale.
La apelul nominal lipsesc părțile, față de care procedura de
citare a fost legal îndeplinită.
Curtea, din oficiu, pune în discuție problema conexării
dosarelor nr. 5.317D/2009 și nr. 5.418D/2009, având în vedere
identitatea parțială de obiect al acestora.
Reprezentantul Ministerului Public este de acord cu
conexarea acestor cauze.
Curtea, în temeiul art. 14 și al art. 53 alin. (5) din Legea
nr. 47/1992, dispune conexarea Dosarului nr. 5.418D/2009 la
Dosarul nr. 5.317D/2009, care este primul înregistrat.
Magistratul-asistent referă asupra faptului că doamna
Ecaterina C. Bercea, autor al excepției de neconstituționalitate
formulate în Dosarul nr. 5.418D/2009, a depus note scrise prin
care solicită admiterea acesteia.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere, ca neîntemeiată, a excepției de
neconstituționalitate.

C U R T E A,

având în vedere actele și lucrările dosarelor, constată
următoarele:
Prin Încheierea din 18 iunie 2009, pronunțată în Dosarul
nr. 6.961/299/2007 al Curții de Apel București — Secția a III-a
civilă și pentru cauze cu minori și de familie, și Încheierea din
11 mai 2009, pronunțată în Dosarul nr. 15.095/299/2007 al
Tribunalului București — Secția a V-a civilă, Curtea
Constituțională a fost sesizată cu excepția de
neconstituționalitate a prevederilor art. 700 alin. 1 din Codul
civil, ale Decretului nr. 73/1954 privind modificarea art. 680
și art. 700 din Codul civil, precum și celor ale Decretului
nr. 88/1951 pentru modificarea și completarea Legii
nr. 6/1949 pentru taxele și impozitele de timbru.
Excepția a fost ridicată de recurenții — reclamanți Mihai Titu
Boier și Ecaterina C. Bercea, cu ocazia soluționării unor cauze
având ca obiect ăsuccesiune”.
În motivarea excepției de neconstituționalitate autorii
acesteia consideră că prin instituirea unui termen de acceptare
a succesiunii excesiv de scurt, prin comparație cu alte termene
de prescripție, se realizează un profund dezechilibru, de care
statul este avantajat, blocându-se astfel transmiterea proprietății
către moștenitorii legali. Prin aceasta se ajunge la o situație
discriminatorie între stat și cetățean, iar presupusul drept de a
utiliza repunerea în termen nu este viabil, urmărindu-se
ăabolirea” proprietății private și nicidecum salvgardarea acesteia
pe calea moștenirii. Totodată, se arată că ădreptul la moștenire
este un drept fundamental la care nici beneficiarul acestuia nu
poate renunța, fiind inseparabil de persoana sa, astfel încât
acesta nu poate fi condiționat sau prescris, cu atât mai mult cu
cât la succesiune vin rezervatarii de prim-grad ai defunctului”.
De asemenea, autorii excepției susțin că, la data adoptării
modificărilor aduse art. 700 alin. 1 din Codul civil, prin Decretul
nr. 73/1954, singurul organ legislativ era Marea Adunare
Națională, astfel încât dispozițiile luate prin acest decret sunt
neconstituționale.
Curtea de Apel București — Secția a III-a civilă și pentru
cauze cu minori și de familie opinează în sensul că invocarea
neconstituționalității textelor de lege criticate este dedusă parțial
din modul de aplicare a prevederilor legale privind prescripția

4

MONITORUL OFICIAL AL ROMÂNIEI, PARTEA I, Nr. 303/10.V.2010

extinctivă în cauza aflată pe rolul instanței. Totodată, instanța
apreciază că prevederile criticate nu sunt de natură să
îngrădească dreptul de proprietate privată, astfel că excepția de
neconstituționalitate a prevederilor art. 700 alin. 1 din Codul civil
este neîntemeiată.
Tribunalul București — Secția a V-a civilă apreciază că
excepția de neconstituționalitate a prevederilor art. 700 alin. 1
din Codul civil este neîntemeiată, având în vedere că legiuitorul
a vrut să limiteze la o perioadă cât mai scurtă de timp
incertitudinea cu privire la titularul drepturilor succesorale și să
permită, în același timp, oricărui succesibil exercitarea dreptului
de opțiune succesorală.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse la dosar, concluziile
procurorului, prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit încheierilor
de sesizare a Curții Constituționale, îl constituie prevederile
art. 700 alin. 1 din Codul civil, ale Decretului nr. 73/1954 privind
modificarea art. 680 și art. 700 din Codul civil, publicat în
Buletinul Oficial nr. 14 din 19 martie 1954, precum și cele ale
Decretului nr. 88/1951 pentru modificarea și completarea Legii
nr. 6/1949 pentru taxele și impozitele de timbru, publicat în
Buletinul Oficial nr. 69 din 21 iunie 1951. (Legea nr. 6/1949,
publicată în Monitorul Oficial nr. 1 din 1 ianuarie 1949, a fost
abrogată expres prin art. 14 din Decretul nr. 199 din 20 mai 1955
asupra taxelor de timbru).
În realitate, Curtea constată că, așa cum rezultă din
motivarea excepției de neconstituționalitate, sunt criticate numai
prevederile art. 700 alin. 1 din Codul civil, cu modificările și
completările ulterioare. Prin urmare, Curtea, potrivit
jurisprudenței sale, se va pronunța numai asupra acestui text de
lege, care are următorul cuprins: ăDreptul de a accepta

succesiunea se prescrie printr-un termen de 6 luni socotit de la
deschiderea succesiunii.”
Normele constituționale pretins încălcate sunt cele ale art. 4
referitoare la unitatea poporului și egalitatea între cetățeni, art. 6
privind dreptul la identitate, art. 16 privind egalitatea în drepturi,
art. 44 alin. (2) referitoare la dreptul de proprietate privată și
celor ale art. 46 referitoare la dreptul la moștenire.
Examinând excepția de neconstituționalitate, Curtea
constată că s-a mai pronunțat asupra constituționalității normei
legale criticate, prin raportare la aceleași dispoziții
constituționale ca cele invocate în prezenta cauză și având
motivări similare.
Astfel, prin Decizia nr. 1.394 din 29 octombrie 2009, publicată
în Monitorul Oficial al României, Partea I, nr. 841 din
7 decembrie 2009, Curtea Constituțională a statuat că art. 700
alin. 1 din Codul civil nu contravine dispozițiilor constituționale
ale art. 4 referitoare la unitatea poporului și egalitatea între
cetățeni, art. 6 privind dreptul la identitate, art. 16 privind
egalitatea în drepturi și celor ale art. 44 alin. (2) referitoare la
dreptul de proprietate privată. Curtea a constatat că prin
instituirea unui termen mai scurt legiuitorul a urmărit să asigure
celeritatea procedurilor referitoare la cauzele succesorale și să
înlăture echivocul care s-ar menține un timp îndelungat în ceea
ce privește drepturile cuvenite moștenitorilor. Prin aceasta,
legiuitorul nu a creat însă niciun cadru discriminator între stat și
succesibil, persoana îndreptățită la moștenire putând solicita
repunerea în termen, în situația în care, din motive temeinice, nu
a putut exercita dreptul de opțiune succesorală în termenul legal
de 6 luni.
Referitor la critica de neconstituționalitate raportată la art. 44
din Constituție, Curtea a constatat că prevederile de lege
criticate nu contravin principiului garantării dreptului de
proprietate ale cărui conținut și limite sunt stabilite de lege, iar în
ceea ce privește invocarea principiilor și normelor constituționale
prevăzute de art. 4 și art. 6, s-a reținut că aceste critici nu sunt
relevante pentru soluționarea excepției, neavând incidență cu
obiectul acesteia.
De asemenea, prin Decizia nr. 374 din 19 martie 2009,
publicată în Monitorul Oficial al României, Partea I, nr. 393 din
10 iunie 2009, Curtea a reținut că ădispozițiile art. 700 alin. 1 din
Codul civil au ca obiect dreptul subiectiv de opțiune succesorală,
iar nu însuși dreptul la moștenire, care este garantat prin art. 46
din Constituție”.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 700 alin. 1 din Codul civil, excepție ridicată de Mihai Titu Boier
în Dosarul nr. 6.961/299/2007 al Curții de Apel București — Secția a III-a civilă și pentru cauze cu minori și de familie, precum și
de către Ecaterina C. Bercea în Dosarul nr. 15.095/299/2007 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 303/10.V.2010

5

CURTEA CONSTITUȚIONALĂ

D E C I Z I A Nr. 354
din 25 martie 2010

referitoare la excepția de neconstituționalitate a dispozițiilor art. 148 alin. 1 lit. f)
din Codul de procedură penală
Acsinte Gaspar
Nicolae Cochinescu
Aspazia Cojocaru
Ion Predescu
Petre Lăzăroiu
Puskás Valentin Zoltán
Augustin Zegrean
Iuliana Nedelcu
Marieta Safta

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 148 alin. 1 lit. f) din Codul de procedură penală,
excepție invocată de Alin-Narcis Ghiga-Chiujdea în Dosarul
nr. 513/787/2009 al Judecătoriei Avrig, și care formează obiectul
Dosarului nr. 6.129 D/2009 al Curții Constituționale.
La apelul nominal lipsesc părțile, față de care procedura de
citare este legal îndeplinită.
Curtea dispune a se face apelul și în Dosarul nr. 8.036D/
2009,
având
ca
obiect
aceeași
excepție
de
neconstituționalitate, ridicată de Florian Brândușel Teodorescu
în Dosarul nr. 8.656/306/2008 al Judecătoriei Sibiu.
La apelul nominal este prezent autorul excepției, lipsind
celelalte părți, față de care procedura de citare este legal
îndeplinită.
Având în vedere identitatea de obiect a excepțiilor de
neconstituționalitate ridicate în dosarele nr. 6.129 D/2009 și
nr. 8.036 D/2009, președintele pune în discuție, din oficiu,
problema conexării cauzelor.
Florian Brândușel Teodorescu se opune conexării celor două
dosare.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 8.036 D/2009
la Dosarul nr. 6.129 D/2009, care a fost primul înregistrat.
Cauza fiind în stare de judecată, președintele acordă
cuvântul autorului excepției Florian Brândușel Teodorescu, care
solicită admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
invocând jurisprudența Curții Constituționale în materie.
C U R T E A,

având în vedere actele și lucrările dosarelor, reține următoarele:
Prin Decizia penală nr. 162 din 6 iulie 2009, pronunțată în
Dosarul nr. 2.172/85/2009, Tribunalul Sibiu — Secția penală
a sesizat Curtea Constituțională cu excepția de
neconstituționalitate a dispozițiilor art. 148 alin. 1 lit. f) din
Codul de procedură penală, excepție invocată de Alin-Narcis
Ghiga-Chiujdea în Dosarul nr. 513/787/2009 al Judecătoriei
Avrig. Prin Încheierea din 1 iulie 2009, Judecătoria Avrig a
respins ca nefondată cererea de sesizare a Curții
Constituționale. Împotriva acestei încheieri, autorul excepției a
formulat recurs, admis de Tribunalul Sibiu — Secția penală,
care, prin aceeași decizie, a sesizat Curtea Constituțională.
Prin Încheierea din 21 octombrie 2009, pronunțată în Dosarul
nr. 8.656/306/2008, Judecătoria Sibiu a sesizat Curtea

Constituțională cu excepția de neconstituționalitate a
dispozițiilor art. 148 alin. 1 lit. f) din Codul de procedură
penală, excepție invocată de Florian Brândușel Teodorescu.
În motivarea excepției de neconstituționalitate formulată
de Alin-Narcis Ghiga-Chiujdea se susține, în esență, că textul
de lege criticat este neconstituțional, deoarece legiuitorul, prin
sintagma folosită ăinculpatul a săvârșit o infracțiune”, și nu aceea
de ăsuspectat că a săvârșit o infracțiune” îl consideră pe inculpat
vinovat. Autorul excepției Florian Brândușel Teodorescu
prezintă, în motivarea acesteia, o serie de aspecte privind cauza
concretă dedusă judecății, apreciind că au fost încălcate
prevederile Constituției care garantează posibilitatea ăde a
beneficia de o anchetă corectă și un proces echitabil” și ăau fost
încălcate dispozițiile art. 6 paragrafele 1 și 2 din Convenția pentru
apărarea drepturilor omului și a libertăților fundamentale.”
Tribunalul Sibiu — Secția penală consideră că dispozițiile
art. 148 alin. 1 lit. f) din Codul de procedură penală sunt
neconstituționale, fiind în contradicție cu art. 23 alin. (11) din
Constituție, care consacră prezumția de nevinovăție.
Judecătoria
Sibiu
consideră
că
excepția
de
neconstituționalitate este neîntemeiată, referindu-se și la
jurisprudența Curții Constituționale în această materie.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierile de sesizare, susținerile părții prezente,
punctul de vedere al Avocatului Poporului, rapoartele întocmite
de judecătorul-raportor, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 148 alin. 1 lit. f) din Codul de procedură penală:
ăMăsura arestării preventive a inculpatului poate fi luată dacă
sunt întrunite condițiile prevăzute în art. 143 și există vreunul
dintre următoarele cazuri: [...] f) inculpatul a săvârșit o infracțiune
pentru care legea prevede pedeapsa detențiunii pe viață sau
pedeapsa închisorii mai mare de 4 ani și există probe că lăsarea
sa în libertate prezintă un pericol concret pentru ordinea
publică.”
Dispozițiile constituționale invocate în susținerea excepției
sunt cele ale art. 23 alin. (11) care consacră prezumția de
nevinovăție, cu raportare la art. 6 paragrafele 1 și 2 din Convenția
pentru apărarea drepturilor omului și a libertăților fundamentale.
Examinând excepția de neconstituționalitate astfel cum a fost
formulată, Curtea constată că din interpretarea dispozițiilor
legale criticate nu rezultă că inculpatului i se impută săvârșirea
unei infracțiuni, fapt care nu poate fi stabilit decât prin hotărâre
judecătorească de condamnare rămasă definitivă. De
asemenea, folosirea de către legiuitor a termenului ăinfracțiune”
are o semnificație pur tehnică, acesta desemnând încadrarea

6

MONITORUL OFICIAL AL ROMÂNIEI, PARTEA I, Nr. 303/10.V.2010

faptei cu privire la care există probe sau indicii temeinice că a
fost săvârșită de inculpat, într-un anumit text de lege, care
prevede fapta ca infracțiune și o sancționează cu o pedeapsă de
o anumită gravitate. Așa fiind, contrar susținerilor autorului
excepției, dispozițiile legale examinate nu încalcă prezumția de
nevinovăție.
În același sens Curtea s-a mai pronunțat, de exemplu, prin
Decizia nr. 76 din 8 februarie 2005, publicată în Monitorul Oficial

al României, Partea I, nr. 157 din 22 februarie 2005, prin Decizia
nr. 245 din 9 martie 2006, publicată în Monitorul Oficial al
României, Partea I, nr. 290 din 30 martie 2006, și prin Decizia
nr. 1.142 din 4 decembrie 2007, publicată în Monitorul Oficial al
României, Partea I, nr. 10 din 7 ianuarie 2008. Întrucât nu au
intervenit elemente noi, de natură să determine schimbarea
acestei jurisprudențe, soluția adoptată și argumentele ce au stat
la baza acestor decizii se mențin și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 148 alin. 1 lit. f) din Codul de procedură penală, excepție
invocată de Alin-Narcis Ghiga-Chiujdea în Dosarul nr. 513/787/2009 al Judecătoriei Avrig și de Florian Brândușel Teodorescu în
Dosarul nr. 8.656/306/2008 al Judecătoriei Sibiu.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 378
din 13 aprilie 2010

referitoare la excepția de neconstituționalitate a dispozițiilor art. 329 alin. 1
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 329 din Codul penal, excepție ridicată de
Costin-Adrian Culea în Dosarul nr. 13.375./301/2007 (număr în
format vechi 898/2009) al Curții de Apel București — Secția
a II-a penală și pentru cauze cu minori și de familie.
La apelul nominal lipsește autorul excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:

Prin Încheierea din 17 iunie 2009, pronunțată în Dosarul
nr. 13.375./301/2007 (număr în format vechi 898/2009), Curtea
de Apel București — Secția a II-a penală și pentru cauze cu
minori și de familie a sesizat Curtea Constituțională cu
excepția de neconstituționalitate a dispozițiilor art. 329 din
Codul penal. Excepția a fost ridicată de Costin-Adrian Culea cu
ocazia soluționării unei cauze penale privind trimiterea în
judecată pentru săvârșirea infracțiunii de proxenetism prevăzută
de art. 329 alin. (1) din Codul penal.
În motivarea excepției de neconstituționalitate autorul
acesteia susține că art. 329 alin. 1 din Codul penal încalcă
prezumția de nevinovăție și dispozițiile constituționale referitoare
la instanțele judecătorești, întrucât nu prevede condiția ca
infracțiunea de prostituție, prin raportare la care este definit
proxenetismul, să fie constatată printr-o hotărâre judecătorească
definitivă.
Curtea de Apel București — Secția a II-a penală și pentru
cauze cu minori și de familie apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile de lege
criticate sunt constituționale, deoarece nu contravin prevederilor

MONITORUL OFICIAL AL ROMÂNIEI, PARTEA I, Nr. 303/10.V.2010
din Legea fundamentală invocate de autorul excepției. Face
trimitere, în acest sens, la Decizia Curții Constituționale
nr. 893/2007.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Potrivit Încheierii de sesizare, obiectul excepției de
neconstituționalitate îl constituie dispozițiile art. 329 din Codul
penal. Din notele scrise ale autorului excepției reiese, însă, că
acesta critică doar prevederile art. 329 alin. 1 din Codul penal,
modificate prin Legea nr. 169/2002 privind modificarea și

7

completarea Codului penal, a Codului de procedură penală și a
unor legi speciale, publicată în Monitorul Oficial al României,
Partea I, nr. 261 din 18 aprilie 2002, având următorul cuprins:
ăÎndemnul ori înlesnirea practicării prostituției sau tragerea de
foloase de pe urma practicării prostituției de către o persoană se
pedepsește cu închisoarea de la 2 la 7 ani și interzicerea unor
drepturi.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 23 alin. (11) referitoare la prezumția de nevinovăție și
ale art. 126 alin. (1) privind instanțele judecătorești.
Examinând excepția de neconstituționalitate, Curtea
constată că autorul excepției solicită, în realitate, completarea
textului de lege criticat, în sensul de a reglementa condiția ca
infracțiunea de prostituție, prin raportare la care este definit
proxenetismul, să fie constatată printr-o hotărâre judecătorească
definitivă. O asemenea solicitare nu intră, însă, în competența
de soluționare a Curții Constituționale, care, conform art. 2
alin. (3) din Legea nr. 47/1992, se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 329 alin. 1 din Codul penal, excepție
ridicată de Costin-Adrian Culea în Dosarul nr. 13.375./301/2007 (număr în format vechi 898/2009) al Curții de Apel București —
Secția a II-a penală și pentru cauze cu minori și de familie.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 379
din 13 aprilie 2010

referitoare la excepția de neconstituționalitate a dispozițiilor art. 145 și 292 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 145 și 292 din Codul penal, excepție ridicată
de Ioana Sfârâială în Dosarul nr. 758/2/2009 al Înaltei Curți de
Casație și Justiție — Secția penală.
La apelul nominal se prezintă personal părțile Camelia
Melinte, Gheorghe Dinu și Mariana Dinu, lipsind autorul
excepției, față de care procedura de citare este legal îndeplinită.
Cauza este în stare de judecată.
Părțile Camelia Melinte, Gheorghe Dinu și Mariana Dinu
solicită respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.

8

MONITORUL OFICIAL AL ROMÂNIEI, PARTEA I, Nr. 303/10.V.2010
C U R T E A,

având în vedere actele și lucrările dosarului, reține următoarele:
Prin Încheierea din 6 iulie 2009, pronunțată în Dosarul
nr. 758/2/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 145 și 292 din Codul
penal. Excepția a fost ridicată de Ioana Sfârâială cu ocazia
soluționării recursului împotriva unei sentințe penale prin care a
fost respinsă plângerea împotriva unei rezoluții de neîncepere a
urmăririi penale sub aspectul săvârșirii infracțiunilor prevăzute
de art. 215 și 292 din Codul penal.
În motivarea excepției de neconstituționalitate autorul
acesteia susține, în esență, că art. 145 și 292 din Codul penal
încalcă egalitatea în drepturi, precum și dispozițiile
constituționale referitoare la înfăptuirea justiției și la rolul
Ministerului Public, în măsura în care instanțele judecătorești
sunt excluse din rândul autorităților și instituțiilor publice
prevăzute de art. 145 din Codul penal, respectiv plângerile
adresate instanței nu fac parte din declarațiile la care se referă
art. 292 din Codul penal.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, motivarea acesteia privind, în realitate,
interpretarea dispozițiilor de lege criticate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 145 și 292
din Codul penal sunt constituționale, invocând în acest sens
deciziile Curții Constituționale nr. 276/2002 și nr. 692/2007. Arată
că, în realitate, criticile vizează interpretarea textelor de lege
atacate, ceea ce nu poate constitui însă obiect al controlului de
constituționalitate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, susținerile părților prezente, raportul

întocmit de judecătorul-raportor, concluziile procurorului,
dispozițiile de lege criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 145 și 292 din Codul penal, având următorul
cuprins:
— Art. 145: ăPrin termenul «public» se înțelege tot ce privește
autoritățile publice, instituțiile publice, instituțiile sau alte
persoane juridice de interes public, administrarea, folosirea sau
exploatarea bunurilor proprietate publică, serviciile de interes
public, precum și bunurile de orice fel care, potrivit legii, sunt de
interes public.”;
— Art. 292: ăDeclararea necorespunzătoare adevărului,
făcută unui organ sau instituții de stat ori unei alte unități dintre
cele la care se referă art. 145, în vederea producerii unei
consecințe juridice, pentru sine sau pentru altul, atunci când,
potrivit legii ori împrejurărilor, declarația făcută servește pentru
producerea acelei consecințe, se pedepsește cu închisoare de
la 3 luni la 2 ani sau cu amendă.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 alin. (1) și (2) privind egalitatea în drepturi, ale art. 124
alin. (1) și (2) referitoare la înfăptuirea justiției și ale art. 131
privind rolul Ministerului Public.
Examinând excepția de neconstituționalitate, Curtea
constată că autorul excepției critică, în realitate, modul de
aplicare a legii de către instanța de judecată. Eventualele greșeli
de aplicare a legii, la care face referire în motivarea excepției și
care constituie cauza nemulțumirii autorului acesteia, nu pot
constitui însă motive de neconstituționalitate a dispozițiilor de
lege criticate și, prin urmare, nu pot fi cenzurate de instanța de
contencios constituțional, fiind de competența instanței de
judecată învestite cu soluționarea litigiului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 145 și 292 din Codul penal, excepție
ridicată de Ioana Sfârâială în Dosarul nr. 758/2/2009 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

9

MONITORUL OFICIAL AL ROMÂNIEI, PARTEA I, Nr. 303/10.V.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind trecerea unui imobil aflat în administrarea Regiei Autonome
ăAdministrația Patrimoniului Protocolului de Stat” din proprietatea publică în proprietatea privată
a statului și pentru modificarea unor acte normative
În temeiul art. 108 din Constituția României, republicată, al art. 5 alin. (2), al art. 10 alin. (2) și art. 12 alin. (1) și (2) din
Legea nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Se aprobă trecerea imobilului, aflat în administrarea
Regiei Autonome ăAdministrația Patrimoniului Protocolului de
Stat”, având datele de identificare prevăzute în anexa care face
parte integrantă din prezenta hotărâre, din proprietatea publică
în proprietatea privată a statului.
Art. II. — Poziția nr. 11 din anexa ăBaza materială destinată
activității de reprezentare și protocol” la Hotărârea Guvernului
nr. 126/2002 pentru stabilirea bazei materiale destinate activității
de reprezentare și protocol, publicată în Monitorul Oficial al
României, Partea I, nr. 134 din 20 februarie 2002, cu modificările
și completările ulterioare, se modifică și va avea următorul cuprins:
Nr.
crt.

Imobilul

Subunitatea

ă13. Complex Palat Snagov compus Sucursala Agrosilvică și
din palat, anexe, poartă și de Agrement Scroviștea”
terenul aferent în suprafață de
253.580,00 m2 din Snagov,
județul Ilfov
Art. III. — Hotărârea Guvernului nr. 60/2005 privind
organizarea și funcționarea Regiei Autonome ăAdministrația
Patrimoniului Protocolului de Stat”, publicată în Monitorul Oficial
al României, Partea I, nr. 105 din 1 februarie 2005, cu
modificările și completările ulterioare, se modifică după cum
urmează:
1. La anexa nr. 3 ăLista bunurilor imobile din domeniul
public al statului, aflate în administrarea Regiei Autonome

«Administrația Patrimoniului Protocolului de Stat»”, poziția
nr. 3 se modifică și va avea următorul cuprins:
Nr.
crt.

ă3.

Teren
— m2 —

Denumirea imobilului și adresa

Complex Palat Snagov compus din palat, 253.580,00”
anexe, poartă și terenul aferent din
Snagov, județul Ilfov

2. La anexa nr. 4 ăLista bunurilor imobile din domeniul privat
al statului, aflate în administrarea Regiei Autonome «Administrația
Patrimoniului Protocolului de Stat», după poziția nr. 6 se
introduce o nouă poziție, poziția nr. 61, cu următorul cuprins:
Nr.
crt.

Denumirea imobilului și adresa

ă61. Centrul de conferințe din
Snagov, compus din hotel și
sală de conferințe

Teren
— m2 —

Temei legal

—

H.G. nr. 567/1993”

Art. IV. — Anexa nr. 40 la Hotărârea Guvernului nr. 1.705/2006
pentru aprobarea inventarului centralizat al bunurilor din domeniul
public al statului, publicată în Monitorul Oficial al României, Partea I,
nr. 1.020 și 1.020 bis din 21 decembrie 2006, cu modificările și
completările ulterioare, se modifică în mod corespunzător.

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
Ministrul finanțelor publice,
Sebastian Teodor Gheorghe Vlădescu
București, 24 martie 2010.
Nr. 260.
ANEXĂ

D AT E L E D E I D E N T I F I C A R E

ale imobilului aflat în administrarea Regiei Autonome ăAdministrația Patrimoniului Protocolului de Stat”,
care trece în proprietatea privată a statului
Locul unde este situat imobilul

Comuna Snagov, județul Ilfov

Codul de clasificare din inventarul bunurilor
care alcătuiesc domeniul public al statului

Cod 8.29.02
Nr. MF 20359 — parțial

Caracteristicile tehnice ale imobilului

S+P+2E
Hotel și sală de conferințe
Suprafață construită: 2.529 m2

10

MONITORUL OFICIAL AL ROMÂNIEI, PARTEA I, Nr. 303/10.V.2010
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 944/2009 privind unele măsuri de utilizare
a Fondului elvețian de contrapartidă, constituit în temeiul Acordului dintre Guvernul României
și Guvernul Confederației Elvețiene privind acordarea asistenței financiare, semnat la București
la 26 noiembrie 1992, modificat prin Acordul dintre Guvernul României
și Guvernul Confederației Elvețiene, semnat la București la 14 decembrie 2001,
pentru Spitalul General CF Ploiești
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 944/2009 privind
unele măsuri de utilizare a Fondului elvețian de contrapartidă,
constituit în temeiul Acordului dintre Guvernul României și
Guvernul Confederației Elvețiene privind acordarea asistenței
financiare, semnat la București la 26 noiembrie 1992, modificat
prin Acordul dintre Guvernul României și Guvernul Confederației
Elvețiene, semnat la București la 14 decembrie 2001, pentru
Spitalul General CF Ploiești, publicată în Monitorul Oficial al
României, Partea I, nr. 619 din 15 septembrie 2009, se modifică
după cum urmează:

1. La articolul 1, alineatul (2) va avea următorul cuprins:
ă(2) Cofinanțarea proiectului prevăzut la alin. (1) se face de
la bugetul de stat, din prevederile bugetare aprobate pe
anul 2010 Ministerului Transporturilor și Infrastructurii, și este în
valoare de 412.500 lei.”
2. Articolul 3 va avea următorul cuprins:
ăArt. 3. — Spitalul General CF Ploiești prezintă Ministerului
Finanțelor Publice, Ministerului Afacerilor Externe, Ministerului
Transporturilor și Infrastructurii și Biroului Elvețian de
Cooperare/Ambasadei Confederației Elvețiene la București
raportări trimestriale privind stadiul realizării investiției prevăzute
la art. 1 alin. (1).”

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 21 aprilie 2010.
Nr. 400.
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 78/2008 privind stabilirea uniformei,
a însemnelor distinctive, a insignei și documentului de legitimare pentru personalul militar
din Inspectoratul General de Aviație al Ministerului Administrației și Internelor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 78/2008 privind
stabilirea uniformei, a însemnelor distinctive, a insignei și
documentului de legitimare pentru personalul militar din
Inspectoratul General de Aviație al Ministerului Administrației și
Internelor, publicată în Monitorul Oficial al României, Partea I,
nr. 64 din 28 ianuarie 2008, cu modificările și completările
ulterioare, se modifică după cum urmează:
1. La anexa nr. 1, capitolul I, secțiunea a 3-a va avea
următorul cuprins:
ăSECȚIUNEA a 3-a
Maiștri militari

1. Personalul aeronautic
Însemnul de grad militar, umăr și mânecă, pentru uniformele
de reprezentare și de serviciu se confecționează pe suport textil

de culoare bleumarin, pe care se brodează galoanele din fir
metalizat de culoare alb-argintiu, cu lățimea de 8 mm, astfel:
a) maistru militar clasa a IV-a — un galon drept și un galon
în formă de unghi;
b) maistru militar clasa a III-a — două galoane drepte și un
galon în formă de unghi;
c) maistru militar clasa a II-a — trei galoane drepte și un
galon în formă de unghi;
d) maistru militar clasa I — patru galoane drepte și un galon
în formă de unghi;
e) maistru militar principal — cinci galoane drepte și un galon
în formă de unghi.

MONITORUL OFICIAL AL ROMÂNIEI, PARTEA I, Nr. 303/10.V.2010
2. Alte categorii de personal
Însemnul de grad militar pentru uniformele de reprezentare
și de serviciu se confecționează pe suport textil de culoare
bleumarin, pe care se brodează galoane de fir metalizat de
culoare alb-argintiu, cu lățimea de 8 mm, astfel:
a) maistru militar clasa a IV-a — un galon drept și un galon
în formă de unghi;
b) maistru militar clasa a III-a — două galoane drepte și un
galon în formă de unghi;

11

c) maistru militar clasa a II-a — trei galoane drepte și un
galon în formă de unghi;
d) maistru militar clasa I — patru galoane drepte și un galon
în formă de unghi;
e) maistru militar principal — cinci galoane drepte și un galon
în formă de unghi.”
2. În tot cuprinsul anexei nr. 2, sintagma ăpersonal
navigant” se înlocuiește cu sintagma ăpersonal
aeronautic”.

PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 21 aprilie 2010.
Nr. 401.

GUVERNUL ROMÂNIEI

HOTĂRÂRE
privind inițierea și dezvoltarea schemelor de investiții verzi
În temeiul art. 108 din Constituția României, republicată, și al art. 5 alin. (4) din Ordonanța de urgență a Guvernului
nr. 29/2010 privind valorificarea surplusului de unități ale cantității atribuite României prin Protocolul de la Kyoto,
Guvernul României adoptă prezenta hotărâre.
Art. 1. — (1) Prezenta hotărâre stabilește cadrul legal și
instituțional pentru inițierea și dezvoltarea schemelor de investiții
verzi.
(2) Scopul prezentei hotărâri este valorificarea eficientă a
surplusului de unități ale cantității atribuite României prin
Protocolul de la Kyoto, denumite în continuare AAU-uri.
Art. 2. — (1) În sensul prezentei hotărâri, expresiile de mai
jos semnifică după cum urmează:
a) investiții verzi — investiții prin care se finanțează proiecte
care generează reducerea emisiilor de gaze cu efect de seră;
b) tehnologii curate — tehnologii care conduc la reducerea
intensității carbonului, exprimată în tone de CO2 echivalent pe
unitatea de produs.
(2) Definițiile expresiilor prevăzute la alin. (1) se
completează, după caz, cu cele prevăzute în Ordonanța de
urgență a Guvernului nr. 29/2010 privind valorificarea surplusului
de unități ale cantității atribuite României prin Protocolul de la
Kyoto, publicată în Monitorul Oficial al României, Partea I,
nr. 231 din 13 aprilie 2010.
Art. 3. — (1) Schemele de investiții verzi cuprind două etape:
a) comercializarea surplusului de AAU-uri, în baza
contractului de stat pentru comercializarea surplusului de AAU-uri;
b) finanțarea de investiții verzi, finanțarea timpurie, campanii
de informare și conștientizare, precum și studii de cercetare în
domeniul schimbărilor climatice.
(2) Comercializarea surplusului de AAU-uri se face de către
Ministerul Economiei, Comerțului și Mediului de Afaceri în
colaborare cu Ministerul Mediului și Pădurilor, Ministerul
Finanțelor Publice, Ministerul Afacerilor Externe și alte autorități
ale administrației publice centrale, după caz.

(3) Entitățile prevăzute la alin. (2) acționează în calitate de
autorități publice potrivit prevederilor art. 127 alin. (4) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu
modificările și completările ulterioare, nefiind considerate
persoane impozabile pentru comercializarea surplusului de
AAU-uri în condițiile prevăzute de Ordonanța de urgență a
Guvernului nr. 29/2010.
Art. 4. — (1) Pentru prima perioadă de angajament a
Protocolului de la Kyoto 2008—2012, surplusul de AAU-uri care
se comercializează este de maximum 300.000.000 de AAU-uri.
(2) Comercializarea surplusului de AAU-uri se face de regulă
în tranșe de cel puțin 1.000.000 de AAU-uri.
Art. 5. — Cumpărătorii de AAU-uri pot fi:
a) statele prevăzute în anexa B la Protocolul de la Kyoto,
reprezentate de guvernele acestora;
b) entități autorizate de statele prevăzute în anexa B la
Protocolul de la Kyoto.
Art. 6. — (1) Pentru aprobarea negocierii unui contract de
stat pentru comercializarea surplusului de AAU-uri, Ministerul
Economiei, Comețului și Mediului de Afaceri împreună cu
Ministerul Mediului și Pădurilor inițiază un memorandum, care
este avizat de Ministerul Finanțelor Publice, Ministerul Afacerilor
Externe și alte autorități ale administrației publice, după caz, și
care este înaintat spre aprobare Guvernului.
(2) Memorandumul pentru aprobarea negocierii unui contract
de stat pentru comercializarea surplusului de AAU-uri conține
referiri la elementele concrete de mandat ale părții române și
propuneri privind componența delegației de negociatori.
(3) Memorandumul pentru aprobarea negocierii unui contract
de stat pentru comercializarea surplusului de AAU-uri are

12

MONITORUL OFICIAL AL ROMÂNIEI, PARTEA I, Nr. 303/10.V.2010

întotdeauna anexată propunerea de text de la care se va porni
în negociere, atât în limba română, cât și în limba străină în care
se încheie contractul.
(4) Propunerea de text a părții române se redactează cu
respectarea prevederilor Ordonanței de urgență a Guvernului
nr. 29/2010 și a prevederilor prezentei hotărâri.
Art. 7. — (1) Negocierile se desfășoară prin întâlnirea directă
a delegațiilor de negociatori sau prin corespondență, cu
respectarea strictă a elementelor mandatului.
(2) În situația în care textul rezultat în urma negocierilor
corespunde cu elementele mandatului aprobate prin
memorandum, potrivit prevederilor art. 6 alin. (2), se redactează
un memorandum pentru aprobarea încheierii unui contract de
stat pentru comercializarea surplusului de AAU-uri, care este
inițiat și avizat de aceleași autorități publice implicate în
promovarea memorandumului pentru aprobarea negocierii
contractului de stat, și care se înaintează spre aprobare
Guvernului.
(3) În situația în care textul rezultat în urma negocierilor diferă
substanțial de elementele mandatului de la care s-a pornit în
negociere, se redactează un nou memorandum, care este inițiat
și avizat de aceleași autorități publice implicate în promovarea
memorandumului pentru aprobarea negocierii contractului de
stat, și care se înaintează spre aprobare Guvernului.
(4) Memorandumul prevăzut la alin. (3) cuprinde sintetic
relatarea desfășurării negocierilor cu prezentarea poziției
partenerului, evaluarea posibilelor evoluții ale procesului de
negocieri, precum și propuneri vizând, dacă este cazul,
modificarea mandatului de negociere sau încetarea negocierilor.
Art. 8. — (1) Administrația Fondului pentru Mediu deschide
un cont analitic la contul în valută al Ministerului Finanțelor
Publice deschis la Banca Națională a României, în vederea
încasării sumelor în valută rezultate din comercializarea
surplusului de AAU-uri, scop în care se încheie o convenție
tripartită.
(2) În termen de maximum 7 zile lucrătoare de la data
creditării contului menționat la alin. (1) cu sumele rezultate din
comercializarea surplusului de AAU-uri, Administrația Fondului
pentru Mediu efectuează operațiunea de schimb valutar și
virează echivalentul în lei al valutei încasate în contul de venituri
al Fondului pentru Mediu.
(3) În termenul prevăzut la alin. (2), Administrația Fondului
pentru Mediu virează sumele cuvenite bugetului de stat, potrivit
prevederilor art. 10 alin. (2) din Ordonanța de urgență a
Guvernului nr. 29/2010.
(4) Reflectarea în contabilitatea Administrației Fondului
pentru Mediu se efectuează potrivit prevederilor Normelor
metodologice privind organizarea și conducerea contabilității
instituțiilor publice, Planul de conturi pentru instituțiile publice și
instrucțiunile de aplicare a acestuia, aprobate prin Ordinul

ministrului finanțelor publice nr. 1.917/2005, cu modificările și
completările ulterioare.
Art. 9. — Sumele rezultate din comercializarea surplusului
de AAU-uri se constituie în sursă de finanțare pentru investiții
verzi, finanțarea timpurie, campanii de informare și
conștientizare, precum și pentru studii de cercetare în domeniul
schimbărilor climatice.
Art. 10. — (1) Sumele prevăzute la art. 9, cu excepția
sumelor prevăzute la art. 10 alin. (2) din Ordonanța de urgență
a Guvernului nr. 29/2010, se utilizează după cum urmează:
a) 98% pentru investiții verzi;
b) 2% pentru campanii de informare și conștientizare,
precum și pentru studii de cercetare în domeniul schimbărilor
climatice.
(2) Sumele prevăzute la alin. (1) lit. a) pentru investiții verzi
se utilizează pentru următoarele categorii de proiecte:
a) tehnologii curate, incluzând gazeificarea cărbunelui și
cogenerare de înaltă eficiență, fără a se limita la acestea;
b) modernizarea și reabilitatea grupurilor energetice;
c) creșterea producției de energie din surse regenerabile;
d) îmbunătățirea utilizării eficiente a energiei în clădiri;
e) reducerea emisiilor de gaze cu efect de seră în agricultură;
f) reducerea emisiilor de gaze cu efect de seră în
transporturi, prin stimularea utilizării autovehiculelor hibrid și a
celor electrice;
g) împădurirea unor suprafețe de terenuri, inclusiv a
terenurilor agricole degradate;
h) managementul deșeurilor cu reducerea emisiilor de gaze
cu efect de seră.
Art. 11. — Finanțarea proiectelor prevăzute la art. 10 alin. (2)
se face cu respectarea legislației privind ajutorul de stat.
Art. 12. — (1) Beneficiarii proiectelor prevăzute la art. 10
alin. (2) pot fi:
a) operatori economici;
b) autorități ale administrației publice centrale și locale.
(2) Beneficiarii fondurilor pentru campaniile de informare,
conștientizare și studii de cercetare în domeniul schimbărilor
climatice, prevăzute la art. 10 alin. (1) lit. b), pot fi:
a) autoritățile administrației publice centrale și locale;
b) organizații neguvernamentale;
c) unități ale sistemului național de cercetare, dezvoltare și
inovare.
Art. 13. — Procedura de monitorizare a emisiilor de gaze cu
efect de seră pentru proiectele prevăzute la art. 10 alin. (2), după
finalizarea acestora, se aprobă prin ordin al ministrului mediului
și pădurilor, în termen de 120 de zile de la data intrării în vigoare
a prezentei hotărâri.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Adriean Videanu
Ministrul mediului și pădurilor,
Borbély László
Ministrul afacerilor externe,
Teodor Baconschi
Ministrul finanțelor publice,
Sebastian Teodor Gheorghe Vlădescu
București, 28 aprilie 2010.
Nr. 432.

13

MONITORUL OFICIAL AL ROMÂNIEI, PARTEA I, Nr. 303/10.V.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind calificarea exploatațiilor de bovine în raport cu bruceloza bovină
Văzând Referatul de aprobare nr. 952 din 16 aprilie 2010, întocmit de Direcția generală sanitară veterinară din cadrul
Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări și completări prin Legea nr. 215/2004, cu modificările și
completările ulterioare,
în baza prevederilor Hotărârii Guvernului nr. 1.492/2009 pentru aprobarea continuării acțiunilor sanitar-veterinare cuprinse
în Programul acțiunilor de supraveghere, prevenire, control și eradicare a bolilor la animale, a celor transmisibile de la animale la
om, protecția animalelor și protecția mediului, a altor acțiuni prevăzute în alte programe naționale, pe care Autoritatea Națională
Sanitară Veterinară și pentru Siguranța Alimentelor trebuie să le pună în aplicare, precum și a tarifelor maximale aferente acestora
pentru anul 2010,
în temeiul art. 3 alin. (3) și al art. 4 alin. (3) din Hotărârea Guvernului nr. 1.415/2009 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Exploatațiile de bovine se consideră oficial libere de
bruceloză bovină dacă îndeplinesc toate condițiile prevăzute în
anexa nr. 1.
Art. 2. — Exploatațiile de bovine calificate ca exploatații
oficial libere de bruceloză bovină vor primi atestatul de
indemnitate prevăzut în anexa nr. 2.
Art. 3. — Statusul de exploatație oficial liberă de bruceloză
bovină se menține/se suspendă în situațiile prevăzute în anexa
nr. 1.
Art. 4. — Exploatațiilor de bovine care pierd statusul de oficial
libere de bruceloză bovină li se va elibera un act de suspendare

a statusului de exploatație indemnă de bruceloza bovină
prevăzut în anexa nr. 3.
Art. 5. — Direcțiile sanitar-veterinare și pentru siguranța
alimentelor județene, respectiv a municipiului București vor duce
la îndeplinire prevederile prezentului ordin.
Art. 6. — Autoritatea Națională Sanitară Veterinară și pentru
Siguranța Alimentelor va controla modul de aplicare a
prevederilor prezentului ordin.
Art. 7. — Anexele nr. 1—3 fac parte integrantă din prezentul
ordin.
Art. 8. — Prezentul ordin se publică în Monitorul Oficial al
României, Partea I.

Președintele Autorității Naționale Sanitare Veterinare și pentru Siguranța Alimentelor,
Marian Zlotea
București, 30 aprilie 2010.
Nr. 41.
ANEXA Nr. 1

CONDIȚII

privind calificarea exploatațiilor de bovine în raport cu bruceloza bovină
Art. 1. — În sensul prezentului ordin, bovine înseamnă toate
animalele din specia bovine, cu excepția masculilor pentru
îngrășat, cu condiția ca aceștia să provină din exploatații oficial
indemne de bruceloză, iar autoritatea sanitar-veterinară și
pentru siguranța alimentelor competentă să garanteze că
masculii pentru îngrășat nu vor fi folosiți pentru reproducere și
vor fi trimiși direct la locul de sacrificare.
Art. 2. — O exploatație de bovine este oficial indemnă de
bruceloză în cazul în care îndeplinește următoarele condiții:
a) în exploatație nu există bovine vaccinate împotriva
brucelozei;
b) nicio bovină nu a prezentat semne clinice de bruceloză de
cel puțin 6 luni;
c) toate bovinele cu vârsta mai mare de 12 luni au fost
supuse unuia dintre următoarele regimuri de testare și au
prezentat reacții negative, în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006 pentru aprobarea
Normei sanitare veterinare privind problemele de sănătate a

animalelor ce afectează comerțul intracomunitar cu animale din
speciile bovine și suine, cu modificările și completările ulterioare:
1. două teste serologice, la intervale de minimum 3 luni și
maximum 12 luni;
2. 3 teste ale probelor de lapte la intervale de 3 luni, urmate
după minimum 6 săptămâni de un test serologic;
d) orice bovină care intră în exploatație provine din exploatații
oficial indemne de bruceloză și, în cazul bovinelor cu vârsta mai
mare de 12 luni, a prezentat un titru brucelic mai mic de
30 de unități internaționale (UI) de aglutinare/ml la testul de
seroaglutinare, în conformitate cu prevederile Ordinului
președintelui Autorității Naționale Sanitare Veterinare și pentru
Siguranța Alimentelor nr. 61/2006, cu modificările și completările
ulterioare, sau a reacționat negativ la oricare dintre testele
agreate în intervalul de 30 de zile anterior sau ulterior datei la
care sunt introduse în exploatație: în cazul în care testarea are
loc ulterior introducerii în exploatație, animalul/animalele trebuie
izolat/izolate fizic de celelalte animale din exploatație, pentru a

14

MONITORUL OFICIAL AL ROMÂNIEI, PARTEA I, Nr. 303/10.V.2010

se evita contactul direct sau indirect cu acestea până ce reacția
se dovedește negativă.
Art. 3. — Statusul oficial indemn de bruceloză al unei
exploatații de bovine se menține în cazul în care:
a) unul dintre următoarele regimuri de testare se desfășoară
anual, cu rezultate negative, în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006, cu modificările și
completările ulterioare:
1. 3 teste inelare efectuate pe probe de lapte, la intervale de
cel puțin 3 luni;
2. 3 teste ELISA efectuate pe probe de lapte, la intervale de
cel puțin 3 luni;
3. două teste inelare efectuate pe probe de lapte, la un
interval de cel puțin 3 luni, urmate de un test serologic efectuat
după minimum 6 săptămâni, în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006, cu modificările și
completările ulterioare;
4. două teste ELISA efectuate pe probe de lapte, la un
interval de cel puțin 3 luni, urmate de un test serologic efectuat
după minimum 6 săptămâni, în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006, cu modificările și
completările ulterioare;
5. două teste serologice efectuate la un interval de minimum
3 luni și maximum 12 luni;
b) toate bovinele care intră în exploatație provin exclusiv din
exploatații cu status oficial indemn de bruceloză și, în cazul
bovinelor cu vârsta mai mare de 12 luni, au prezentat un titru
brucelic mai mic de 30 de unități internaționale (UI) de
aglutinare/ml la un test de seroaglutinare, în conformitate cu
prevederile Ordinului președintelui Autorității Naționale Sanitare
Veterinare și pentru Siguranța Alimentelor nr. 61/2006, cu
modificările și completările ulterioare, sau au reacționat negativ
la oricare dintre testele agreate în intervalul de 30 de zile
anterior sau ulterior datei la care au fost introduse în exploatație;
în cazul în care testul este efectuat ulterior introducerii în
exploatație, animalul/animalele trebuie izolat/izolate fizic de
celelalte animale, pentru a se evita contactul direct sau indirect
cu acestea până ce reacția se dovedește negativă.
Art. 4. — (1) Statusul oficial indemn de bruceloză al unei
exploatații se suspendă în cazul în care:

a) condițiile prevăzute art. 2 și 3 nu mai sunt îndeplinite; sau
b) în urma testelor de laborator sau din motive clinice, una
sau mai multe bovine sunt suspecte de bruceloză și animalele
suspecte au fost sacrificate sau izolate pentru a se evita
contactul direct sau indirect cu celelalte animale.
(2) În cazul în care animalul a fost sacrificat și nu mai poate
fi testat, suspendarea poate fi ridicată în cazul în care două teste
de seroaglutinare efectuate în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006, cu modificările și
completările ulterioare, la toate bovinele din exploatație cu
vârsta mai mare de 12 luni, indică un titru mai mic de 30 de
unități internaționale (UI) de aglutinare/ml; primul test este
efectuat la cel puțin 30 de zile după îndepărtarea animalului, iar
al doilea la cel puțin 60 de zile după primul test.
(3) În cazul în care animalul a fost izolat de animalele din
exploatație, acesta poate fi reintrodus în exploatație și statusul
exploatației poate fi revizuit:
a) după efectuarea unui test de seroaglutinare care a indicat
un titru mai mic de 30 de unități internaționale (UI) de
aglutinare/ml și a unei reacții de fixare a complementului cu
rezultat negativ; sau
b) după obținerea unui rezultat negativ la orice altă
combinație de teste agreate în conformitate cu prevederile
Ordinului președintelui Autorității Naționale Sanitare Veterinare
și pentru Siguranța Alimentelor nr. 61/2006, cu modificările și
completările ulterioare.
Art. 5. — (1) Statusul oficial indemn de bruceloză al unei
exploatații se retrage în cazul în care, în urma testelor de
laborator sau a investigațiilor epidemiologice, s-a confirmat
infectarea exploatației cu Brucella.
(2) Statusul exploatației este revizuit în cazul în care
animalele din specia bovină prezente în exploatație în momentul
declanșării focarului au fost sacrificate sau în cazul în care
exploatația a fost supusă testării de control și toate animalele
cu vârsta mai mare de 12 luni au prezentat rezultate negative la
două teste consecutive efectuate la intervale de 60 de zile,
primul fiind efectuat la cel puțin 30 de zile după îndepărtarea
animalului (animalelor) care a (au) prezentat o reacție pozitivă.
(3) În cazul femelelor bovine gestante în momentul
declanșării focarului, controlul final trebuie să aibă loc la cel puțin
21 de zile după ce ultima femelă gestantă în momentul
declanșarii focarului a fătat.

ANEXA Nr. 2

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR
DIRECȚIA SANITAR-VETERINARĂ ȘI PENTRU SIGURANȚA ALIMENTELOR .................
AT E S TAT D E I N D E M N I TAT E

Seria CJ nr. 000001
Data .................
Se atestă că exploatația de bovine cu codul ..............................., din localitatea ...................., județul ..............., deținută
de ................., CNP/CUI ............................, a fost declarată oficial indemnă de bruceloză bovină ca urmare a:
a) îndeplinirii condițiilor prevăzute de Ordinul președintelui Autorității Naționale Sanitare Veterinare și pentru Siguranța
Alimentelor nr. 41/2010 privind calificarea exploatațiilor de bovine în raport cu bruceloza bovină;
b) testării serologice cu rezultate negative din data de ............... și din data de ..................;
c) rezultatului Buletinului de analiză nr. ...
Prezentul atestat rămâne valabil sau poate fi suspendat în condițiile prevăzute de Ordinul președintelui Autorității Naționale
Sanitare Veterinare și pentru Siguranța Alimentelor nr. 41/2010 și se eliberează de către medicul veterinar zonal în 3 exemplare
originale, unul pentru proprietar, unul pentru medic și unul pentru primărie.
Director executiv DSVSA,
....................................................

Proprietar exploatație,
...................................................

MONITORUL OFICIAL AL ROMÂNIEI, PARTEA I, Nr. 303/10.V.2010

15
ANEXA Nr. 3

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR
DIRECȚIA SANITAR-VETERINARĂ ȘI PENTRU SIGURANȚA ALIMENTELOR .................
ACT DE SUSPENDARE

a statusului de exploatație oficial indemnă de bruceloza bovină
Seria CJ nr. 000001
Data .................
Exploatației cu codul ......................, din localitatea ........., județul .........., deținută de .............., CNP/CUI ..................., i se
suspendă statusul de exploatație oficial indemnă de bruceloza bovină, în conformitate cu prevederile Ordinului președintelui
Autorității Naționale Sanitare Veterinare și pentru Siguranța Alimentelor nr. 41/2010 privind calificarea exploatațiilor de bovine în
raport cu bruceloza bovină.
Suspendarea se ridică în urma îndeplinirii condițiilor prevăzute în anexa nr. 1 la Ordinul președintelui Autorității Naționale
Sanitare Veterinare și pentru Siguranța Alimentelor nr. 41/2010.
Prezentul act de suspendare a statusului de exploatație oficial indemnă de bruceloza bovină se eliberează de către medicul
veterinar zonal în 3 exemplare originale, unul pentru proprietar, unul pentru medic și unul pentru primărie.
Director executiv DSVSA,
.........................................

Proprietar exploatație,
.....................................

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea Ghidului solicitantului pentru cereri de ajutor de stat și ajutor de minimis
ăAngajați mai mulți, mai competenți, mai sănătoși — 3 propuneri în sprijinul angajaților tăi:
Bani pentru completarea echipei; Bani pentru formare profesională; Bani pentru sănătatea
și siguranța salariaților” necesar implementării Programului operațional sectorial
ăDezvoltarea resurselor umane 2007—2013”
Având în vedere:
— Decizia CE nr. 5.811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Ordinul ministrului muncii, familiei și egalității de șanse și al ministrului economiei și finanțelor nr. 3/185/2008 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”, cu modificările ulterioare;
— Legea nr. 500/2002 privind finanțele publice, cu modificările și completările ulterioare;
— Hotărârea Guvernului nr. 720/1991 privind aprobarea Normelor de organizare și exercitare a controlului financiar
elaborate de Ministerul Economiei și Finanțelor;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
și completările ulterioare;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului muncii, familiei și protecției sociale nr. 308/2009 privind aprobarea Schemei de ajutor de stat pentru
ocuparea forței de muncă ăBani pentru completarea echipei”;
— Ordinul ministrului muncii, familiei și protecției sociale nr. 309/2009 privind aprobarea schemei de ajutor de stat pentru
formare profesională generală și specifică ăBani pentru formare profesională”;
— Ordinul ministrului muncii, familiei și protecției sociale nr. 310/2009 privind aprobarea schemei de ajutor de minimis
ăBani pentru sănătatea și siguranța salariaților”,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă Ghidul solicitantului pentru cereri de profesională; Bani pentru sănătatea și siguranța salariaților”
ajutor de stat și ajutor de minimis ăAngajați mai mulți, mai necesar implementării Programului operațional sectorial
competenți, mai sănătoși — 3 propuneri în sprijinul angajaților ăDezvoltarea resurselor umane 2007—2013”, prevăzut în
tăi: Bani pentru completarea echipei; Bani pentru formare anexa*) care face parte integrantă din prezentul ordin.
*) Anexa se publică în Monitorul Oficial al României, Partea I, nr. 303 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 303/10.V.2010

Art. 2. — Toate procedurile efectuate în temeiul ghidului
solicitantului prevăzut la art. 1 rămân valabile.
Art. 3. — Ministerul Muncii, Familiei și Protecției Sociale,
prin Direcția generală Autoritatea de management pentru
Programul operațional sectorial ăDezvoltarea resurselor

umane”, precum și organismele intermediare responsabile cu
implementarea POSDRU vor duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan
București, 13 aprilie 2010.
Nr. 294.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 303/10.V.2010 conține 16 pagini.

Prețul: 3,20 lei

&JUYDGY|442894]
ISSN 1453—4495

