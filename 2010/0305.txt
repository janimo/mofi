Anul 178 (XXII) — Nr. 305

PARTEA I

LEGI, DECRETE, HOTĂRÂRI ȘI ALTE ACTE

Marți, 11 mai 2010

SUMAR

Pagina
nr. 273/2006 privind finanțele publice locale și ale
art. 81 alin. (2) lit. d) din Legea administrației publice
locale nr. 215/2001 ....................................................

8–9

Decizia nr. 369 din 25 martie 2010 referitoare la excepția de
neconstituționalitate a dispozițiilor art. 286, art. 287 și
art. 288 din Legea nr. 53/2003 — Codul muncii,
art. 74, art. 75 și art. 77 din Legea nr. 168/1999 privind
soluționarea conflictelor de muncă și art. 164 din Codul
de procedură civilă ....................................................

10–12

4–5

Decizia nr. 373 din 13 aprilie 2010 referitoare la excepția de
neconstituționalitate a dispozițiilor art. 82 din Codul de
procedură penală ......................................................

12–13

6–8

Decizia nr. 380 din 13 aprilie 2010 referitoare la excepția de
neconstituționalitate a dispozițiilor art. 109 alin. (2) și (3)
din Ordonanța de urgență a Guvernului nr. 195/2002
privind circulația pe drumurile publice ........................

14–15

Decizia nr. 381 din 13 aprilie 2010 referitoare la excepția de
neconstituționalitate a dispozițiilor art. 321 alin. 2 din
Codul penal ................................................................

15–16

DECIZII ALE CURȚII CONSTITUȚIONALE
Decizia nr. 270 din 16 martie 2010 referitoare la excepția de
neconstituționalitate a dispozițiilor art. 2 alin. (2), art. 7
alin. (11) și (5), art. 18 lit. c), art. 20 alin. (1) și (2), art. 45
alin. (2) și (21), art. 46 alin. (4) și art. 48 alin. (2) și (3)
din Legea nr. 10/2001 privind regimul juridic al unor
imobile preluate în mod abuziv în perioada 6 martie
1945—22 decembrie 1989, astfel cum au fost
modificate și completate prin Legea nr. 1/2009..........
Decizia nr. 294 din 18 martie 2010 referitoare la excepția de
neconstituționalitate a dispozițiilor art. 1 alin. (1) din
Ordonanța Guvernului nr. 5/2001 privind procedura
somației de plată ........................................................
Decizia nr. 313 din 23 martie 2010 referitoare la excepția de
neconstituționalitate a prevederilor art. 2 lit. a), art. 7, art. 8
lit. a), art. 10 alin. (1), art. 11, art. 24 și art. 35 din
Ordonanța de urgență a Guvernului nr. 24/2008 privind
accesul la propriul dosar și deconspirarea Securității......
Decizia nr. 319 din 23 martie 2010 referitoare la excepția de
neconstituționalitate a prevederilor art. 1 alin. (2) lit. a),
art. 2 pct. 8, art. 19 alin. (1) lit. a) din Legea

Pagina

2–4

2

MONITORUL OFICIAL AL ROMÂNIEI, PARTEA I, Nr. 305/11.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 270
din 16 martie 2010

referitoare la excepția de neconstituționalitate a dispozițiilor art. 2 alin. (2), art. 7 alin. (11) și (5),
art. 18 lit. c), art. 20 alin. (1) și (2), art. 45 alin. (2) și (21), art. 46 alin. (4) și art. 48 alin. (2) și (3)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989, astfel cum au fost modificate și completate
prin Legea nr. 1/2009
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (2), art. 7 alin. (11) și (5), art. 18 lit. c),
art. 20 alin. (1) și (2), art. 45 alin. (2) și (21), art. 46 alin. (4) și art. 48
alin. (2) și (3) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—
22 decembrie 1989, excepție ridicată de Silvia Maria Sulica,
Eugen-Dan Sulica și Castris Maria-Cristina Sulica în Dosarul
nr. 44.118/3/2007 al Curții de Apel București — Secția a IV-a
civilă, de Rodica Fotiade în Dosarul nr. 8.118/211/2008 al
Tribunalului Cluj — Secția civilă și de Szentmiklosy Gabor
Andras în Dosarul nr. 9.288/211/2008 al Judecătoriei ClujNapoca — Secția civilă. Excepția de neconstituționalitate formează
obiectul dosarelor Curții Constituționale nr. 5.578D/2009,
nr. 5.748D/2009 și nr. 6.831D/2009.
Dezbaterile au avut loc în ședința publică din 25 februarie
2010 și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 16 martie 2010.
C U R T E A,

având în vedere actele și lucrările dosarelor, reține următoarele:
Prin Încheierea din 3 martie 2009, pronunțată în Dosarul
nr. 44.118/3/2007, Curtea de Apel București — Secția a IV-a
civilă a sesizat Curtea Constituțională pentru soluționarea
excepției de neconstituționalitate a dispozițiilor art. 7
alin. (11) și alin. (5), art. 20 alin. (2) și art. 45 alin. (21) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, astfel cum au fost modificate și
completate prin Legea nr. 1/2009, excepție ridicată de Silvia
Maria Sulica, Eugen-Dan Sulica și Castris Maria-Cristina Sulica.
Prin Încheierea din 19 mai 2009, pronunțată în Dosarul
nr. 8.118/211/2008, Tribunalul Cluj — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor art. 2 alin. (2), art. 7
alin. (11) și (5), art. 18 lit. c), art. 45 alin. (2) și (21), art. 46
alin. (4) și art. 48 alin. (2) și (3) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, astfel cum au
fost modificate și completate prin Legea nr. 1/2009, excepție
ridicată de Rodica Fotiade.

Prin Încheierea din 22 mai 2009, pronunțată în Dosarul
nr. 9.288/211/2008, Judecătoria Cluj-Napoca — Secția civilă
a sesizat Curtea Constituțională pentru soluționarea
excepției de neconstituționalitate a dispozițiilor art. 2
alin. (2), art. 7 alin. (11) și (5), art. 18 lit. c), art. 45 alin. (2) și
(2 1 ), art. 46 alin. (4) și art. 48 alin. (2) și (3) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, astfel cum au fost modificate și completate prin Legea
nr. 1/2009, excepție ridicată de Szentmiklosy Gabor Andras.
În motivarea excepției de neconstituționalitate autorii
acesteia arată, în esență, că dispozițiile Legii nr. 10/2001, astfel
cum au fost modificate prin Legea nr. 1/2009, instituie un
tratament diferit pentru persoane aflate în situații de fapt și de
drept identice, discriminarea operând în funcție de momentul
soluționării cererilor formulate în baza legii, în forma anterioară
modificării. Astfel, dacă înaintea apariției Legii nr. 1/2009,
dovedirea lipsei bunei-credințe a subdobânditorului avea ca
efect restituirea în natură a bunului imobil către fostul proprietar,
după intrarea în vigoare a legii criticate, restituirea în natură nu
mai poate opera. Prin urmare, având în vedere că legea nouă
intervine asupra efectelor unor situații juridice finalizate anterior
odată cu introducerea notificărilor, respectiv a acțiunilor în justiție
reglementate de Legea nr. 10/2001, în termenele prescrise în
acest sens, suprimând posibilitatea legală a persoanelor
îndreptățite de a primi restituirea în natură a imobilelor,
dispozițiile criticate încalcă prevederile cuprinse în art. 15 alin. (2),
art. 16 și 44 din Constituție.
Pe de altă parte, prevederile Legii nr. 1/2009 nu respectă
cerințele de precizie și previzibilitate, deoarece nu stabilesc cu
claritate sensul noțiunii de ăimobile preluate fără titlu valabil”
înainte de intrarea în vigoare a Legii nr. 213/1998, aducând o
gravă atingere securității juridice și stabilității raporturilor juridice.
Curtea de Apel București — Secția a IV-a civilă consideră
că textele legale criticate nu retroactivează deoarece nu
operează modificări cu privire la condițiile de existență a
dreptului de proprietate, limitându-se la a reglementa garanții
suplimentare ale dreptului de proprietate dobândit de chiriași.
Tribunalul Cluj — Secția civilă apreciază ca fiind
întemeiată excepția de neconstituționalitate având ca obiect
dispozițiile art. 45 alin. (2) și (21) din Legea nr. 10/2001, întrucât
acestea califică drept acte autentice contractele de vânzarecumpărare încheiate în temeiul Legii nr. 112/1995, fără a
diferenția dacă au fost încheiate anterior sau ulterior modificării
Legii nr. 10/2001 prin Legea nr. 1/2009.
Judecătoria Cluj-Napoca — Secția civilă consideră că
excepția este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului

MONITORUL OFICIAL AL ROMÂNIEI, PARTEA I, Nr. 305/11.V.2010
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului apreciază că excepția de
neconstituționalitate este neîntemeiată, textele de lege criticate
fiind în deplină concordanță cu prevederile constituționale
invocate.
Guvernul consideră că prevederile art. 45 alin. (2) și (21) și
art. 46 alin. (4) din Legea nr. 10/2001 sunt neconstituționale prin
raportare la dispozițiile art. 15 și 20 alin. (2) din Constituție,
precum și la cele ale art. 6 din Convenția pentru apărarea
drepturilor omului și a libertăților fundamentale. În ceea ce
privește excepția de neconstituționalitate a celorlalte prevederi,
criticile formulate sunt neîntemeiate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
modificările și completările aduse prin Legea nr. 1/2009,
publicată în Monitorul Oficial al României, Partea I, nr. 63 din
3 februarie 2009, dispoziții care au următorul conținut:
Art. 2 alin. (2): abrogat;
— Art.7: ă(11) Nu se restituie în natură, ci doar în echivalent,
imobilele care au fost înstrăinate în baza Legii nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului, cu
modificările ulterioare, cu respectarea condițiilor cerute de
lege. [...]
(5) Nu se restituie în natură terenurile aferente imobilelor
care au fost înstrăinate în temeiul dispozițiilor Legii nr. 112/1995,
cu modificările ulterioare.”;
— Art.18 lit. c): ăMăsurile reparatorii se stabilesc numai în
echivalent și în următoarele cazuri: [...]
c) imobilul a fost înstrăinat cu respectarea dispozițiilor Legii
nr. 112/1995, cu modificările ulterioare.”;
— Art.20: ă(1) Persoanele care au primit despăgubiri în
condițiile Legii nr. 112/1995, cu modificările ulterioare, pot
solicita restituirea în natură numai în cazul în care imobilul nu a
fost vândut până la data intrării în vigoare a prezentei legi și
numai după returnarea sumei reprezentând despăgubirea
primită actualizată cu indicele de inflație.
(2) În cazul în care imobilul a fost vândut cu respectarea
prevederilor Legii nr. 112/1995, cu modificările ulterioare,
persoana îndreptățită are dreptul numai la măsuri reparatorii prin
echivalent pentru valoarea de piață corespunzătoare a întregului
imobil, teren și construcții, stabilită potrivit standardelor
internaționale de evaluare. Dacă persoanele îndreptățite au
primit despăgubiri potrivit prevederilor Legii nr. 112/1995, cu
modificările ulterioare, ele au dreptul la diferența dintre valoarea
încasată, actualizată cu indicele inflației, și valoarea
corespunzătoare de piață a imobilului.”;
— Art. 45 alin. (2) și (21): ă(2) Actele juridice de înstrăinare,
inclusiv cele făcute în cadrul procesului de privatizare, având ca

3

obiect imobile preluate fără titlu valabil, considerate astfel
anterior intrării în vigoare a Legii nr. 213/1998, cu modificările și
completările ulterioare, sunt lovite de nulitate absolută, în afară
de cazul în care actul a fost încheiat cu bună-credință.
(21) Contractele de vânzare-cumpărare încheiate în temeiul
Legii nr. 112/1995, cu modificările ulterioare, sunt acte autentice
și constituie titlu de proprietate opozabil de la dată încheierii
acestora.”;
— Art. 46 alin. (4): ăPersoana îndreptățită are obligația de a
urma calea prevăzută de prezenta lege, după intrarea acesteia
în vigoare. Prevederile prezentei legi se aplică cu prioritate.”;
— Art. 48 alin. (2): ăIndiferent dacă imobilul a fost preluat cu
titlu valabil sau fără titlu, obligația despăgubirii prevăzută la
alin. (1) revine persoanei îndreptățite.”;
— Art. 48 alin. (3): abrogat.
În opinia autorilor excepției de neconstituționalitate,
prevederile legale criticate contravin dispozițiilor constituționale
cuprinse în art. 16 alin. (1) și (2), art. 20, art. 21 alin. (1), (2) și
(3), art. 44 și art. 53, precum și dispozițiilor art. 6 și 13 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile de lege criticate au făcut obiectul
controlului prealabil de constituționalitate. Astfel, prin Decizia
nr. 56 din 14 ianuarie 2009, publicată în Monitorul Oficial al
României, Partea I, nr. 46 din 27 ianuarie 2009, Curtea a respins
obiecțiile de neconstituționalitate întemeiate pe aceleași
argumente ca în cauza de față.
Astfel, în ceea ce privește critica de neconstituționalitate prin
care se susține că modificările aduse Legii nr. 10/2001 contravin
dispozițiilor
constituționale
referitoare
la
principiul
neretroactivității, întrucât schimbă, pentru trecut, condițiile de
existență a sancțiunii nulității, în scopul validării actelor de
înstrăinare a imobilelor, preluate fără titlu, în temeiul Legii
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea statului,
și, implicit, al restrângerii sferei actelor juridice de înstrăinare
considerate nule, Curtea a constatat că aceasta este
neîntemeiată, arătând că ăinstituția nulității este o sancțiune
civilă ce se aplică în cazul în care la momentul încheierii actului
juridic sunt eludate dispozițiile legale sau sunt încălcate condițiile
de validitate a actului juridic. Deoarece nulitatea unui act juridic
are ca efect repunerea părților în situația anterioară, nu se poate
susține că norma juridică ce instituie sancțiunea nulității
contravine dispozițiilor art. 15 alin. (2) din Constituție”.
Curtea a reținut, de asemenea, ca fiind neîntemeiată și critica
de neconstituționalitate ce privește atingerea adusă stabilității
raporturilor juridice, deoarece dispoziția legală privind instituirea
sancțiunii nulității vizează doar actele juridice încheiate cu
încălcarea dispozițiilor legii.
Cu privire la critica referitoare la dispozițiile art. 45 alin. (21)
din lege, Curtea a constatat că textul criticat nu conține norme
retroactive, ci precizează că la data încheierii contractelor de
vânzare-cumpărare acestea au forța juridică de titluri de
proprietate și sunt opozabile erga omnes. Acest text a fost
introdus în lege tocmai pentru claritatea reglementării, cerință
impusă de normele de tehnică legislativă.
În ceea ce privește criticile ce vizează prevederile art. 46
alin. (4) din lege, potrivit cărora persoana îndreptățită are
obligația de a urma calea prevăzută de prezenta lege, după
intrarea acesteia în vigoare, prevederile ei aplicându-se cu
prioritate, împrejurare ce este de natură a împiedica persoana
îndreptățită să acționeze pentru revendicarea bunului pe calea
dreptului comun, Curtea s-a pronunțat prin Decizia nr. 1.351
din 10 decembrie 2008, publicată în Monitorul Oficial al
României, Partea I, nr. 881 din 24 decembrie 2008, reținând că
ălegea nu obstrucționează accesul la justiție al celor îndreptățiți

4

MONITORUL OFICIAL AL ROMÂNIEI, PARTEA I, Nr. 305/11.V.2010

la măsuri reparatorii, ci prevede doar calea administrativă, calea
legală pentru acordarea de reparații în natură sau prin
echivalent. Art. 26 alin. (3) al Legii nr. 10/2001 prevede că
decizia sau dispoziția de respingere a notificării sau a cererii de
restituire în natură poate fi atacată de persoana care se pretinde
îndreptățită la instanța de judecată, iar art. 19 din Legea
nr. 247/2005 privind reforma în domeniile proprietății și justiției,
precum și unele măsuri adiacente, publicată în Monitorul Oficial
al României, Partea I, nr. 653 din 22 iulie 2005, prevede că
deciziile adoptate de către Comisia Centrală pentru Stabilirea
Despăgubirilor pot fi atacate cu contestație în condițiile Legii
contenciosului administrativ nr. 554/2004. De altfel, Curtea

observă că atât Legea nr. 10/2001, cât și Legea modificatoare
nr. 1/2009 sunt legi reparatorii speciale. În acest sens este și
Decizia nr. XXXIII din 9 iunie 2008 a Înaltei Curți de Casație și
Justiție, în care s-a statuat că, «în cazul concursului dintre legea
specială și legea generală, se aplică legea specială, conform
principiului specialia generalibus derogant, chiar dacă aceasta
nu este prevăzută în legea specială.»” Așadar, nici această critică
de neconstituționalitate nu poate fi reținută ca fiind întemeiată.
Întrucât nu au intervenit elemente noi, care să conducă la
schimbarea jurisprudenței Curții Constituționale, considerentele
și soluția din deciziile amintite își păstrează valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. (2), art. 7 alin. (11) și (5), art. 18 lit. c), art. 20 alin. (1)
și (2), art. 45 alin. (2) și (21), art. 46 alin. (4) și art. 48 alin. (2) și (3) din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—22 decembrie 1989, astfel cum au fost modificate și completate prin Legea
nr. 1/2009, excepție ridicată de Silvia Maria Sulica, Eugen-Dan Sulica și Castris Maria-Cristina Sulica în Dosarul nr. 44.118/3/2007
al Curții de Apel București — Secția a IV-a civilă, de Rodica Fotiade în Dosarul nr. 8.118/211/2008 al Tribunalului Cluj — Secția
civilă și de Szentmiklosy Gabor Andras în Dosarul nr. 9.288/211/2008 al Judecătoriei Cluj-Napoca — Secția civilă.
Definitivă și general obligatorie.
Pronunțată în ședința publică din data de 16 martie 2010.
PREȘEDINTE,

ACSINTE GASPAR
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 294
din 18 martie 2010

referitoare la excepția de neconstituționalitate a dispozițiilor art. 1 alin. (1)
din Ordonanța Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) din Ordonanța Guvernului nr. 5/2001
privind procedura somației de plată, excepție ridicată de

Societatea Comercială ăTransbus” — S.A. din Brașov în Dosarul
nr. 5.755/197/2009 al Judecătoriei Brașov.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, cu referire la jurisprudența Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 octombrie 2009, pronunțată în Dosarul
nr. 5.755/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 1 alin. (1) din Ordonanța Guvernului

MONITORUL OFICIAL AL ROMÂNIEI, PARTEA I, Nr. 305/11.V.2010
nr. 5/2001 privind procedura somației de plată, excepție
ridicată de Societatea Comercială ăTransbus” — S.A. din Brașov în
cadrul soluționării unei cauze având ca obiect somația de plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece instituie o situație privilegiată pentru
creditor, cererea sa fiind soluționată doar pe baza înscrisurilor
depuse la dosar, dându-i posibilitatea să se folosească cu reacredință de beneficiul dispozițiilor legale. Pe de altă parte, se
creează un dezechilibru patrimonial între debitor și creditor, în
condițiile în care creditorul nu își îndeplinește propria obligație
către debitor.
Judecătoria Brașov și-a exprimat opinia în sensul
netemeiniciei excepției de neconstituționalitate.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele lor de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, aprobată
cu modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare.
Dispozițiile criticate au, în prezent, următorul cuprins:
ăProcedura somației de plată se desfășoară, la cererea
creditorului, în scopul realizării de bunăvoie sau prin executare
silită a creanțelor certe, lichide și exigibile ce reprezintă obligații
de plată a unor sume de bani, asumate prin contract constatat
printr-un înscris ori determinate potrivit unui statut, regulament
sau altui înscris, însușit de părți prin semnătură ori în alt mod

5

admis de lege și care atestă drepturi și obligații privind
executarea anumitor servicii, lucrări sau orice alte prestații.”
Autorul excepției de neconstituționalitate consideră că
dispozițiile de lege criticate contravin prevederilor constituționale
ale art. 16 privind egalitatea în fața legii, ale art. 44 privind
dreptul de proprietate și ale art. 57 privind exercitarea cu bună
credință a drepturilor și libertăților fundamentale.
Examinând excepția de neconstituționalitate, Curtea
constată că s-a pronunțat în numeroase cauze asupra
dispozițiilor Ordonanței Guvernului nr. 5/2001, atât în ansamblul
ei, cât și prin examinarea separată a dispozițiilor sale, prin
raportare la aceleași norme constituționale invocate și în
prezenta cauză.
Astfel, prin Decizia nr. 1.388 din 16 decembrie 2008,
publicată în Monitorul Oficial al României, Partea I, nr. 886 din
29 decembrie 2008, Curtea a reținut, în esență, că Ordonanța
Guvernului nr. 5/2001 instituie o procedură specială și
accelerată, derogatorie de la normele procedurii civile, pentru a
asigura recuperarea într-un timp cât mai scurt a creanțelor.
Acest caracter special al procedurii a determinat limitarea
mijloacelor de probă, utilizabile în prima fază la înscrisuri,
completate cu explicațiile și lămuririle date de părți. Întrucât
ordonanța cu somația de plată, ce urmează a fi emisă de
judecător, se va referi doar la obligații de plată a unor sume de
bani rezultate din înscrisuri însușite de părți, este justificată
cerința ca dovada acestora să se facă prin înscrisuri. Celelalte
aspecte ale raporturilor juridice dintre părți urmează a fi
rezolvate conform reglementărilor din dreptul comun. Limitarea
este deopotrivă valabilă pentru ambele părți, ele având condiții
identice pentru exercitarea dreptului la apărare.
Totodată, Curtea a statuat că este justificată limitarea
formulării apărărilor pe fondul cauzei în cadrul contestației la
executare, dacă anterior s-a formulat cerere în anulare la a cărei
judecată se puteau valorifica apărările de fond.
Ordonanța cu somația de plată, emisă de judecător, în
măsura în care a rămas irevocabilă, are autoritatea lucrului
judecat în privința obligațiilor de plată prevăzute la art. 1 alin. (1)
din Ordonanța Guvernului nr. 5/2001. Art. 111 din ordonanță
exclude autoritatea lucrului judecat ăcu privire la fondul
raporturilor juridice dintre părți”, tocmai în scopul de a da
posibilitatea părților ca ulterior să își valorifice, conform normelor
din dreptul comun, eventualele pretenții de altă natură, izvorâte
din aceleași raporturi juridice.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) din Ordonanța Guvernului nr. 5/2001 privind
procedura somației de plată, excepție ridicată de Societatea Comercială ăTransbus” — S.A. din Brașov în Dosarul
nr. 5.755/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 18 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

6

MONITORUL OFICIAL AL ROMÂNIEI, PARTEA I, Nr. 305/11.V.2010
CURTEA CONSTITUȚIONALĂ

D E C I Z I A Nr. 313
din 23 martie 2010

referitoare la excepția de neconstituționalitate a prevederilor art. 2 lit. a), art. 7, art. 8 lit. a),
art. 10 alin. (1), art. 11, art. 24 și art. 35 din Ordonanța de urgență a Guvernului nr. 24/2008
privind accesul la propriul dosar și deconspirarea Securității
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2 lit. a), art. 7, art. 8 lit. a), art. 11 alin. (1) și
art. 24 din Ordonanța de urgență a Guvernului nr. 24/2008
privind accesul la propriul dosar și deconspirarea Securității,
excepție ridicată de Călin Tudorel Baciu în Dosarul
nr. 35.950/3/2008 al Curții de Apel București — Secția a VIII-a
contencios administrativ și fiscal, care formează obiectul
Dosarului Curții Constituționale nr. 5.720D/2009.
La apelul nominal răspunde, pentru autorul excepției,
apărătorul său ales, domnul avocat Eugen Man, membru al
Baroului București. De asemenea, pentru partea Consiliul
Național pentru Studierea Arhivelor Securității răspunde
domnișoara Mihaela Jugaru, consilier juridic. Procedura de
citare a fost legal îndeplinită.
Curtea dispune a se face apelul și în Dosarul
n r.
5.721D/2009 având ca obiect excepția de
neconstituționalitate a prevederilor art. 2 lit. a), art. 8 lit. a),
art. 10 alin. (1), art. 11 și art. 35 din Ordonanța de urgență
a Guvernului nr. 24/2008, ridicată de Nicolae Ioniță în Dosarul
nr. 31.474/3/2008 al Curții de Apel București — Secția a VIII-a
contencios administrativ și fiscal.
La apelul nominal se prezintă autorul excepției, personal și
asistat de același apărător ales, domnul avocat Eugen Man.
Partea Consiliul Național pentru Studierea Arhivelor Securității
este reprezentată și în acest dosar de domnișoara consilier
juridic Mihaela Jugaru. Procedura de citare a fost legal
îndeplinită.
Curtea, din oficiu, pune în discuție conexarea dosarelor.
Reprezentanții părților și procurorul sunt de acord cu
conexarea.
Curtea, în temeiul art. 14 și al art. 53 alin. (5) din Legea
nr. 47/1992 privind organizarea și funcționarea Curții
Constituționale, raportate la art. 164 din Codul de procedură
civilă, dispune conexarea Dosarului nr. 5.721D/2009 la Dosarul
nr. 5.720D/2009, care a fost primul înregistrat.
Cauza fiind în stare de judecată, președintele acordă
cuvântul apărătorului autorilor excepției de neconstituționalitate.
Acesta solicită admiterea excepției, precizând că una dintre
consecințele Deciziei nr. 51/2008, prin care Curtea

Constituțională a admis excepția de neconstituționalitate a
prevederilor Legii nr. 187/1999 privind accesul la propriul dosar
și deconspirarea Securității ca poliție politică, o reprezintă
încetarea mandatului persoanelor care s-au aflat la conducerea
colegială a Consiliului Național pentru Studierea Arhivelor
Securității. Parlamentul ar fi trebuit să numească alte persoane
ca membri ai acestei instituții. În continuare, reiterează criticile
formulate în motivările scrise ale excepției de neconstituționalitate.
Domnul Nicolae Ioniță, autor al excepției de neconstituționalitate ce formează obiectul Dosarului nr. 5.721D/2009,
achiesează la concluziile prezentate de apărătorul său.
Reprezentantul Consiliului Național pentru Studierea
Arhivelor Securității solicită respingerea excepției de
neconstituționalitate ca neîntemeiată. Consideră că autorii
excepției pornesc, în motivarea acesteia, de la o premisă
greșită, și anume cea potrivit căreia ordonanța de urgență
criticată ar urmări tragerea la răspundere juridică a celor ce intră
sub incidența sa. În realitate, unicul scop al acestui act normativ
este acela de a face cunoscută activitatea foștilor lucrători sau
colaboratori ai Securității.
Reprezentantul Ministerului Public precizează că instanța de
contencios constituțional nu a fost sesizată cu textele de lege
referitoare la numirea membrilor Consiliului Național pentru
Studierea Arhivelor Securității și la compunerea sa, astfel că nu
se poate pronunța asupra acestui aspect. În ceea ce privește
dispozițiile din Ordonanța de urgență a Guvernului nr. 24/2008
cu privire la constituționalitatea cărora a fost sesizată Curtea
Constituțională menționează că există deja o jurisprudență
bogată în sensul conformității acestora cu textele și prevederile
Legii fundamentale invocate și în prezentele cauze conexate.
Amintește deciziile Curții Constituționale nr. 980/2009 și
nr. 1.194/2009 și pune concluzii de respingere ca neîntemeiată
a excepției de neconstituționalitate.
C U R T E A,

având în vedere actele și lucrările dosarelor, constată
următoarele:
Prin încheierile din 7 mai 2009 și 11 februarie 2009,
pronunțate în dosarele nr. 35.950/3/2008 și nr. 31.474/3/2008,
Curtea de Apel București — Secția a VIII-a contencios
administrativ și fiscal a sesizat Curtea Constituțională cu
excepția de neconstituționalitate a prevederilor art. 2 lit. a),
art. 7, art. 8 lit. a), art. 11 alin. (1) și art. 24 din Ordonanța de
urgență a Guvernului nr. 24/2008 privind accesul la propriul
dosar și deconspirarea Securității, respectiv cu cele ale
art. 2 lit. a), art. 8 lit. a), art. 10 alin. (1), art. 11 și art. 35 din
aceeași ordonanță de urgență. Excepțiile au fost ridicate de
Călin Tudorel Baciu și Nicolae Ioniță în cauze având ca obiect
soluționarea unor acțiuni în constatare.

MONITORUL OFICIAL AL ROMÂNIEI, PARTEA I, Nr. 305/11.V.2010
În motivările excepțiilor de neconstituționalitate se susține,
în esență, că prevederile criticate din Ordonanța de urgență a
Guvernului nr. 24/2008 sunt neconstituționale, întrucât Consiliul
Național pentru Studierea Arhivelor Securității reprezintă o
instanță extraordinară, care poate da verdicte de nevinovăție,
poate administra probe și poate califica anumite fapte ca
infracțiuni. Se arată că se tinde la defăimarea unei întregi
categorii socioprofesionale, cea a ofițerilor de informații, care
sunt persoane care au acționat în îndeplinirea sarcinilor de
apărare a siguranței naționale și și-au desfășurat activitatea în
numele unei instituții a statului de la acea vreme, în limita actelor
normative care le stabileau sarcinile și mijloacele pentru
realizarea lor. Se precizează că se încalcă dreptul la un proces
echitabil, prin răsturnarea prezumției de nevinovăție și
încălcarea principiului egalității armelor în cadrul acțiunii în
constatarea calității de lucrător sau colaborator al Securității.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere.
C U R T E A,

examinând încheierile de sesizare, susținerile părților, rapoartele
întocmite de judecătorul-raportor, concluziile procurorului,
dispozițiile legale criticate, raportate la prevederile Constituției,
precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 lit. a), art. 7, art. 8 lit. a), art. 10 alin. (1), art. 11,
art. 24 și art. 35 din Ordonanța de urgență a Guvernului
nr. 24/2008 privind accesul la propriul dosar și deconspirarea
Securității, publicată în Monitorul Oficial al României, Partea I,
nr. 182 din 10 martie 2008, aprobată, cu modificări și completări,
prin Legea nr. 293/2008, publicată în Monitorul Oficial al
României, Partea I, nr. 800 din 28 noiembrie 2008. Prevederile
art. 2 lit. a) cuprind definiția noțiunii de lucrător al Securității; art. 7
se referă la nota de constatare întocmită cu privire la existența
sau inexistența calității de lucrător al Securității sau de
colaborator al acesteia pentru persoana care a făcut obiectul
verificării; art. 8 lit. a) consacră atribuția Colegiului Consiliului
Național pentru Studierea Arhivelor Securității de a aproba, dacă
apreciază că este cazul, nota de constatare și de a dispune
Direcției juridice introducerea unei acțiuni în constatare a calității
de lucrător al Securității sau de colaborator al acesteia; art. 10
alin. (1) se referă la comunicarea notelor de constatare și a
adeverințelor emise de Colegiul Consiliului Național pentru
Studierea Arhivelor Securității; art. 11 prevede instanța
competentă să soluționeze acțiunea în constatarea calității de
lucrător al Securității sau de colaborator al acesteia și consacră
reguli procedurale în legătură cu aceasta; art. 24 enumeră
atribuțiile Colegiului Consiliului Național pentru Studierea
Arhivelor Securității; art. 35 prevede că dispozițiile art. 45
alin. (2) din Legea nr. 14/1992 privind organizarea și

7

funcționarea Serviciului Român de Informații și cele ale art. 20
alin. (2) și ale art. 22 cu referire la anexa nr. 6 din Legea
Arhivelor Naționale nr. 16/1996 nu sunt aplicabile documentelor
care fac obiectul activității Consiliului Național pentru Studierea
Arhivelor Securității. Potrivit textelor de lege menționate în
cuprinsul art. 35 din Ordonanța de urgență a Guvernului
nr. 24/2008, documentele care fac parte din Fondul Arhivistic
Național al României pot fi consultate, la cerere, de către
cetățeni români și străini, după 30 de ani de la crearea lor, iar
documentele, datele și informațiile Serviciului Român de
Informații pot deveni publice numai după trecerea unei perioade
de 40 de ani de la arhivare. Totodată, art. 35 din Ordonanța de
urgență a Guvernului nr. 24/2008 stabilește că nicio altă
prevedere legală privitoare la regimul documentelor nu poate fi
interpretată astfel încât să împiedice aplicarea prevederilor
Ordonanței de urgență a Guvernului nr. 24/2008.
În opinia autorilor excepției, textele de lege criticate contravin
următoarelor dispoziții din Constituție: art. 1 alin. (3) care
consacră caracterul de stat de drept, democratic și social al
României, art. 15 — ăUniversalitatea”, art. 16 — ăEgalitatea în
drepturi”, art. 21 — ăAccesul liber la justiție”, art. 23 —
ăLibertatea individuală”, art. 24 — ăDreptul la apărare”, art. 30 —
ăLibertatea de exprimare”, art. 50 — ăProtecția persoanelor cu
handicap”, art. 53 — ăRestrângerea exercițiului unor drepturi sau
al unor libertăți”, art. 54 — ăFidelitatea față de țară”, art. 55 —
ăApărarea țării”, art. 57 — ăExercitarea drepturilor și a libertăților”,
art. 124 — ăÎnfăptuirea justiției” și art. 126 — ăInstanțele
judecătorești”.
Examinând excepția de neconstituționalitate, Curtea observă
că a mai analizat dispozițiile criticate din Ordonanța de urgență
a Guvernului nr. 24/2008, constatând conformitatea acestora cu
textele din Legea fundamentală invocate și în prezentele cauze
conexate. În acest sens, pot fi menționate, exemplificativ,
Decizia nr. 530 din 9 aprilie 2009, publicată în Monitorul Oficial
al României, Partea I, nr. 430 din 24 iunie 2009, Decizia nr. 815
din 19 mai 2009, publicată în Monitorul Oficial al României,
Partea I, nr. 394 din 11 iunie 2009, sau Decizia nr. 1.194 din
24 septembrie 2009, publicată în Monitorul Oficial al României,
Partea I, nr. 749 din 4 noiembrie 2009.
În ceea ce privește critica potrivit căreia, ulterior pronunțării
de către Curtea Constituțională a deciziei prin care a constatat
neconstituționalitatea prevederilor Legii nr. 187/1999,
Parlamentul ar fi trebuit să numească alte persoane ca membri
ai Colegiului Consiliului Național pentru Studierea Arhivelor
Securității, Curtea observă că nu este legal învestită să
examineze o astfel de susținere, care reprezintă o critică
referitoare la dispozițiile art. 17 din Ordonanța de urgență a
Guvernului nr. 24/2008. Instanța de contencios constituțional nu
poate schimba cadrul procesual în ceea ce privește prevederile
de lege ce formează obiect al excepției de neconstituționalitate,
astfel cum acesta a fost stabilit de Curtea de Apel București —
Secția a VIII-a contencios administrativ și fiscal, prin încheierea
de sesizare.
Autorul excepției a ridicat și excepția de neconstituționalitate
a dispozițiilor art. 35 din Ordonanța de urgență a Guvernului
nr. 24/2008. Acestea dau expresie dreptului la informație,
consacrat de art. 30 din Constituție și constituie o modalitate de
asigurare a realizării scopului în care a fost edictat acest act
normativ, și anume accesul la propriul dosar întocmit de
Securitate și deconspirarea acesteia.

8

MONITORUL OFICIAL AL ROMÂNIEI, PARTEA I, Nr. 305/11.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 lit. a), art. 7, art. 8 lit. a), art. 10 alin. (1), art. 11, art. 24 și
art. 35 din Ordonanța de urgență a Guvernului nr. 24/2008 privind accesul la propriul dosar și deconspirarea Securității, excepție
ridicată de Tudorel Baciu în Dosarul nr. 35.950/3/2008 al Curții de Apel București — Secția a VIII-a contencios administrativ și fiscal
și de Nicolae Ioniță în Dosarul nr. 31.474/3/2008 al aceleiași instanțe.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 319
din 23 martie 2010

referitoare la excepția de neconstituționalitate a prevederilor art. 1 alin. (2) lit. a), art. 2 pct. 8,
art. 19 alin. (1) lit. a) din Legea nr. 273/2006 privind finanțele publice locale și ale art. 81 alin. (2)
lit. d) din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Antonia Constantin
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 1 alin. (2) lit. a), art. 2 pct. 8, art. 19 alin. (1)
lit. a) din Legea nr. 273/2006 privind finanțele publice locale și
ale art. 81 alin. (2) lit. d) din Legea administrației publice locale
nr. 215/2001, excepție ridicată de Consiliul General al
Municipiului București în Dosarul nr. 12.230/3/2009 al
Tribunalului București — Secția a IX-a contencios administrativ
și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând considerentele Deciziei nr. 843/2009, prin care Curtea

Constituțională a constatat conformitatea prevederilor de lege
criticate cu textele din Legea fundamentală indicate și în
motivarea prezentei excepții.
C U R T E A,

având în vedere actele și lucrările dosarului, constată
următoarele:
Prin Încheierea din 27 mai 2009, pronunțată în Dosarul
nr. 12.230/3/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 1 alin. (2) lit. a), art. 2 pct. 8, art. 19 alin. (1)
lit. a) din Legea nr. 273/2006 privind finanțele publice locale
și ale art. 81 alin. (2) lit. d) din Legea administrației publice
locale nr. 215/2001. Excepția de neconstituționalitate a fost
ridicată de Consiliul General al Municipiului București într-o
cauză având ca obiect anularea unui act administrativ.
În motivarea excepției de neconstituționalitate, autorul
acesteia arată că sectoarele municipiului București nu sunt
unități administrativ-teritoriale, astfel că nu au personalitate
juridică de drept public și, implicit, nici bugete proprii, distincte de
cele ale municipiului. De aceea, susține că reglementarea, prin
textele de lege criticate, a competenței sectoarelor de a elabora
și aproba astfel de bugete locale încalcă prevederile
constituționale ale art. 3 alin. (3), ale art. 138 alin. (1) și (4),
precum și principiul autonomiei locale financiare pe care se

MONITORUL OFICIAL AL ROMÂNIEI, PARTEA I, Nr. 305/11.V.2010
întemeiază administrația publică din unitățile administrativteritoriale.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Autoritățile menționate nu au comunicat punctele lor de
vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 1 alin. (2) lit. a), art. 2 pct. 8 și ale art. 19 alin. (1)
lit. a) din Legea nr. 273/2006 privind finanțele publice locale,
publicată în Monitorul Oficial al României, Partea I, nr. 618 din
18 iulie 2006, precum și ale art. 81 alin. (2) lit. d) din Legea
administrației publice locale nr. 215/2001, republicată în
Monitorul Oficial al României, Partea I, nr. 123 din 20 februarie
2007. Textele de lege criticate au următorul cuprins:
— Art. 1 alin. (2) lit. a) din Legea nr. 273/2006: ă(2) Dispozițiile
prezentei legi se aplică în domeniul elaborării, aprobării,
executării și raportării:
a) bugetelor locale ale comunelor, orașelor, municipiilor,
sectoarelor municipiului București, județelor și municipiului
București;”;
— Art. 2 pct. 8 din Legea nr. 273/2006: ăÎn înțelesul prezentei
legi, termenii și expresiile de mai jos se definesc după cum
urmează: [...]

9

8. buget local pe ansamblul județului, respectiv al
municipiului București — totalitatea bugetelor locale ale
comunelor, orașelor, municipiilor și bugetului propriu al județului,
respectiv ale sectoarelor și al municipiului București;”;
— Art. 19 alin. (1) lit. a) din Legea nr. 273/2006: ă(1) Bugetele
locale și celelalte bugete prevăzute la art. 1 alin. (2) se aprobă
astfel:
a) bugetele locale, bugetele împrumuturilor externe și interne
și bugetele fondurilor externe nerambursabile, de către consiliile
locale ale comunelor, orașelor, municipiilor, sectoarelor, județelor
și de Consiliul General al Municipiului București, după caz;”;
— Art. 81 alin. (2) lit. d) din Legea nr. 215/2001:
ă(2) Consiliile locale ale sectoarelor municipiului București
exercită, în principal, următoarele atribuții: [...]
d) aprobă bugetul local, împrumuturile, virările de credite și
modul de utilizare a rezervei bugetare; aprobă contul de
încheiere a exercițiului bugetar; stabilesc impozite și taxe locale,
precum și taxe speciale, în condițiile legii.”
În opinia autorului excepției, sunt încălcate prevederile din
Legea fundamentală cuprinse la art. 3 alin. (3) referitor la
organizarea administrativă a teritoriului, ale art. 120 alin. (1) care
consacră principiile pe care se întemeiază administrația publică
din unitățile administrativ-teritoriale și ale art. 138 alin. (1) și (4)
privind bugetul public național.
Examinând excepția de neconstituționalitate, Curtea observă
că a mai verificat constituționalitatea prevederilor de lege ce
formează obiect al excepției de față, pronunțându-se din
perspectiva unor critici similare și prin raportare la aceleași texte
din Legea fundamentală. Prin Decizia nr. 843 din 2 iunie 2009,
publicată în Monitorul Oficial al României, Partea I, nr. 506 din
22 iulie 2009, a constatat că nu sunt încălcate prevederile
constituționale invocate în motivarea excepției, pentru
argumentele acolo reținute.
Întrucât în prezenta cauză nu au intervenit elemente noi, de
natură să justifice reconsiderarea acestei jurisprudențe, atât
considerentele, cât și soluția deciziei menționate își păstrează
valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 alin. (2) lit. a), art. 2 pct. 8, art. 19 alin. (1) lit. a) din Legea
nr. 273/2006 privind finanțele publice locale și ale art. 81 alin. (2) lit. d) din Legea administrației publice locale nr. 215/2001, excepție
ridicată de Consiliul General al Municipiului București în Dosarul nr. 12.230/3/2009 al Tribunalului București — Secția a IX-a
contencios administrativ și fiscal.
Definitivă și general obligatorie.
Pronunțată în ședința publică din data de 23 martie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

10

MONITORUL OFICIAL AL ROMÂNIEI, PARTEA I, Nr. 305/11.V.2010
CURTEA CONSTITUȚIONALĂ

D E C I Z I A Nr. 369
din 25 martie 2010

referitoare la excepția de neconstituționalitate a dispozițiilor art. 286, art. 287 și art. 288
din Legea nr. 53/2003 — Codul muncii, art. 74, art. 75 și art. 77 din Legea nr. 168/1999
privind soluționarea conflictelor de muncă și art. 164 din Codul de procedură civilă
Acsinte Gaspar
Nicolae Cochinescu
Aspazia Cojocaru
Petre Lăzăroiu
Ion Predescu
Puskás Valentin Zoltán
Augustin Zegrean
Antonia Constantin
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 286, art. 287 și art. 288 din Legea nr. 53/2003 —
Codul muncii, art. 74, art. 75 și art. 77 din Legea nr. 168/1999
privind soluționarea conflictelor de muncă și art. 164 din Codul
de procedură civilă, excepție ridicată de Societatea Comercială
ăPetrom” — S.A. în Dosarul nr. 1.834/40/2009 al Tribunalului
Botoșani — Secția civilă, în dosarele nr. 1.159/118/2009 și
nr. 1.157/118/2009 ale Tribunalului Constanța — Secția civilă și
în dosarele nr. 6.019/107/2008, nr. 4.975/107/2008,
n r. 5.096/107/2008, nr. 6.025/107/2008, nr. 4.998/107/2008,
nr. 4.980/107/2008, nr. 5.008/107/2008 și nr. 5.041/107/2008 ale
Curții de Apel Alba-Iulia — Secția pentru conflicte de muncă și
asigurări sociale și de Societatea Comercială ăRafiserv
Arpechim” — S.A. în Dosarul nr. 3.482/109/2008 al Tribunalului
Argeș — Secția civilă.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 8.326D/2009,
nr. 8.331D/2009, nr. 8.332D/2009, nr. 8.404—8.411D/2009 și
nr. 8.894D/2009, pune în discuție, din oficiu, problema conexării
cauzelor.
Reprezentantul Ministerului Public consideră că sunt
îndeplinite condițiile legale pentru conexare.
Curtea, în temeiul prevederilor art. 53 alin. (5) din Legea
nr. 47/1992, dispune conexarea dosarelor nr. 8.894D/2009,
nr. 8.404—8.411D/2009, nr. 8.332D/2009 și nr. 8.331D/2009 la
Dosarul nr. 8.326D/2009, care a fost primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată. În acest sens, invocă jurisprudența în materie a
Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 24 noiembrie 2009, pronunțată în Dosarul
nr. 1.834/40/2009, Tribunalul Botoșani — Secția civilă a
sesizat Curtea Constituțională pentru soluționarea
excepției de neconstituționalitate a dispozițiilor art. 286,
art. 287 și art. 288 din Legea nr. 53/2003 — Codul muncii,
art. 74, art. 75 și art. 77 din Legea nr. 168/1999 privind

soluționarea conflictelor de muncă și art. 164 din Codul de
procedură civilă, excepție ridicată de Societatea Comercială
ăPetrom” — S.A.
Prin încheierile din 26 august 2009, pronunțate în dosarele
nr. 1.159/118/2009 și nr. 1.157/118/2009, Tribunalul Constanța —
Secția civilă a sesizat Curtea Constituțională pentru
soluționarea excepției de neconstituționalitate a dispozițiilor
art. 286, art. 287 și art. 288 din Legea nr. 53/2003 — Codul
muncii, art. 74, art. 75 și art. 77 din Legea nr. 168/1999
privind soluționarea conflictelor de muncă și art. 164 din
Codul de procedură civilă, excepție ridicată de Societatea
Comercială ăPetrom” — S.A.
Prin încheierile din 19 octombrie 2009, pronunțate în
d o s a r e l e n r. 6 . 0 1 9 / 1 0 7 / 2 0 0 8 , n r. 4 . 9 7 5 / 1 0 7 / 2 0 0 8 ,
n r. 5.096/107/2008, nr. 6.025/107/2008, nr. 4.998/107/2008,
nr. 4.980/107/2008, nr. 5.008/107/2008 și nr. 5.041/107/2008,
Curtea de Apel Alba-Iulia — Secția pentru conflicte de
muncă și asigurări sociale a sesizat Curtea Constituțională
pentru soluționarea excepției de neconstituționalitate a
dispozițiilor art. 286, art. 287 și art. 288 din Legea nr. 53/2003 —
Codul muncii, art. 74, art. 75 și art. 77 din Legea nr. 168/1999
privind soluționarea conflictelor de muncă și art. 164 din
Codul de procedură civilă, excepție ridicată de Societatea
Comercială ăPetrom” — S.A.
Prin Încheierea din 15 iulie 2009, pronunțată în Dosarul
nr. 3.482/109/2008, Tribunalul Argeș — Secția civilă a sesizat
Curtea Constituțională pentru soluționarea excepției de
neconstituționalitate a dispozițiilor art. 286, art. 287 și
art. 288 din Legea nr. 53/2003 — Codul muncii, art. 74,
art. 75 și art. 77 din Legea nr. 168/1999 privind soluționarea
conflictelor de muncă, excepție ridicată de Societatea
Comercială ăRafiserv Arpechim” — S.A.
În motivarea excepției de neconstituționalitate autorii
acesteia susțin, în esență, că dispozițiile art. 286, art. 287 și
art. 288 din Legea nr. 53/2003 — Codul muncii și ale art. 74,
art. 75 și art. 77 din Legea nr. 168/1999 sunt de un formalism
excesiv, de natură să afecteze grav efectivitatea exercitării
drepturilor recunoscute de lege atât pentru angajat, cât și pentru
angajator și să restrângă nejustificat dreptul la apărare al
angajatorului, care este pus într-o situație de dezechilibru față de
angajatul care are calitatea de reclamant. Autorii excepției
invocă faptul că intervalul de timp dintre data primirii citației și
data termenului de judecată este prea scurt pentru ca un
angajator să își exercite dreptul la apărare și să se achite de
sarcina probei care îi revine. De asemenea, faptul că prevederile
art. 164 din Codul de procedură civilă lasă la aprecierea
instanței posibilitatea conexării cauzelor și nu obligă la luarea
unei astfel de măsuri, ceea ce ar conduce la o economie de timp
și cheltuieli, precum și la o judecată unitară, este de natură să
aducă atingere dreptului la apărare. Astfel, dispozițiile legale
atacate încalcă, în opinia autorilor excepției, și principiul
efectivității juridice.

MONITORUL OFICIAL AL ROMÂNIEI, PARTEA I, Nr. 305/11.V.2010
Tribunalul Botoșani — Secția civilă constată că excepția
de neconstituționalitate a textelor de lege menționate a fost
respinsă anterior de Curtea Constituțională printr-o serie de
decizii, cum ar fi Decizia nr. 82 din 5 februarie 2008, publicată în
Monitorul Oficial al României, Partea I, nr. 161 din 3 martie 2008,
Decizia nr. 100 din 10 aprilie 2001, publicată în Monitorul Oficial
al României, Partea I, nr. 305 din 8 iunie 2001, și Decizia nr. 461
din 1 iunie 2006, publicată în Monitorul Oficial al României,
Partea I, nr. 580 din 5 iulie 2006.
Tribunalul Constanța — Secția civilă arată că, instituind o
regulă derogatorie de la dreptul comun în ceea ce privește
sarcina probei în litigiile de muncă, precum și sancțiunea
aplicabilă în caz de neconformare, prevederile legale criticate
pornesc de la calitatea celor două părți implicate în conflictul de
muncă — salariat și angajator —, situația lor diferită fiind aceea
care justifică și aplicarea unui tratament juridic diferențiat. De
asemenea, textele de lege criticate menite să asigure
soluționarea cu celeritate a conflictelor de muncă țin seama în
primul rând de interesul salariatului, dar și de necesitatea
apărării raporturilor de muncă și a dreptului la muncă.
Curtea de Apel Alba-Iulia — Secția pentru conflicte de
muncă și asigurări sociale arată că excepția de
neconstituționalitate este neîntemeiată.
Tribunalul Argeș — Secția civilă arată că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul, făcând referire la jurisprudența instanței de
contencios constituțional în materie, arată că excepția de
neconstituționalitate nu este întemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu
modificările și completările ulterioare, și art. 164 din Codul de
procedură civilă, dispoziții ce au următorul conținut:
— Art. 286 din Legea nr. 53/2003 — Codul muncii: ă(1) Cererile
referitoare la soluționarea conflictelor de muncă se judecă în
regim de urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;

11

— Art. 287 din Legea nr. 53/2003 — Codul muncii: ăSarcina
probei în conflictele de muncă revine angajatorului, acesta fiind
obligat să depună dovezile în apărarea sa până la prima zi de
înfățișare.”;
— Art. 288 din Legea nr. 53/2003 — Codul muncii:
ăAdministrarea probelor se face cu respectarea regimului de
urgență, instanța fiind în drept să decadă din beneficiul probei
admise partea care întârzie în mod nejustificat administrarea
acesteia.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ă(1) Părțile vor
putea cere întrunirea mai multor pricini ce se află înaintea
aceleiași instanțe sau instanțe deosebite, de același grad, în
care sunt aceleași părți sau chiar împreună cu alte părți și al
căror obiect și cauză au între dânsele o strânsă legătură.
(2) Întrunirea poate fi făcută de judecător chiar dacă părțile
nu au cerut-o.
(3) Dosarul va fi trimis instanței mai întâi învestită, afară
numai dacă amândouă părțile cer trimiterea lui la una din
celelalte instanțe.
(4) Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 21 alin. (1), (2) și (3) privind accesul liber la justiție,
art. 24 privind dreptul la apărare, art. 53 privind restrângerea
exercițiului unor drepturi sau al unor libertăți, precum și a
dispozițiilor art. 6 din Convenția pentru apărarea drepturilor
omului și a libertăților fundamentale privind dreptul la un proces
echitabil, prin raportare la art. 11 alin. (2) și art. 20 din Constituție
referitoare la raporturile dintre tratatele internaționale în materia
drepturilor omului și dreptul intern.
Examinând excepția de neconstituționalitate, Curtea
constată că dispozițiile de lege criticate au mai constituit obiect
al controlului de constituționalitate. Astfel, prin Decizia nr. 1.015
din 7 iulie 2009, publicată în Monitorul Oficial al României,
Partea I, nr. 547 din 6 august 2009, Curtea, pentru argumentele
acolo expuse, a respins excepția de neconstituționalitate a
dispozițiilor art. 286, art. 287 și art. 288 din Legea nr. 53/2003 —
Codul muncii, ale art. 74, art. 75 și art. 77 din Legea nr. 168/1999
privind soluționarea conflictelor de muncă, precum și ale art. 164
din Codul de procedură civilă.
Deoarece nu au intervenit elemente noi, de natură să
modifice jurisprudența în materie a Curții, soluția pronunțată prin
decizia indicată, precum și considerentele ce au stat la baza
acesteia își mențin valabilitatea și în această cauză.

12

MONITORUL OFICIAL AL ROMÂNIEI, PARTEA I, Nr. 305/11.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, art. 287 și art. 288 din Legea nr. 53/2003 — Codul
muncii, art. 74, art. 75 și art. 77 din Legea nr. 168/1999 privind soluționarea conflictelor de muncă și art. 164 din Codul de procedură
civilă, excepție ridicată de Societatea Comercială ăPetrom” — S.A. în Dosarul nr. 1.834/40/2009 al Tribunalului Botoșani — Secția
civilă, în dosarele nr. 1.159/118/2009 și nr. 1.157/118/2009 ale Tribunalului Constanța — Secția civilă și în dosarele
nr. 6.019/107/2008, nr. 4.975/107/2008, nr. 5.096/107/2008, nr. 6.025/107/2008, nr. 4.998/107/2008, nr. 4.980/107/2008,
nr. 5.008/107/2008 și nr. 5.041/107/2008 ale Curții de Apel Alba-Iulia — Secția pentru conflicte de muncă și asigurări sociale și de
Societatea Comercială ăRafiserv Arpechim” — S.A. în Dosarul nr. 3.482/109/2008 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 25 martie 2010.
PREȘEDINTE,

ACSINTE GASPAR
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 373
din 13 aprilie 2010

referitoare la excepția de neconstituționalitate a dispozițiilor art. 82
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 82 din Codul de procedură penală, excepție
ridicată de Viorel Lipan și Adriana Lipan în Dosarul
nr. 3.045/113/2008 al Tribunalului Brăila — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate.

C U R T E A,

având în vedere actele și lucrările dosarului, reține următoarele:
Prin Încheierea din 29 iunie 2009, pronunțată în Dosarul
nr. 3.045/113/2008, Tribunalul Brăila — Secția penală a
sesizat Curtea Constituțională cu excepția de neconstituționalitate a dispozițiilor art. 82 din Codul de procedură
penală. Excepția a fost ridicată de Viorel Lipan și Adriana Lipan
cu ocazia soluționării unei cauze penale.
În motivarea excepției de neconstituționalitate autorii
acesteia susțin că prevederile art. 82 din Codul de procedură
penală încalcă egalitatea în drepturi și dreptul la un proces
echitabil, întrucât audierea persoanei vătămate în calitate de
martor îl plasează pe acuzat într-o situație de dezavantaj evident
atât față de persoana vătămată, cât și față de Ministerul Public,
putând duce la condamnarea inculpatului doar pe baza
declarației persoanei vătămate. Mai arată că, în timp ce, potrivit
art. 75 din Codul de procedură penală, ăDeclarațiile părții
vătămate, ale părții civile și ale părții responsabile civilmente
făcute în cursul procesului penal pot servi la aflarea adevărului,
numai în măsura în care sunt coroborate cu fapte sau

MONITORUL OFICIAL AL ROMÂNIEI, PARTEA I, Nr. 305/11.V.2010
împrejurări ce rezultă din ansamblul probelor existente în
cauză”, declarația de martor a persoanei vătămate, dată în
condițiile art. 82 din Codul de procedură penală, este suficientă
pentru condamnarea inculpatului.
Tribunalul Brăila — Secția penală apreciază că excepția
de neconstituționalitate este neîntemeiată, întrucât nu există,
sub aspectul valorificării, nicio deosebire între declarația dată
de persoana vătămată ca parte vătămată și declarația dată de
aceeași persoană în calitate de martor.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că prevederile art. 82 din
Codul de procedură penală sunt constituționale, deoarece nu
aduc nicio atingere dispozițiilor din Constituție și din Convenția
pentru apărarea drepturilor omului și a libertăților fundamentale
invocate de autorii excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 82 din Codul de procedură penală, având
următorul cuprins: ăPersoana vătămată poate fi ascultată ca

13

martor, dacă nu este constituită parte civilă sau nu participă în
proces ca parte vătămată.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 privind egalitatea în drepturi și ale art. 20 referitoare
la tratatele internaționale privind drepturile omului, raportate la
prevederile art. 6 referitoare la dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că nu poate fi reținută critica potrivit căreia declarația
dată de persoana vătămată în calitate de martor ar avea o forță
probantă mai mare decât declarația dată de aceeași persoană
ca parte vătămată sau ca parte civilă. Într-adevăr, în lipsa unui
text special cu privire la valorificarea declarațiilor martorilor, sunt
aplicabile dispozițiile art. 63 alin. 2 din Codul de procedură
penală care consacră principiul liberei aprecieri a probelor în
procesul penal, potrivit căruia probele nu au valoare mai dinainte
stabilită și pot servi la aflarea adevărului numai în măsura în
care sunt coroborate cu fapte sau împrejurări ce rezultă din
ansamblul probelor existente în cauză. În acest sens, prin
Decizia nr. 324 din 14 septembrie 2004, publicată în Monitorul
Oficial al României, Partea I, nr. 958 din 19 octombrie 2004,
Curtea Constituțională a statuat că nici procurorul și nici instanța
de judecată nu-și pot întemeia soluția numai pe anumite probe,
selectiv alese, întrucât chiar art. 63 din Codul de procedură
penală prevede că probele nu au valoare dinainte stabilită, ci
trebuie să examineze și să aprecieze totalitatea probelor
administrate, să le coroboreze și să le stabilească pe cele care
sunt pertinente pentru soluționarea cauzei sub toate aspectele
și pe care se poate întemeia o convingere corectă și o soluție
justă. Prin urmare, art. 82 din Codul de procedură penală nu
aduce nicio atingere dispozițiilor constituționale ale art. 16,
respectiv ale art. 20 raportate la prevederile art. 6 din Convenția
pentru apărarea drepturilor omului și a libertăților fundamentale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 din Codul de procedură penală, excepție ridicată de Viorel
Lipan și Adriana Lipan în Dosarul nr. 3.045/113/2008 al Tribunalului Brăila — Secția penală.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

14

MONITORUL OFICIAL AL ROMÂNIEI, PARTEA I, Nr. 305/11.V.2010
CURTEA CONSTITUȚIONALĂ

D E C I Z I A Nr. 380
din 13 aprilie 2010

referitoare la excepția de neconstituționalitate a dispozițiilor art. 109 alin. (2) și (3)
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 109 alin. (2) și (3) din Ordonanța de urgență a
Guvernului nr. 195/2002 privind circulația pe drumurile publice,
excepție ridicată de Ionuț Pătulean în Dosarul nr. 6.548/236/2008
al Tribunalului Giurgiu — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 30 aprilie 2009, pronunțată în Dosarul
nr. 6.548/236/2008, Tribunalul Giurgiu — Secția civilă a sesizat
Curtea Constituțională cu excepția de neconstituționalitate
a dispozițiilor art. 109 alin. (2) și (3) din Ordonanța de
urgență a Guvernului nr. 195/2002 privind circulația pe
drumurile publice. Excepția a fost ridicată de Ionuț Pătulean
cu ocazia soluționării unei plângeri contravenționale.
În motivarea excepției de neconstituționalitate autorul
acesteia susține că prevederile art. 109 alin. (2) și (3) din
Ordonanța de urgență a Guvernului nr. 195/2002 încalcă
dispozițiile constituționale referitoare la viața intimă, familială și
privată, precum și prevederile Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, prin atingerea adusă
dreptului la imagine al persoanei, întrucât permit înregistrarea,
prelucrarea și utilizarea unor date personale, și anume a imaginii
unei persoane, fără acordul expres al acesteia. În plus, imaginile
respective sunt făcute și publice, prin prezentarea lor ca dovezi
în fața instanței de judecată, într-un proces public, la care are
acces oricine, potrivit principiului publicității ședinței de judecată.
Tribunalul Giurgiu — Secția civilă consideră că excepția
de neconstituționalitate este neîntemeiată, întrucât prevederile
art. 109 alin. (2) și (3) din Ordonanța de urgență a Guvernului
nr. 195/2002 nu aduc nicio atingere dispozițiilor art. 26 din
Constituție.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 109 alin. (2) și (3) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, având următorul cuprins: ă(2) Constatarea
contravențiilor se poate face și cu ajutorul unor mijloace tehnice
certificate sau mijloace tehnice omologate și verificate
metrologic, consemnându-se aceasta în procesul-verbal de
constatare a contravenției.
(3) În cazurile prevăzute la alin. (2), procesul-verbal se poate
încheia și în lipsa contravenientului, după stabilirea identității
conducătorului de vehicul, menționându-se aceasta în procesulverbal, fără a fi necesară confirmarea faptelor de către martori.”
În susținerea neconstituționalității acestor prevederi de lege
autorul excepției invocă încălcarea dispozițiilor constituționale
ale art. 26 referitoare la viața intimă, familială și privată, precum
și a prevederilor Legii nr. 677/2001 pentru protecția persoanelor
cu privire la prelucrarea datelor cu caracter personal și libera
circulație a acestor date.
Examinând excepția de neconstituționalitate, Curtea
constată că dispozițiile art. 109 alin. (2) și (3) din Ordonanța de
urgență a Guvernului nr. 195/2002 au mai fost supuse
controlului instanței de contencios constituțional prin raportare la
aceleași prevederi din Legea fundamentală, invocate și în
prezenta cauză, și față de critici similare. În acest sens este
Decizia nr. 1.029 din 9 iulie 2009, publicată în Monitorul Oficial
al României, Partea I, nr. 551 din 7 august 2009, prin care
Curtea Constituțională a respins ca neîntemeiată excepția de
neconstituționalitate a dispozițiilor art. 109 alin. (2) și (3) din
Ordonanța de urgență a Guvernului nr. 195/2002, pentru
motivele acolo arătate.

MONITORUL OFICIAL AL ROMÂNIEI, PARTEA I, Nr. 305/11.V.2010
În plus, în prezenta cauză, autorul excepției invocă
contradicția dintre textul de lege criticat și prevederile Legii
nr. 677/2001 pentru protecția persoanelor cu privire la prelucrarea
datelor cu caracter personal și libera circulație a acestor date. O
asemenea critică nu poate fi însă reținută, întrucât examinarea

15

constituționalității unui text de lege are în vedere compatibilitatea
acestuia cu dispoziții din Constituție sau din actele internaționale
la care România este parte, iar nu compararea prevederilor mai
multor legi între ele și nici coroborarea lor sau posibilele
contradicții din cadrul legislației interne.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 109 alin. (2) și (3) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Ionuț Pătulean în Dosarul nr. 6.548/236/2008 al Tribunalului
Giurgiu — Secția civilă.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 381
din 13 aprilie 2010

referitoare la excepția de neconstituționalitate a dispozițiilor art. 321 alin. 2 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 321 alin. 2 din Codul penal, excepție ridicată
de Gheorghe Rusu (fost Corduneanu) și Dan-Marius Mancaș
(fost Răscuțoi) în Dosarul nr. 4.870/245/2009 al Judecătoriei
Iași — Secția penală.
La apelul nominal lipsesc autorii excepției, față de care
procedura de citare este legal îndeplinită.
Magistratul-asistent referă că autorul excepției Dan-Marius
Mancaș (fost Răscuțoi) a transmis Curții o cerere de amânare în
vederea angajării unui apărător.
Reprezentantul Ministerului Public se opune cererii de
acordare a unui nou termen.

Curtea, deliberând, respinge cererea de amânare a judecării
cauzei.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 23 iunie 2009, pronunțată în Dosarul
nr. 4.870/245/2009, Judecătoria Iași — Secția penală a
sesizat Curtea Constituțională cu excepția de neconstituționalitate a dispozițiilor art. 321 alin. 2 din Codul penal.
Excepția a fost ridicată de Gheorghe Rusu (fost Corduneanu) și
Dan-Marius Mancaș (fost Răscuțoi) cu ocazia soluționării unei
cauze penale privind trimiterea în judecată pentru săvârșirea,
printre altele, a infracțiunii prevăzute de art. 321 alin. 2 din Codul
penal.
În motivarea excepției de neconstituționalitate autorii
acesteia susțin că art. 321 alin. 2 din Codul penal încalcă dreptul
la un proces echitabil și dreptul la apărare, întrucât nu prevede
niciun criteriu în vederea stabilirii caracterului ăgrav” al faptei de
ultraj contra bunelor moravuri și tulburare a ordinii și liniștii
publice săvârșite în varianta agravată, lăsând loc abuzurilor de
tot felul.

16

MONITORUL OFICIAL AL ROMÂNIEI, PARTEA I, Nr. 305/11.V.2010

Judecătoria Iași — Secția penală apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de neconstituționalitate.
Avocatul Poporului consideră că dispozițiile art. 321 alin. 2
din Codul penal sunt constituționale, invocând, în acest sens,
deciziile Curții Constituționale nr. 1.092/2007 și nr. 541/2009.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.

Obiectul excepției de neconstituționalitate îl constituie
dispozițiile art. 321 alin. 2 din Codul penal, modificate prin Legea
nr. 169/2002 privind modificarea și completarea Codului penal,
a Codului de procedură penală și a unor legi speciale, publicată
în Monitorul Oficial al României, Partea I, nr. 261 din 18 aprilie
2002, având următorul cuprins: ăDacă prin fapta prevăzută la
alin. 1 s-au tulburat grav liniștea și ordinea publică, pedeapsa
este închisoarea de la 2 la 7 ani.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 21 alin. (3) privind dreptul la un proces echitabil, ale
art. 24 alin. (1) referitoare la dreptul la apărare și ale art. 124
alin. (2) privind înfăptuirea justiției.
Examinând excepția de neconstituționalitate, Curtea
constată că autorii excepției solicită, în realitate, completarea
textului de lege criticat, în sensul de a reglementa criterii în
vederea stabilirii caracterului ăgrav” al faptei de ultraj contra
bunelor moravuri și tulburare a ordinii și liniștii publice săvârșite
în varianta agravată. O asemenea solicitare nu intră însă în
competența de soluționare a Curții Constituționale, care,
conform art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 321 alin. 2 din Codul penal, excepție
ridicată de Gheorghe Rusu (fost Corduneanu) și Dan-Marius Mancaș (fost Răscuțoi) în Dosarul nr. 4.870/245/2009 al Judecătoriei
Iași — Secția penală.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Oana Cristina Puică

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 305/11.V.2010 conține 16 pagini.

Prețul: 3,20 lei

&JUYDGY|442917]
ISSN 1453—4495

