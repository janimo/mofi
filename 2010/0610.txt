Anul 178 (XXII) — Nr. 610

PARTEA I

LEGI, DECRETE, HOTĂRÂRI ȘI ALTE ACTE

Vineri, 27 august 2010

SUMAR

Pagina
DECIZII ALE CURȚII CONSTITUȚIONALE
Decizia nr. 946 din 6 iulie 2010 referitoare la excepția de
neconstituționalitate a dispozițiilor art. 304 pct. 5,
art. 312 alin. 3 și art. 403 alin. 3 din Codul de
procedură civilă ..........................................................
Decizia nr. 949 din 6 iulie 2010 referitoare la excepția de
neconstituționalitate a dispozițiilor art. 286, 287, 288 și
art. 298 alin. (2) ultima liniuță din Legea nr. 53/2003 —
Codul muncii, art. 74, 75 și 77 din Legea nr. 168/1999
privind soluționarea conflictelor de muncă și art. 164 din
Codul de procedură civilă ............................................

2–3

3–5

Decizia nr. 953 din 6 iulie 2010 referitoare la excepția de
neconstituționalitate a prevederilor art. 87 alin. (1) din
Ordonanța de urgență a Guvernului nr. 194/2002
privind regimul străinilor în România și ale art. II
alin. (1) din Legea nr. 56/2007 pentru modificarea și
completarea Ordonanței de urgență a Guvernului
nr. 194/2002 privind regimul străinilor în România ....

5–7

Decizia nr. 966 din 6 iulie 2010 referitoare la excepția de
neconstituționalitate a dispozițiilor art. 13 alin. (4) din
Legea nr. 346/2004 privind stimularea înființării și
dezvoltării întreprinderilor mici și mijlocii ....................

7–9

Nr.
HOTĂRÂRI ALE GUVERNULUI ROMÂNIEI
892. — Hotărâre pentru aprobarea declasificării informațiilor
clasificate secret de stat, nivel de secretizare secret,
cuprinse în documentele de plată a drepturilor bănești
cuvenite personalului armatei, elaborate de Ministerul
Apărării Naționale în perioada 17 februarie 1972—
31 decembrie 2002 ....................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
186. — Ordin al ministrului administrației și internelor
privind organizarea și desfășurarea stagiului de
practică de specialitate în structuri ale Ministerului
Administrației și Internelor pentru studenții/masteranzii
din cadrul instituțiilor de învățământ superior civile ....
619. — Ordin al ministrului muncii, familiei și protecției
sociale pentru aprobarea unor acte adiționale la
acordurile de delegare de funcții privind
implementarea Programului operațional sectorial
ăDezvoltarea resurselor umane 2007—2013” ............
1.143. — Ordin al ministrului muncii, familiei și protecției
sociale privind aprobarea modelului de contract de
finanțare de tip grant pentru Programul operațional
sectorial ăDezvoltarea resurselor umane 2007—2013” ....

Pagina

9

10–13

14–15

15–16

2

MONITORUL OFICIAL AL ROMÂNIEI, PARTEA I, Nr. 610/27.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 946
din 6 iulie 2010

referitoare la excepția de neconstituționalitate a dispozițiilor art. 304 pct. 5, art. 312 alin. 3
și art. 403 alin. 3 din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Tudorel Toader
— judecător
Puskás Valentin Zoltán
— judecător
Antonia Constantin
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor art. 304 pct. 5, art. 312 alin. 3 și art. 403 alin. 3 din
Codul de procedură civilă, excepție ridicată de Gabriela Radu
în Dosarul nr. 6.940/95/2009 al Tribunalului Gorj — Secția civilă.
Dezbaterile au avut loc în ședința publică din data de 29 iunie
2010, fiind consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 24 noiembrie 2009, pronunțată în Dosarul
nr. 6.940/95/2009, Tribunalul Gorj — Secția civilă a sesizat
Curtea Constituțională cu excepția de neconstituționalitate
a dispozițiilor art. 304 pct. 5, art. 312 alin. 3 și art. 403 alin. 3
din Codul de procedură civilă, excepție ridicată de Gabriela
Radu.
În motivarea excepției de neconstituționalitate, autorul
acesteia susține că dispozițiile art. 403 alin. 3 încalcă prevederile
art. 21 din Constituție și cele ale art. 6 paragraful 1 din Convenția
pentru apărarea drepturilor omului și a libertăților fundamentale,
deoarece instituirea unui recurs distinct împotriva încheierii de
suspendare duce la prelungirea nejustificată a procesului,
constituind și o interferență în activitatea instanței de fond. În
ceea ce privește dispozițiile art. 304 pct. 5 și art. 312 alin. 3, se
arată că acestea contravin dreptului la un proces echitabil,
deoarece impun, fără nicio distincție, soluția casării cu trimitere
spre rejudecare.
Tribunalul Gorj — Secția civilă arată că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul Poporului arată că dispozițiile de lege criticate
reprezintă norme procedurale care țin de opțiunea legiuitorului
exercitată în conformitate cu art. 126 alin. (2) din Constituție.
Textele criticate nu sunt de natură să îngrădească dreptul
părților de a beneficia de toate drepturile și garanțiile menite să
le asigure accesul liber la justiție, dreptul la un proces echitabil
și la soluționarea acestuia într-un termen rezonabil.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 304 pct. 5, art. 312 alin. 3 și art. 403 alin. 3 din
Codul de procedură civilă, cu următorul conținut:
— Art. 304 pct. 5: ăModificarea sau casarea unor hotărâri se
poate cere în următoarele situații, numai pentru motive de
nelegalitate: [...]
5. când, prin hotărârea dată, instanța a încălcat formele de
procedură prevăzute sub sancțiunea nulității de art. 105 alin. 2;”;
— Art. 312 alin. 3: ăModificarea hotărârii atacate se pronunță
pentru motivele prevăzute de art. 304 pct. 6, 7, 8 și 9, iar
casarea pentru cele prevăzute de art. 304 pct. 1, 2, 3, 4 și 5,
precum și în toate cazurile în care instanța a cărei hotărâre este
recurată a soluționat procesul fără a intra în cercetarea fondului
sau modificarea hotărârii nu este posibilă, fiind necesară
administrarea de probe noi. Dacă sunt găsite întemeiate mai
multe motive, dintre care unele atrag modificarea, iar altele
casarea, instanța de recurs va casa în întregime hotărârea
atacată pentru a se asigura o judecată unitară.”;
— Art. 403 alin. 3: ăAsupra cererii de suspendare formulate
potrivit alin. 1 și 2, instanța, în toate cazurile, se pronunță prin
încheiere, care poate fi atacată cu recurs, în mod separat.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 20 referitoare la tratatele internaționale privind drepturile
omului, art. 21 referitoare la accesul liber la justiție și art. 24
referitoare la dreptul la apărare, precum și dispozițiile art. 6
paragraful 1 din Convenția pentru apărarea drepturilor omului și
a libertăților fundamentale.
Examinând excepția de neconstituționalitate a dispozițiilor
art. 304 pct. 5 și art. 312 alin. 3 din Codul de procedură civilă,
Curtea constată că aceasta trebuie examinată avându-se în
vedere întreaga reglementare a Codului de procedură civilă
referitoare la judecarea recursului.
Astfel, dispozițiile art. 304 pct. 5 din Codul de procedură civilă
constituie unul dintre temeiurile de drept ale controlului judiciar
exercitat pe calea recursului. Acest motiv de recurs vizează
nesocotirea formelor de procedură prevăzute sub sancțiunea
nulității de art. 105 alin. 2 din Codul de procedură civilă, ce
determină, potrivit art. 312 alin. 3 din același cod, pronunțarea
casării hotărârii atacate. Textul art. 105 alin. 2 vizează două
ipoteze care determină nulitatea, și anume nerespectarea
formelor legale la întocmirea unui act sau întocmirea acestuia de
către un funcționar necompetent, în măsura în care acestea au
pricinuit părții o vătămare ce nu se poate înlătura decât prin
anularea lor.
În ceea ce privește casarea hotărârilor împotriva cărora s-a
exercitat calea de atac a recursului, Curtea constată că, potrivit
art. 312 alin. 4 din Codul de procedură civilă, regula o reprezintă
casarea cu reținere a acestora, caz în care curțile de apel și

MONITORUL OFICIAL AL ROMÂNIEI, PARTEA I, Nr. 610/27.VIII.2010
tribunalele vor rejudeca pricina în fond, fie la termenul când a
avut loc admiterea recursului, situație în care se pronunță o
singură decizie, fie la un alt termen stabilit în acest scop.
Casarea cu trimitere spre rejudecare instanței care a
pronunțat hotărârea casată sau altei instanțe de același grad
poate fi dispusă de către instanța de recurs numai în cazurile
strict prevăzute de dispozițiile art. 312 alin. 5 și 6 din Codul de
procedură civilă, și anume: 1) în cazul în care instanța a cărei
hotărâre este recurată a soluționat procesul fără a intra în
cercetarea fondului; 2) în cazul în care judecata s-a făcut în lipsa
părții care nu a fost regulat citată atât la administrarea probelor,
cât și la dezbaterea fondului; 3) când hotărârea s-a dat cu
încălcarea competenței altei instanțe.
Încălcarea normelor procedurale care prevăd că judecătorul
nu poate hotărî asupra unei cereri decât după citarea sau
înfățișarea părților, respectiv că președintele va amâna judecata
ori de câte ori va constata că partea care lipsește nu a fost citată
cu respectarea cerințelor prevăzute de lege sub pedeapsa
nulității, norme ce se constituie în garanții ale asigurării a două
dintre principiile fundamentale, și anume accesul liber la justiție
și dreptul la apărare, atrage asupra hotărârii pronunțate în
aceste condiții sancțiunea nulității prevăzute de art. 105 alin. 2
din Codul de procedură civilă, fiind astfel incident motivul de
casare prevăzut de art. 304 pct. 5 din același cod.
Casarea cu trimitere spre rejudecare, în cazurile prevăzute
de lege, inclusiv de cel la care se referă autorul excepției, se
justifică pentru a se asigura respectarea principiului
contradictorialității, a dreptului la apărare și, în general, a tuturor

3

garanțiilor procesuale privind judecata în fond, precum și
parcurgerea în mod real a gradelor de jurisdicție prevăzute de
lege cu scopul pronunțării unor hotărâri judecătorești temeinice
și legale.
De asemenea, Curtea constată că, așa cum a reținut și Înalta
Curte de Casație și Justiție în jurisprudența sa, pentru
asigurarea unui echilibru funcțional în activitatea jurisdicțională,
pronunțarea asupra fondului cauzei și stabilirea situației de fapt
rămân totuși în sarcina instanțelor de fond, iar instanța de recurs
nu poate fi decât o instanță de control judiciar, cu structură
specifică în dreptul de cenzură.
Așa
fiind,
Curtea
constată
că
excepția
de
neconstituționalitate a dispozițiilor art. 304 pct. 5 și art. 312
alin. 3 din Codul de procedură civilă este neîntemeiată.
Cu privire la dispozițiile art. 403 alin. 3 din Codul de
procedură civilă, Curtea constată că, prin Decizia nr. 394 din
19 martie 2009, publicată în Monitorul Oficial al României,
Partea I, nr. 293 din 5 mai 2009, a reținut, în esență, că aceste
dispoziții nu încalcă principiul liberului acces la justiție și dreptul
la un proces echitabil, ci, dimpotrivă, reprezintă o garanție
recunoscută părților interesate de a ataca încheierea pronunțată
cu privire la cererea de suspendare a executării silite. De
asemenea, Curtea a reținut că dispozițiile cuprinse în art. 403
alin. 3 din Codul de procedură civilă reprezintă norme
procedurale care țin de opțiunea legiuitorului, exercitate în
conformitate cu art. 126 alin. (2) din Constituție, potrivit căruia
ăCompetența instanțelor judecătorești și procedura de judecată
sunt prevăzute numai prin lege”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 304 pct. 5, art. 312 alin. 3 și art. 403 alin. 3 din Codul de
procedură civilă, excepție ridicată de Gabriela Radu în Dosarul nr. 6.940/95/2009 al Tribunalului Gorj — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 949
din 6 iulie 2010

referitoare la excepția de neconstituționalitate a dispozițiilor art. 286, 287, 288 și art. 298 alin. (2)
ultima liniuță din Legea nr. 53/2003 — Codul muncii, art. 74, 75 și 77 din Legea
nr. 168/1999 privind soluționarea conflictelor de muncă și art. 164 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Tudorel Toader

— președinte
— judecător
— judecător
— judecător
— judecător
— judecător
— judecător
— judecător

Puskás Valentin Zoltán
— judecător
Antonia Constantin
— procuror
Daniela Ramona Marițiu
— magistrat-asistent
Pe rol se află soluționarea excepției de neconstituționalitate
a dispozițiilor art. 286, 287, 288 și art. 298 alin. (2) ultima liniuță
din Legea nr. 53/2003 — Codul muncii, art. 74, 75 și 77 din
Legea nr. 168/1999 privind soluționarea conflictelor de muncă și
art. 164 din Codul de procedură civilă, excepție ridicată de

4

MONITORUL OFICIAL AL ROMÂNIEI, PARTEA I, Nr. 610/27.VIII.2010

Societatea Comercială ăPetrom” — S.A. în Dosarul
nr. 2.199/87/2009 al Tribunalului Giurgiu — Secția civilă.
Dezbaterile au avut loc în ședința publică din data de 29 iunie
2010, fiind consemnate în încheierea de la acea dată, când
Curtea, având nevoie de timp pentru a delibera, a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 3 noiembrie 2009, pronunțată în Dosarul
nr. 2.199/87/2009, Tribunalul Giurgiu — Secția civilă a
sesizat Curtea Constituțională cu excepția de
neconstituționalitate a dispozițiilor art. 286, 287, 288 și
art. 298 alin. (2) ultima liniuță din Codul muncii, art. 74, 75,
77 din Legea nr. 168/1999 privind soluționarea conflictelor
de muncă și art. 164 din Codul de procedură civilă, excepție
ridicată de Societatea Comercială ăPetrom” — S.A.
În motivarea excepției de neconstituționalitate autorul
acesteia susține, în esență, că dispozițiile art. 286, 287 și 288
din Legea nr. 53/2003 — Codul muncii și ale art. 74, 75 și 77
din Legea nr. 168/1999 sunt de un formalism excesiv, de natură
să afecteze grav efectivitatea exercitării drepturilor recunoscute
de lege atât pentru angajat, cât și pentru angajator și să
restrângă nejustificat dreptul la apărare al angajatorului, care
este pus într-o situație de dezechilibru față de angajatul care are
calitatea de reclamant. Autorul excepției invocă faptul că
intervalul de timp dintre data primirii citației și data termenului
de judecată este prea scurt pentru ca un angajator să își exercite
dreptul la apărare și să se achite de sarcina probei care îi revine.
De asemenea, faptul că prevederile art. 164 din Codul de
procedură civilă lasă la aprecierea instanței posibilitatea
conexării cauzelor și nu obligă la luarea unei astfel de măsuri,
ceea ce ar conduce la o economie de timp și cheltuieli, precum
și la o judecată unitară, este de natură să aducă atingere
dreptului la apărare. Astfel, dispozițiile legale atacate încalcă, în
opinia autorilor excepției, și principiul efectivității juridice. În ceea
ce privește dispozițiile art. 298 alin. (2) ultima liniuță din Codul
muncii, se arată, potrivit încheierii de sesizare, că acestea
contravin art. 1 alin. (4) și (5), art. 73 alin. (3) și art. 79 alin. (1)
din Legea fundamentală.
Tribunalul Giurgiu — Secția civilă arată că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 286, 287, 288 și art. 298 alin. (2) ultima liniuță
din Codul muncii, ale art. 74, 75 și 77 din Legea nr. 168/1999
privind soluționarea conflictelor de muncă, publicată în Monitorul
Oficial al României, Partea I, nr. 582 din 29 noiembrie 1999, cu

modificările și completările ulterioare, precum și art. 164 din
Codul de procedură civilă, dispoziții ce au următorul conținut:
— Art. 286 din Codul muncii: ă(1) Cererile referitoare la
soluționarea conflictelor de muncă se judecă în regim de
urgență.
(2) Termenele de judecată nu pot fi mai mari de 15 zile.
(3) Procedura de citare a părților se consideră legal
îndeplinită dacă se realizează cu cel puțin 24 de ore înainte de
termenul de judecată.”;
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 288 din Codul muncii: ăAdministrarea probelor se face
cu respectarea regimului de urgență, instanța fiind în drept să
decadă din beneficiul probei admise partea care întârzie în mod
nejustificat administrarea acesteia.”;
— Art. 298 alin. (2) ultima liniuță din Codul muncii: ă(2) Pe
data intrării în vigoare a prezentului cod se abrogă: [... ]
— orice alte dispoziții contrare.”;
— Art. 74 din Legea nr. 168/1999: ă(1) Cererile referitoare la
soluționarea conflictelor de drepturi se judecă în regim de
urgență.
(2) Termenele de judecată nu pot fi mai mari de 10 zile.
(3) Părțile sunt legal citate, dacă citația le-a fost înmânată
cel puțin cu o zi înaintea judecării.”;
— Art. 75 din Legea nr. 168/1999: ăÎn cazul în care sunt
contestate măsuri unilaterale dispuse de unitate, aceasta are
obligația ca, până la prima zi de înfățișare, să depună dovezile
în baza cărora a luat măsura respectivă.”;
— Art. 77 din Legea nr. 168/1999: ă(1) În cazul în care
judecata continuă, administrarea probelor se va face cu
respectarea regimului de urgență al judecării conflictelor de
drepturi.
(2) Instanța poate să decadă din beneficiul probei admise
partea care întârzie nejustificat administrarea acesteia.”;
— Art. 164 din Codul de procedură civilă: ă(1) Părțile vor
putea cere întrunirea mai multor pricini ce se află înaintea
aceleiași instanțe sau instanțe deosebite, de același grad, în
care sunt aceleași părți sau chiar împreună cu alte părți și al
căror obiect și cauză au între dânsele o strânsă legătură.
(2) Întrunirea poate fi făcută de judecător chiar dacă părțile
nu au cerut-o.
(3) Dosarul va fi trimis instanței mai întâi învestită, afară
numai dacă amândouă părțile cer trimiterea lui la una din
celelalte instanțe.
4) Când una din pricini este de competența unei instanțe, și
părțile nu o pot înlătura, întrunirea se va face la acea instanță.”
În susținerea neconstituționalității acestor dispoziții legale,
autoarea excepției invocă încălcarea prevederilor constituționale
ale art. 1 alin. (4) și (5) referitoare la principiului separației și
echilibrului puterilor și la obligativitatea respectării Constituției, a
supremației sale și a legilor, art. 21 alin. (1), (2) și (3) privind
accesul liber la justiție, art. 24 privind dreptul la apărare, art. 53
privind restrângerea exercițiului unor drepturi sau al unor
libertăți, art. 73 alin. (3) referitoare la domeniile ce trebuie
reglementate prin lege organică, art. 79 alin. (1) referitoare la
Consiliul Legislativ, precum și dispozițiilor art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil, prin raportare la art. 11
alin. (2) și art. 20 din Constituție referitoare la raporturile dintre
tratatele internaționale în materia drepturilor omului și dreptul
intern.
Examinând excepția de neconstituționalitate, Curtea
constată că asupra dispozițiilor de lege criticate s-a mai
pronunțat, statuând că acestea sunt constituționale.
Astfel, prin Decizia nr. 1.015 din 7 iulie 2009, publicată în
Monitorul Oficial al României, Partea I, nr. 547 din 6 august

MONITORUL OFICIAL AL ROMÂNIEI, PARTEA I, Nr. 610/27.VIII.2010
2009, Curtea, pentru argumentele acolo expuse, a respins
excepția de neconstituționalitate a dispozițiilor art. 286, 287 și
288 din Legea nr. 53/2003 — Codul muncii, ale art. 74, 75 și 77
din Legea nr. 168/1999 privind soluționarea conflictelor de
muncă, precum și ale art. 164 din Codul de procedură civilă.
De asemenea, prin Decizia nr. 187 din 2 martie 2010,
publicată în Monitorul Oficial al României, Partea I, nr. 167 din
16 martie 2010, și Decizia nr. 149 din 25 februarie 2010,

5

publicată în Monitorul Oficial al României, Partea I, nr. 170 din
16 martie 2010, Curtea a statuat că dispozițiile art. 298 alin. (2)
ultima liniuță din Codul muncii sunt constituționale.
Deoarece nu au intervenit elemente noi, de natură să
modifice jurisprudența în materie a Curții, soluția pronunțată prin
decizia indicată, precum și considerentele ce au stat la baza
acesteia își mențin valabilitatea și în această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 286, 287, 288 și art. 298 alin. (2) ultima liniuță din Legea
nr. 53/2003 — Codul muncii, art. 74, 75 și 77 din Legea nr. 168/1999 privind soluționarea conflictelor de muncă și art. 164 din Codul
de procedură civilă, excepție ridicată de Societatea Comercială ăPetrom” — S.A. în Dosarul nr. 2.199/87/2009 al Tribunalului
Giurgiu — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 953
din 6 iulie 2010

referitoare la excepția de neconstituționalitate a prevederilor art. 87 alin. (1) din Ordonanța
de urgență a Guvernului nr. 194/2002 privind regimul străinilor în România și ale art. II alin. (1)
din Legea nr. 56/2007 pentru modificarea și completarea Ordonanței de urgență a Guvernului
nr. 194/2002 privind regimul străinilor în România
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Antonia Constantin
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 86 alin. (1) din Ordonanța de urgență a
Guvernului nr. 194/2002 privind regimul străinilor în România și
ale art. II alin. (1) din Legea nr. 56/2007 pentru modificarea și
completarea Ordonanței de urgență a Guvernului nr. 194/2002
privind regimul străinilor în România, excepție ridicată de Yahia
Dawara în Dosarul nr. 5.486/2/2007 al Curții de Apel București —
Secția a VIII-a contencios administrativ și fiscal.
Dezbaterile au avut loc în ședința publică din 29 iunie 2010,
fiind consemnate în încheierea de ședință de la acea dată, când

Curtea, având nevoie de timp pentru a delibera, a dispus
amânarea pronunțării pentru data de 6 iulie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 6 august 2007, pronunțată în Dosarul
nr. 5.486/2/2007, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 86 alin. (1) din Ordonanța de urgență a
Guvernului nr. 194/2002 privind regimul străinilor în
România și ale art. II alin. (1) din Legea nr. 56/2007 pentru
modificarea și completarea Ordonanței de urgență a
Guvernului nr. 194/2002 privind regimul străinilor în
România. Excepția a fost ridicată de Yahia Dawara într-o cauză
având ca obiect contestarea deciziei de returnare a acestuia de
pe teritoriul României și anularea măsurii interdicției de intrare
pe teritoriul României.
În motivarea excepției de neconstituționalitate autorul
acesteia precizează că prevederile art. 86 alin. (1) din
Ordonanța de urgență a Guvernului nr. 194/2002 sunt contrare

6

MONITORUL OFICIAL AL ROMÂNIEI, PARTEA I, Nr. 610/27.VIII.2010

principiului preeminenței dreptului, principiului separației
puterilor în stat, liberului acces la justiție, dreptului la apărare și
dreptului la viață privată și familială. Totodată, susține că textul
de lege amintit este lipsit de precizie și claritate și nu poate
constitui prin el însuși temei pentru emiterea unei decizii de
îndepărtare sub escortă, întrucât nu conține decât o enumerare
a categoriilor de străini pentru care se realizează îndepărtarea
sub escortă. Arată că nu este prevăzută o procedură specială de
contestare a acestei decizii, ăceea ce face ca recurgerea la
dreptul comun — Legea nr. 554/2004 — să lipsească străinul
de minimele garanții prevăzute de Ordonanța de urgență a
Guvernului nr. 194/2002, în special, caracterul suspensiv de
executare al contestației împotriva deciziei de returnare”.
Susține că prevederile criticate sunt neconstituționale și întrucât
nu asigură un recurs efectiv împotriva deciziei de returnare.
În ceea ce privește dispozițiile art. II alin. (1) din Legea
nr. 56/2007, care, în opinia autorului excepției, instituie doar în
aparență o perioadă de grație în privința returnării de pe teritoriul
României, susține că ălasă deschisă posibilitatea aplicării
arbitrare, prin refuzul Oficiului Român pentru Imigrări de a aplica
străinului beneficiul legii atât cu privire la termenul de 6 luni, cât
și cu privire la neinstituirea interdicției de intrare în România,
întrucât se ia în considerare înțelesul legii că este o facultate a
străinului de a cere, iar nu și o obligație a Oficiului Român pentru
Imigrări de a acorda acest beneficiu”.
Curtea de Apel București — Secția a VIII-a contencios
administrativ și fiscal consideră că prevederile de lege criticate
nu aduc atingere niciunui text sau principiu din Legea
fundamentală, autorul excepției fiind nemulțumit de modul de
aplicare și interpretare a normelor legale aflate în discuție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile de lege
criticate nu contravin niciuneia dintre dispozițiile constituționale
invocate și sunt redactate într-o manieră clară și precisă.
Precizează că instanța de contencios constituțional nu se poate
substitui instanței de judecată pentru a stabili dacă acțiunile unei
persoane determinate au constituit sau nu o încălcare a
prevederilor imperative ale legii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, prevederile art. 86 alin. (1) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 201 din 8 martie 2004, astfel cum au fost
modificate prin Legea nr. 56/2007 pentru modificarea și
completarea Ordonanței de urgență a Guvernului nr. 194/2002
privind regimul străinilor în România, publicată în Monitorul
Oficial al României, Partea I, nr. 201 din 26 martie 2007. Ulterior
sesizării Curții Constituționale, în temeiul art. 7 din Ordonanța
de urgență a Guvernului nr. 55/2007 privind înființarea Oficiului

Român pentru Imigrări prin reorganizarea Autorității pentru
străini și a Oficiului Național pentru Refugiați, precum și
modificarea și completarea unor acte normative, Ordonanța de
urgență a Guvernului nr. 194/2002 a fost din nou republicată, în
Monitorul Oficial al României, Partea I, nr. 421 din 5 iunie 2008,
iar după renumerotare textul criticat se regăsește la art. 87
alin. (1).
De asemenea, formează obiectul excepției și dispozițiile
art. II alin. (1) din Legea nr. 56/2007 pentru modificarea și
completarea Ordonanței de urgență a Guvernului nr. 194/2002
privind regimul străinilor în România.
Conținutul prevederilor legale criticate este următorul:
— Art. 87 alin. (1) din Ordonanța de urgență a Guvernului
nr. 194/2002:
ă(1) Îndepărtarea sub escortă se realizează, în condițiile
prezentei ordonanțe de urgență, de către personalul specializat
al Oficiului Român pentru Imigrări, pentru următoarele categorii
de străini:
a) care nu au părăsit voluntar teritoriul României la expirarea
termenului deciziei de returnare prevăzute la art. 80 alin. (3);
b) care au trecut ilegal frontiera de stat;
c) care au fost declarați indezirabili;
d) împotriva cărora a fost dispusă expulzarea.”;
— Art. II alin. (1) din Legea nr. 56/2007:
ă(1) În termen de 6 luni de la data intrării în vigoare a
prezentei legi, străinii fără drept de ședere în România pot
solicita Autorității pentru străini emiterea unei decizii de
returnare, fără instituirea măsurii de interzicere a intrării în
România.”
În opinia autorului excepției de neconstituționalitate textele
de lege criticate contravin următoarelor dispoziții din Constituție:
art. 1 alin. (3) privind caracterul de stat de drept al României,
art. 1 alin. (4) care statuează principiul separației și echilibrului
puterilor în stat, art. 21 care consacră accesul liber la justiție și
dreptul la un proces echitabil, art. 24 care garantează dreptul la
apărare și art. 26 privind viața intimă, familială și privată. De
asemenea, se invocă prevederile Protocolului nr. 12 la
Convenția pentru apărarea drepturilor omului și a libertăților
fundamentale privind interzicerea generală a discriminării.
Examinând excepția de neconstituționalitate, Curtea observă
că îndepărtarea sub escortă prevăzută de art. 87 alin. (1) din
Ordonanța de urgență a Guvernului nr. 194/2002 reprezintă una
dintre cele două modalități de punere în executare a deciziei de
returnare a străinilor care nu se află în stare de legalitate pe
teritoriul României. Ordonanța de urgență prevede, în art. 82
alin. (3), situațiile în care străinii față de care s-a emis o decizie
de returnare vor părăsi țara neînsoțiți, iar în cuprinsul art. 87
alin. (1) individualizează categoriile de străini a căror îndepărtare
se va face sub escortă. Curtea constată că textul de lege criticat
este redactat într-o manieră clară și precisă, lipsită de orice
echivoc, nefiind de natură să înfrângă vreuna dintre dispozițiile
constituționale invocate de autorul excepției.
Curtea nu poate să rețină nici critica referitoare la lipsa unei
proceduri speciale de contestare a măsurii îndepărtării sub
escortă care să îi asigure străinului anumite garanții pe care o
eventuală contestare a acesteia printr-o acțiune în contencios
administrativ nu i le-ar putea oferi. Cu privire la acest aspect,
instanța de control constituțional observă că Ordonanța de
urgență a Guvernului nr. 194/2002 reglementează în favoarea
străinului posibilitatea de contestare a deciziei de returnare, pe
parcursul soluționării plângerii formulate executarea măsurii de
îndepărtare fiind suspendată, potrivit art. 84 alin. (3) din
ordonanța de urgență.
De altfel, Curtea reține că îndepărtarea străinilor, astfel cum
este reglementată de ordonanța de urgență, reprezintă o
sancțiune aplicată acestora pentru nerespectarea cerințelor
legale referitoare la șederea lor pe teritoriul statului român.

MONITORUL OFICIAL AL ROMÂNIEI, PARTEA I, Nr. 610/27.VIII.2010
Potrivit art. 11 alin. (1) din Ordonanța de urgență a Guvernului
nr. 194/2002, străinii aflați temporar în mod legal în România pot
rămâne pe teritoriul statului român numai până la data la care
încetează dreptul de ședere stabilit prin viză sau, după caz, prin
permisul de ședere. La art. 4 alin. (4), ordonanța de urgență
prevede că străinii aflați pe teritoriul României sunt obligați să
respecte scopul pentru care li s-a acordat dreptul de a intra și,
după caz, de a rămâne pe teritoriul României, să nu rămână pe
teritoriul României peste perioada pentru care li s-a aprobat
șederea, precum și să depună toate diligențele necesare pentru
a ieși din România până la expirarea acestei perioade. Curtea
reține că necesitatea stabilirii unor reguli referitoare la șederea
străinilor este pe deplin justificată de rațiuni de control al
fenomenului migraționist și trebuie privită prin prisma

7

prevederilor art. 1 alin. (5) din Legea fundamentală, care impun
respectarea legilor, această obligație revenind, fără distincție,
atât cetățenilor români, cât și celor străini și apatrizilor.
În ceea ce privește excepția de neconstituționalitate a
prevederilor art. II alin. (1) din Legea nr. 56/2007, Curtea
constată că este inadmisibilă, întrucât, din motivarea acesteia
rezultă că autorul său critică modalitatea concretă de aplicare a
textului de lege menționat. Potrivit Constituției și legii sale de
organizare și funcționare, instanța de contencios constituțional
verifică doar conformitatea dispozițiilor din legi și ordonanțe cu
prevederile și principiile constituționale, neavând însă
competența de a cenzura actele de aplicare a legii, atribuție care
revine exclusiv instanțelor judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a prevederilor art. 87 alin. (1) din Ordonanța de urgență a
Guvernului nr. 194/2002 privind regimul străinilor în România, excepție ridicată de Yahia Dawara în Dosarul nr. 5.486/2/2007 al Curții
de Apel București — Secția a VIII-a contencios administrativ și fiscal.
II. Respinge, ca inadmisibilă, excepția de neconstituționalitate a prevederilor art. II alin. (1) din Legea nr. 56/2007 pentru
modificarea și completarea Ordonanței de urgență a Guvernului nr. 194/2002 privind regimul străinilor în România, excepție ridicată
de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 966
din 6 iulie 2010

referitoare la excepția de neconstituționalitate a dispozițiilor art. 13 alin. (4) din Legea nr. 346/2004
privind stimularea înființării și dezvoltării întreprinderilor mici și mijlocii
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Antonia Constantin
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 13 alin. (4) din Legea nr. 346/2004 privind
stimularea înființării și dezvoltării întreprinderilor mici și mijlocii,
excepție ridicată de Societatea Comercială ăIntim” — S.R.L. din
Drobeta-Turnu Severin în Dosarul nr. 24.717/3/2008 al Curții de
Apel București — Secția a VI-a comercială.

Dezbaterile au avut loc în ședința publică din 29 iunie 2010
și au fost consemnate în încheierea de la acea dată, când,
având nevoie de timp pentru a delibera, Curtea a amânat
pronunțarea pentru data de 6 iulie 2010.
C U R T E A,

având în vedere actele și lucrările dosarului, reține următoarele:
Prin Încheierea din 1 februarie 2010, pronunțată în Dosarul
nr. 24.717/3/2008, Curtea de Apel București — Secția a VI-a
comercială a sesizat Curtea Constituțională cu soluționarea
excepției de neconstituționalitate a dispozițiilor art. 13
alin. (4) din Legea nr. 346/2004 privind stimularea înființării
și dezvoltării întreprinderilor mici și mijlocii, excepție ridicată
de Societatea Comercială ăIntim” — S.R.L. din Drobeta-Turnu
Severin.
În motivarea excepției de neconstituționalitate autorul
acesteia apreciază că prin dispozițiile art. 13 alin. (4) din Legea
nr. 346/2004, care reglementează obligația regiilor autonome,
societăților/companiilor naționale, precum și societăților

8

MONITORUL OFICIAL AL ROMÂNIEI, PARTEA I, Nr. 610/27.VIII.2010

comerciale cu capital majoritar de stat de a stabili și întocmi liste
cuprinzând activele disponibile, în condițiile art. 13 alin. (2) din
lege care definește noțiunea de activ disponibil, se realizează,
în mod inadmisibil, ăconfuziunea legiuitorului și judecătorului cu
partea” (regiile autonome, societățile/companiile naționale,
societățile comerciale cu capital majoritar de stat). Atâta timp
cât, pe de o parte, legiuitorul a stabilit noțiunea de activ
disponibil utilizat de întreprinderile mici și mijlocii în baza
contractelor de închiriere, iar pe de altă parte, judecătorul are
obligația de a aplica corect legea, acesta din urmă nu poate fi
condiționat de ăstabilirea” de către una dintre părți a faptului
dacă imobilul ce face obiectul litigiului dedus judecății este sau
nu disponibil.
Sub un alt aspect, dispozițiile art. 13 alin. (4) din Legea
nr. 346/2004 condiționează dreptul legal conferit întreprinderilor
mici și mijlocii ce utilizează active disponibile în sensul legii de
a cumpăra activul deținut în baza contractului de închiriere,
locație de gestiune sau de asociere în participațiune, de
îndeplinirea obligației de a stabili și întocmi liste cuprinzând
activele
disponibile
de
către
regiile
autonome,
societățile/companiile naționale sau societățile comerciale cu
capital majoritar de stat. O atare împrejurare aduce atingere
măsurilor strategice de reformă economică menite a accelera
procesul de privatizare prin stimularea înființării și dezvoltării
întreprinderilor mici și mijlocii, încălcându-se astfel dispozițiile
art. 135 din Constituție.
Curtea de Apel București — Secția a VI-a comercială
consideră că textul de lege criticat reprezintă o concretizare a
criteriilor legale de identificare a activelor disponibile prevăzute
de art. 13 alin. (2) din Legea nr. 346/2004, concretizare pe care
au obligația de a o realiza regiile autonome,
societățile/companiile naționale sau societățile comerciale cu
capital majoritar de stat. Așa fiind, nu sunt întemeiate susținerile
autorului excepției de neconstituționalitate privind îngrădirea
accesului liber la justiție, a dreptului la un proces echitabil,
precum și a dreptului la respectarea proprietății private.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 alin. (4) din Legea nr. 346/2004 privind
stimularea înființării și dezvoltării întreprinderilor mici și mijlocii,
publicată în Monitorul Oficial al României, Partea I, nr. 681 din
29 iulie 2004, text de lege care are următorul cuprins:
ă(4) Regiile autonome, societățile/companiile naționale, precum
și societățile comerciale cu capital majoritar de stat sunt obligate
să stabilească și să întocmească liste cuprinzând activele
disponibile, pe care le vor reactualiza lunar. Listele vor fi
transmise la camerele de comerț și industrie județene și a
municipiului București, la organizațiile patronale, asociațiile
profesionale prin autoritatea administrației publice centrale cu
atribuții în domeniul întreprinderilor mici și mijlocii.”

În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 21 și 135, precum și prevederilor art. 6 din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că dispozițiile Legii nr. 346/2004 reprezintă măsuri
strategice de reformă economică menite a accelera procesul de
privatizare prin stimularea înființării și dezvoltării întreprinderilor
mici și mijlocii, statul având obligația, în virtutea art. 135 din
Constituție, să asigure crearea cadrului favorabil pentru
valorificarea tuturor factorilor de producție, protecția concurenței
loiale, precum și protejarea intereselor naționale în activitatea
economică. Astfel, statul, în calitate de acționar majoritar,
urmărește vânzarea activelor disponibile deținute de regii
autonome, societăți/companii naționale și societăți comerciale
către diferiți operatori economici, întreprinderi mici și mijlocii care
au utilizat aceste active în baza unor contracte. Activele se oferă
spre vânzare cu respectarea drepturilor creditorilor și doar în
măsura în care acestea nu aparțin proprietății publice și asupra
lor nu este instituit sechestru asigurător.
Curtea constată că prevederile art. 13 din Legea
nr. 346/2004 definesc noțiunea de active, care anume active se
consideră disponibile și stabilesc modul de întocmire și publicare
a listelor ce cuprind activele disponibile, respectiv cele utilizate
de întreprinderile mici și mijlocii.
Astfel, în conformitate cu dispozițiile art. 13 alin. (4) din lege,
regiile autonome, societățile/companiile naționale, precum și
societățile comerciale cu capital majoritar de stat, după caz, au
obligația să stabilească și să întocmească liste cuprinzând
activele disponibile, pe care le vor reactualiza lunar, active ce
urmează să fie vândute în baza dispozițiilor legii, la solicitarea
locatarului sau asociatului, la prețul negociat, stabilit pe baza
raportului de evaluare întocmit de un expert acceptat de părți,
după deducerea investițiilor efectuate în activ de către
locatar/asociat.
Din examinarea textului legal mai sus menționat, criticat de
autorul excepției de neconstituționalitate, Curtea constată că
acesta instituie o obligație în sarcina persoanelor juridice
enumerate de a cuprinde în listă toate activele disponibile,
așa cum însăși legea în art. 13 alin. (2) le definește, obligație
care exclude posibilitatea acestora de a dispune cu privire la
cuprinsul acestei liste, în sensul de a opta pentru vânzarea sau
păstrarea activelor care îndeplinesc condițiile prevăzute de lege
referitoare la disponibilitate.
În ceea ce privește critica potrivit căreia instanța sesizată cu
un litigiu în materia reglementată de Legea nr. 346/2004 este
ținută de ăstabilirea” de către una dintre părți, respectiv regie
autonomă, societate/companie națională sau societate
comercială cu capital majoritar de stat, a faptului dacă imobilul
ce face obiectul litigiului dedus judecății este sau nu disponibil,
Curtea constată, de asemenea, că este neîntemeiată. Astfel,
așa cum s-a reținut mai sus, operatorii economici enumerați nu
au posibilitatea de a aprecia cu privire la disponibilitatea unui
activ pe care îl au în proprietate, ci sunt obligați ca, în situația în
care este îndeplinită una dintre condițiile prevăzute de art. 13
alin. (2) din lege, să cuprindă în listă activul respectiv. Lista
întocmită în maniera prevăzută de lege poate face obiectul
controlului de legalitate exercitat de instanța judecătorească,
care este competentă a se pronunța asupra conținutului ei prin
raportare la criteriile stabilite de dispozițiile art. 13 alin. (2).
Așadar, Curtea constată că dispozițiile art. 13 alin. (4) din
Legea nr. 346/2004 nu îngrădesc dreptul la un proces echitabil
al întreprinderilor mici și mijlocii ce utilizează active disponibile
în sensul legii și nici nu impietează asupra măsurilor strategice
de reformă economică menite a accelera procesul de
privatizare.

MONITORUL OFICIAL AL ROMÂNIEI, PARTEA I, Nr. 610/27.VIII.2010

9

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 13 alin. (4) din Legea nr. 346/2004 privind stimularea înființării
și dezvoltării întreprinderilor mici și mijlocii, excepție ridicată de Societatea Comercială ăIntim” — S.R.L. din Drobeta-Turnu Severin
în Dosarul nr. 24.717/3/2008 al Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea declasificării informațiilor clasificate secret de stat, nivel de secretizare secret,
cuprinse în documentele de plată a drepturilor bănești cuvenite personalului armatei,
elaborate de Ministerul Apărării Naționale în perioada 17 februarie 1972—31 decembrie 2002
În temeiul art. 108 din Constituția României, republicată, al art. 24 alin. (4) din Legea nr. 182/2002 privind protecția
informațiilor clasificate, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă declasificarea informațiilor clasificate
secret de stat, nivel de secretizare secret, cuprinse în
documentele de plată a drepturilor bănești cuvenite personalului
armatei, elaborate de Ministerul Apărării Naționale în perioada
17 februarie 1972—31 decembrie 2002, întrucât dezvăluirea
acestora nu mai poate prejudicia siguranța națională, apărarea
țării, ordinea publică ori interesele persoanelor de drept public
sau privat deținătoare.
Art. 2. — Deținătorii documentelor ce conțin informațiile
declasificate, prevăzute la art. 1, precum și cei care dețin copii
ale acestor informații iau măsuri pentru suprimarea marcajelor

de clasificare și scoaterea informațiilor de sub incidența
reglementărilor protective prevăzute de lege.
Art. 3. — (1) Documentele ce conțin informațiile declasificate
urmează a fi gestionate în continuare în conformitate cu
prevederile Legii Arhivelor Naționale nr. 16/1996, cu modificările
și completările ulterioare.
(2) Consultarea documentelor ce conțin informațiile
declasificate, prevăzute la art. 1, se realizează în conformitate cu
prevederile art. 20 și 22 și ale anexei nr. 6 din Legea nr. 16/1996,
cu modificările și completările ulterioare, precum și ale art. 12 din
Legea nr. 544/2001 privind liberul acces la informațiile de interes
public, cu modificările și completările ulterioare.

PRIM-MINISTRU

EMIL BOC
Contrasemnează:
p. Ministrul apărării naționale,
Mihail Vasile-Ozunu,
secretar de stat
Directorul general al Oficiului Registrului Național
al Informațiilor Secrete de Stat,
Marius Petrescu
București, 25 august 2010.
Nr. 892.

10

MONITORUL OFICIAL AL ROMÂNIEI, PARTEA I, Nr. 610/27.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind organizarea și desfășurarea stagiului de practică de specialitate în structuri ale Ministerului
Administrației și Internelor pentru studenții/masteranzii din cadrul instituțiilor de învățământ
superior civile
Având în vedere prevederile Legii nr. 258/2007 privind practica elevilor și studenților,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
CAPITOLUL I
Dispoziții generale
Art. 1. — Prevederile prezentului ordin reglementează
organizarea și desfășurarea stagiului de practică de specialitate
în structuri ale Ministerului Administrației și Internelor, denumit în
continuare M.A.I., pentru studenții/masteranzii din cadrul
instituțiilor de învățământ superior civile.
Art. 2. — (1) Efectuarea stagiului de practică al
studenților/masteranzilor se organizează și se desfășoară pe
baza unui contract-cadru de colaborare sau a unei convenții,
după caz, încheiat/încheiată între partenerul de practică și
organizatorul de practică.
(2) Convenția este documentul de practică încheiat între
partenerul de practică și organizatorul de practică, având ca
durată un semestru ori un an universitar.
(3) Modelul contractului-cadru de colaborare privind practica
studenților/masteranzilor din instituțiile de învățământ superior
civile în structurile M.A.I. este prevăzut în anexa nr. 1.
(4) Părțile semnatare ale documentului de practică menționat
la alin. (3) pot insera și alte clauze contractuale, în conformitate
cu prevederile legale în vigoare, necesare desfășurării în bune
condiții a activității de practică.
(5) Contractele-cadru de colaborare și convențiile încheiate
de structurile M.A.I. se înregistrează și se depun la secretariatul
acestora.
Art. 3. — În sensul prezentului ordin, termenii și noțiunile
folosite au următoarele semnificații:
a) partener de practică — structura M.A.I. care a încheiat un
contract-cadru de colaborare sau o convenție cu organizatorul
de practică;
b) organizator de practică — instituția de învățământ superior
civilă acreditată sau, după caz, autorizată să funcționeze
provizoriu, care desfășoară activități instructiv-educative și
formative și care a încheiat un contract-cadru de colaborare ori
o convenție cu partenerul de practică;
c) practicant — studentul/masterandul care desfășoară
activități practice pentru consolidarea cunoștințelor teoretice și
pentru formarea abilităților, spre a le aplica în concordanță cu
specializarea pentru care se instruiește, comunicat de către
organizatorul de practică;
d) îndrumător de practică — persoana desemnată de
partenerul de practică, care monitorizează activitatea
practicantului și îl sprijină în dobândirea competențelor
profesionale planificate pentru perioada stagiului de practică;

e) cadru didactic supervizor — persoana desemnată de
organizatorul de practică, care asigură planificarea, organizarea
și supravegherea desfășurării stagiului de practică;
f) stagiu de practică — activitatea desfășurată de practicant,
în conformitate cu planul de învățământ, care are drept scop
aplicarea cunoștințelor teoretice însușite de acesta în cadrul
programului de instruire;
g) portofoliu de practică — documentul atașat contractului-cadru
de colaborare sau convenției, care cuprinde obiectivele
educaționale ce urmează a fi atinse, competențele ce urmează
a fi obținute prin stagiul de practică, precum și modalitățile de
derulare a stagiului de practică;
h) notă de evaluare — documentul de evaluare a pregătirii
profesionale dobândite de practicant pe perioada stagiului de
practică.
CAPITOLUL II
Desfășurarea stagiului de practică în structurile M.A.I.
Art. 4. — Activitățile de practică urmăresc atingerea
următoarelor obiective generale:
a) documentarea practicanților pe domenii de interes stabilite
împreună cu cadrele didactice supervizoare;
b) însușirea unor deprinderi de lucru specifice activităților
desfășurate în cadrul partenerului de practică;
c) familiarizarea practicanților cu activitățile desfășurate de
partenerul de practică, în domeniul de interes al acestora;
d) aprofundarea cunoștințelor obținute în cadrul materiilor de
studiu din planurile de învățământ aferente fiecărui an;
e) realizarea unor materiale cu caracter informativ (buletine,
reviste etc.).
Art. 5. — (1) Obligațiile îndrumătorului de practică se
stabilesc de partenerul de practică în acord cu specificul
atribuțiilor de serviciu prevăzute în fișa postului.
(2) În funcție de obiectivele educaționale prevăzute în
portofoliile de practică, partenerul de practică poate solicita
implicarea structurilor aflate în subordinea acestuia care, prin
profilul compartimentelor/birourilor/serviciilor proprii, pot
contribui la procesul de instruire a practicanților, la sesizarea
îndrumătorului de practică.
Art. 6. — Pe timpul stagiului de practică îndrumătorul de
practică urmărește realizarea obiectivelor și tematicilor stabilite
de organizatorul de practică.
Art. 7. — Accesul practicanților la informații clasificate este
interzis.
Art. 8. — Corespondența dintre partenerul de practică și
organizatorul de practică cu privire la planificarea, organizarea

MONITORUL OFICIAL AL ROMÂNIEI, PARTEA I, Nr. 610/27.VIII.2010
și supravegherea desfășurării stagiului de practică al
practicantului se poartă între îndrumătorul de practică și cadrul
didactic supervizor.
Art. 9. — (1) La finalizarea stagiului de practică, îndrumătorul
de practică avizează raportul/proiectul de practică întocmit de
practicant din punctul de vedere al conformității datelor
menționate cu cele la care practicanții au avut acces în procesul
instructiv-educativ.
(2) La finalul desfășurării stagiului de practică, îndrumătorul
de practică elaborează un raport pe baza evaluării nivelului de
dobândire a cunoștințelor, abilităților și competențelor dobândite
de practicanți, pe care îl prezintă spre aprobare conducătorului
partenerului de practică, însoțit de o notă de evaluare a activității
fiecărui practicant, ce conține calificativul/nota propus(ă),
întocmită potrivit procedurii de evaluare stabilite în
contractul-cadru de colaborare sau în convenție.
(3) Partenerul de practică aduce la cunoștința practicantului
calificativul/nota acordat(ă) și furnizează organizatorului de
practică documentele de evaluare cu privire la stagiul de
practică desfășurat de fiecare practicant.
Art. 10. — Partenerul de practică are următoarele obligații:
a) să pună la dispoziția practicanților mijloacele logistice,
tehnice și tehnologice deținute, în sprijinirea aplicării
cunoștințelor teoretice primite de aceștia în cadrul procesului de
instruire;
b) să aibă personal specializat care să coordoneze și să
participe la evaluarea desfășurării stagiului de practică;
c) să desfășoare programul de activitate astfel încât să
permită realizarea stagiului de practică în condiții normale, fără
a se depăși durata normală a programului de lucru și, în toate
cazurile, fără a se depăși ora 20,00;
d) să desemneze din rândul personalului propriu un
îndrumător de practică;
e) să informeze organizatorul de practică în legătură cu
stabilirea locației și a orarului stagiului de practică pentru fiecare
practicant comunicat de acesta;
f) să instruiască practicantul cu privire la normele de
securitate și sănătate în muncă, P.S.I., reglementările legale ce
vizează securitatea informațiilor clasificate și consecințele
nerespectării lor, specifice activităților pe care le va desfășura;
g) să țină evidența documentelor de practică și să
monitorizeze aplicarea acestora în timpul desfășurării stagiului
de practică împreună cu organizatorul de practică;
h) să înregistreze prezența la activitate a practicantului și să
semnaleze organizatorului de practică eventualele abateri;
i) să îl ajute pe practicant să își urmărească portofoliul de
practică, punându-i la dispoziție mijloacele necesare;
j) să furnizeze organizatorului de practică documentele de
evaluare a stagiului de practică desfășurat de fiecare practicant,
întocmite potrivit procedurii de evaluare stabilite în
contractul-cadru de colaborare sau în convenție;
k) să analizeze la terminarea stagiului modul de organizare
și desfășurare a activității de practică și să aducă la cunoștința
practicantului calificativele/notele acordate, în termen de 3 zile
de la finalizarea stagiului de practică.
Art. 11. — Organizatorul de practică are următoarele obligații:
a) să organizeze pentru studenți/masteranzi o sesiune
premergătoare stagiului în care să le aducă la cunoștință

obiectivele și durata stagiului, obligațiile ce le revin pe perioada
stagiului, elementele de identificare ale instituției sau orice alte
informații considerate necesare;
b) să stabilească durata, perioada și conținutul practicii de
specialitate în portofoliile de practică;
c) să desemneze cadrele didactice supervizoare și să le
comunice partenerilor de practică;
d) să informeze partenerul de practică în legătură cu numărul
și datele de identificare ale practicanților ce vor efectua stagiul
de practică;
e) să precizeze în documentele de practică reguli privind
evaluarea stagiului de practică stabilite în acord cu obiectivele
de pregătire propuse.
Art. 12. — Practicanții au următoarele obligații:
a) înainte de începerea stagiului de practică, să prezinte
partenerului de practică copia actului de identitate, curriculum
vitae și declarația pe propria răspundere, completată potrivit
modelului prevăzut în anexa nr. 2;
b) să desfășoare activități conform portofoliului de practică,
respectând durata și perioada impuse de organizatorul de
practică;
c) să respecte normele de ordine interioară ale partenerului
de practică și pe cele de securitate și sănătate în muncă, P.S.I.,
reglementările legale ce vizează securitatea informațiilor
clasificate și consecințele nerespectării lor, specifice activității
desfășurate;
d) să fie prezenți la practică potrivit programului stabilit de
comun acord; în caz de boală sau alte cauze obiective, practica
se recuperează fără a perturba procesul de pregătire teoretică
a practicantului;
e) să întocmească și să susțină raportul/proiectul de practică.
Art. 13. — (1) Personalul M.A.I. care urmează cursurile unor
instituții de învățământ superior civile beneficiază, la solicitarea
acestuia, de echivalarea activității desfășurate în cadrul structurii
M.A.I. cu stagiul de practică prevăzut în planul de învățământ al
instituției respective.
(2) Personalul M.A.I. menționează obligatoriu, cu ocazia
solicitării, datele de identificare ale instituției de învățământ
superior civile și forma de învățământ urmată, perioada
desfășurării stagiului de practică și anexează portofoliul de
practică.
(3) Pentru aplicarea prevederilor alin. (1), structura M.A.I. în
care este încadrat solicitantul îi eliberează acestuia o adeverință
din care să rezulte parcurgerea activităților specifice pentru
realizarea obiectivelor educaționale cuprinse în portofoliul de
practică.
(4) Solicitarea prevăzută la alin. (1) este soluționată favorabil
de către șeful structurii numai în măsura în care domeniul
studiilor urmate se circumscrie domeniilor de activitate ale
structurii M.A.I. în care este încadrat solicitantul.
CAPITOLUL III
Dispoziții finale
Art. 14. — Anexele nr. 1 și 2 fac parte integrantă din prezentul
ordin.
Art. 15. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 19 august 2010.
Nr. 186.

11

12

MONITORUL OFICIAL AL ROMÂNIEI, PARTEA I, Nr. 610/27.VIII.2010
ANEXA Nr. 1

CONTRACT-CADRU DE COLABORARE
— model —
Între:
Instituția de învățământ superior civilă
................................................
.., cu sediul
.., tel.
................
., fax
..
, e-mail
, reprezentată
.., în calitate de
., denumită în continuare organizator de practică,
și
structura din cadrul Ministerului Administrației și Internelor
.., cu sediul în
..,
tel.
.., fax
., e-mail
, reprezentată prin
, în
calitate de
.., denumită în continuare partener de practică,
s-a încheiat prezentul contract-cadru de colaborare, stabilindu-se următoarele:

în
prin

ARTICOLUL 1
Obiectul contractului-cadru

(1) În baza dispozițiilor Ordinului ministrului administrației și
internelor nr. 186/2010 privind organizarea și desfășurarea
stagiului de practică de specialitate în structuri ale Ministerului
Administrației și Internelor pentru studenții/masteranzii din
cadrul instituțiilor de învățământ superior civile, părțile convin să
colaboreze în vederea asigurării bazei de practică pentru
verificarea aplicabilității cunoștințelor teoretice însușite de către
student/masterand, denumit în continuare practicant, în cadrul
programului de instruire.
(2) Stagiul de practică este efectuat de practicant în vederea
dobândirii competențelor profesionale menționate în portofoliul
de practică, care face parte integrantă din prezentul contractcadru.

j) să furnizeze organizatorului de practică documentele de
evaluare a stagiului de practică desfășurat de fiecare practicant,
întocmite potrivit procedurii de evaluare stabilite în contractulcadru de colaborare sau în convenție;
k) să analizeze la terminarea stagiului modul de organizare
și desfășurare a activității de practică și să aducă la cunoștința
practicantului calificativele/notele acordate, în termen de 3 zile
de la finalizarea stagiului de practică.
ARTICOLUL 4
Obligații ale organizatorului de practică

ARTICOLUL 3

Organizatorul de practică are următoarele obligații:
a) să prevadă programul stagiului de practică, inclusiv
procedura de evaluare a acestuia în portofoliul de practică;
b) să desemneze cadrul didactic supervizor și să comunice
datele de contact ale acestuia partenerului de practică;
c) să informeze practicanții cu privire la necesitatea
completării unei declarații pe propria răspundere;
d) să comunice partenerului de practică într-un termen
rezonabil, dar nu mai târziu de 20 de zile lucrătoare înainte de
începerea stagiului de practică, numărul și datele de identificare
ale practicanților repartizați.

Obligațiile partenerului de practică

ARTICOLUL 5

Partenerul de practică are următoarele obligații:
a) să pună la dispoziție mijloacele logistice, tehnice și
tehnologice deținute în sprijinirea aplicării cunoștințelor teoretice
primite de practicant în cadrul procesului de instruire;
b) să aibă personal specializat care să coordoneze și să
participe la evaluarea desfășurării practicii;
c) să desfășoare programul de activitate astfel încât să
permită realizarea stagiului de practică în condiții normale, fără
a se depăși durata normală a programului de lucru și, în toate
cazurile, fără a depăși ora 20,00;
d) să desemneze din rândul personalului propriu un
îndrumător de practică;
e) să informeze organizatorul de practică în legătură cu
stabilirea locației și orarului stagiului de practică pentru fiecare
practicant comunicat de acesta;
f) să instruiască practicantul cu privire la normele de
securitate și sănătate în muncă, P.S.I., reglementările legale ce
vizează securitatea informațiilor clasificate și consecințele
nerespectării lor, specifice activităților pe care le va desfășura;
g) să țină evidența documentelor de practică și să
monitorizeze aplicarea acestora în timpul desfășurării stagiului
de practică împreună cu organizatorul de practică;
h) să înregistreze prezența la activitate a practicantului și să
semnaleze organizatorului de practică eventualele abateri;
i) să îl ajute pe practicant să își urmărească portofoliul de
practică, punându-i la dispoziție mijloacele necesare;

Desfășurarea stagiului de practică

ARTICOLUL 2
Durata și perioada stagiului de practică

(1) Stagiul de practică va avea durata de
..
(2) Perioada desfășurării stagiului de practică este de la
(zi/lună/an) până la
(zi/lună/an).

Aspectele organizatorice referitoare la desfășurarea stagiului
de practică sunt în sarcina partenerului de practică și constau în
dispunerea măsurilor necesare pentru:
a) stabilirea locației și a orarului stagiului de practică pentru
fiecare practicant comunicat de organizatorul de practică.
Numărul de ore de practică este cel prevăzut în planul de
învățământ al instituției de învățământ superior civile la care
practicantul este înmatriculat;
b) stabilirea, pe baza prevederilor legale în vigoare, a
îndatoririlor și responsabilităților practicanților;
c) punerea la dispoziția practicanților a mijloacelor necesare
pentru urmărirea obiectivelor educaționale prevăzute în
portofoliul de practică;
d) urmărirea și înregistrarea prezenței la activități a
practicanților și semnalarea eventualelor abateri organizatorului
de practică;
e) instruirea practicanților cu privire la normele de securitate
și sănătate în muncă, P.S.I., reglementările legale ce vizează
securitatea informațiilor clasificate și consecințele nerespectării
lor, specifice activității desfășurate;
f) instruirea practicanților cu privire la normele și
regulamentele de ordine interioară care trebuie respectate în
timpul stagiului de practică.

13

MONITORUL OFICIAL AL ROMÂNIEI, PARTEA I, Nr. 610/27.VIII.2010
ARTICOLUL 6
Evaluarea stagiului de practică

(1) Partenerul de practică evaluează activitatea desfășurată
de practicant în timpul stagiului de practică pe baza procedurii
de evaluare întocmite de organizatorul de practică, cu
respectarea conținutului portofoliului de practică.
(2) La sfârșitul stagiului de practică, partenerul de practică
furnizează organizatorului de practică o notă de evaluare cu
privire la stagiul de practică desfășurat de practicant.
ARTICOLUL 7
Termene și condiții finale

(1) Durata prezentului contract-cadru de colaborare este
stabilită pe
ani universitari.
(2) Data intrării în vigoare a prezentului contract-cadru de
colaborare este data semnării acestuia de către părțile
contractate.
(3) Prezentul contract-cadru de colaborare poate fi modificat
sau completat, prin act adițional, cu acordul ambelor părți
semnatare. Clauzele modificate/inserate se supun prevederilor
legale în vigoare și se circumscriu necesității desfășurării în
bune condiții a stagiului de practică.
(4) Portofoliul de practică se actualizează anual sau ori de
câte ori se impune, potrivit modificărilor intervenite la nivelul
organizatorului de practică și programelor analitice
elaborate/avizate de Ministerul Educației, Cercetării, Tineretului
și Sportului.
(5) Oricare dintre părți poate oricând denunța unilateral
prezentul contract-cadru de colaborare, comunicând acest fapt
celeilalte părți, cu respectarea unui termen de preaviz de 30 de
zile calendaristice.
(6) Prezentul contract-cadru de colaborare încetează de
drept în situația în care instituția de învățământ superior civilă la
care este înmatriculat practicantul nu mai îndeplinește
standardele de calitate necesare desfășurării, în condițiile legii,
a activităților de învățământ superior.

(7) Eventualele probleme ocazionate de realizarea obiectului
prezentului contract-cadru de colaborare vor fi soluționate pe
cale amiabilă între părțile implicate. În cazul în care partenerul
de practică este nemulțumit de activitatea unui practicant poate
cere retragerea acestuia înaintea încheierii stagiului de practică
convenit inițial. Partenerul de practică va anunța în prealabil
organizatorul de practică, printr-o scrisoare în care vor fi
specificate motivele întreruperii stagiului de practică, precum și
acțiunile întreprinse pentru rezolvarea pe cale amiabilă.
(8) În cazul în care derularea stagiului de practică nu este
conformă cu angajamentele luate de către partenerul de
practică în cadrul prezentului contract-cadru de colaborare,
organizatorul de practică poate decide întreruperea stagiului de
practică, după informarea prealabilă a partenerului de practică
și după primirea confirmării de primire a acestei informații.
(9) Atât pe durata, cât și după denunțarea sau încetarea în
orice mod a prezentului contract-cadru de colaborare,
organizatorul de practică se obligă să nu dezvăluie terților,
respectiv să nu folosească în interes propriu informațiile
confidențiale despre care a luat cunoștință în orice fel ca urmare
a colaborării cu partenerul de practică. Prin informații
confidențiale se înțelege orice informații, fapte, date (indiferent
de suportul de stocare/redare) referitoare la activitatea
desfășurată la partenerul de practică, precum și cele referitoare
la datele/relațiile personale ale beneficiarilor serviciilor asigurate
de partenerul de practică.
(10) Organizatorul de practică se obligă să aducă la
cunoștința prepușilor săi și a practicanților necesitatea
respectării obligației de confidențialitate prevăzute la alin. (9),
luând toate măsurile legale prin care să asigure respectarea
confidențialității și de către aceștia.
(11)
Pentru
informarea
corespunzătoare
a
studenților/masteranzilor cu privire la oportunitățile de carieră
comunicate de partenerul de practică, organizatorul de practică
va face publice pe canalele informaționale disponibile solicitările
transmise în acest sens de partenerul de practică.

Prezentul contract-cadru de colaborare s-a încheiat la data de
fiecare parte semnatară.

., în două exemplare originale, câte unul pentru
Partenerul de practică,

Organizatorul de practică,
.
reprezentat prin

reprezentat prin

ANEXA Nr. 2

DECLARAȚIE PE PROPRIA RĂSPUNDERE
— model —
Subsemnatul/Subsemnata,
data de
., fiul/fiica lui
student/masterand în cadrul

și al/a

născut/ă în localitatea
.., județul
, la
., CNP
, cu cetățenia
,
.................................................................................................,

(Se vor completa denumirea instituției de învățământ și anul de studiu.)

cu domiciliul în localitatea
., str.
. nr.
, bl.
, sc.
, et.
., ap.
,
județul/sectorul
., posesor/posesoare al/a B.I./C.I. seria
nr.
, tel.
, adresa e-mail
., mă oblig să păstrez confidențialitatea informațiilor cu care intru în contact în perioada desfășurării
stagiului de practică, a normelor interne de securitate și zonelor de acces în cadrul structurii Ministerului Administrației și Internelor
în care urmează să desfășor stagiul de practică, inclusiv după încetarea activităților care presupun accesul la aceste informații.
Declar că sunt de acord cu respectarea obligațiilor ce revin practicanților pe timpul desfășurării stagiului de practică în
cadrul structurii Ministerului Administrației și Internelor ce are calitatea de partener de practică, prevăzute în Ordinul ministrului
administrației și internelor nr. 186/2010 privind organizarea și desfășurarea stagiului de practică de specialitate în structuri ale
Ministerului Administrației și Internelor pentru studenții/masteranzii din cadrul instituțiilor de învățământ superior civile.
Mă angajez ca în cazul în care voi încălca obligațiile asumate să răspund, potrivit legii, disciplinar, civil ori penal, în raport
cu gradul de vinovăție și gravitatea faptei comise.
Data

Semnătura

..

14

MONITORUL OFICIAL AL ROMÂNIEI, PARTEA I, Nr. 610/27.VIII.2010

MINISTERUL MUNCII, FAMILIEI ȘI PROTECȚIEI SOCIALE

ORDIN
pentru aprobarea unor acte adiționale la acordurile de delegare de funcții privind implementarea
Programului operațional sectorial ăDezvoltarea resurselor umane 2007—2013”
Având în vedere:
— Decizia CE nr. 5.811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Hotărârea Guvernului nr. 457/2008 privind cadrul instituțional de coordonare și de gestionare a instrumentelor
structurale;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;
— Ordinul ministrului muncii, familiei și protecției sociale nr. 308/2009 privind aprobarea Schemei de ajutor de stat pentru
ocuparea forței de muncă ăBani pentru completarea echipei”;
— Ordinul ministrului muncii, familiei și protecției sociale nr. 309/2009 privind aprobarea Schemei de ajutor de stat pentru
formare profesională generală și specifică ăBani pentru formare profesională”;
— Ordinul ministrului muncii, familiei și protecției sociale nr. 310/2009 privind aprobarea Schemei de ajutor de minimis ăBani
pentru sănătatea și siguranța salariaților”;
— Ordinul ministrului muncii, familiei și egalității de șanse nr. 600/2008 pentru aprobarea unor acorduri de delegare de
funcții privind implementarea Programului operațional sectorial ăDezvoltarea resurselor umane 2007—2013”;
— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— prevederile art. 18.3 (b) și art. 20.3 (b) din acordurile de delegare de funcții privind implementarea Programului
operațional sectorial ăDezvoltarea resurselor umane 2007—2013” dintre Autoritatea de Management pentru Programul Operațional
Sectorial pentru Dezvoltarea Resurselor Umane și Organismul Intermediar Regional pentru Programul Operațional Sectorial pentru
Dezvoltarea Resurselor Umane — Regiunea Nord-Est, Organismul Intermediar Regional pentru Programul Operațional Sectorial
pentru Dezvoltarea Resurselor Umane — Regiunea Sud-Est, Organismul Intermediar Regional pentru Programul Operațional
Sectorial pentru Dezvoltarea Resurselor Umane — Regiunea Sud-Muntenia, Organismul Intermediar Regional pentru Programul
Operațional Sectorial pentru Dezvoltarea Resurselor Umane — Regiunea Sud-Vest Oltenia, Organismul Intermediar Regional
pentru Programul Operațional Sectorial pentru Dezvoltarea Resurselor Umane — Regiunea Vest, Organismul Intermediar Regional
pentru Programul Operațional Sectorial pentru Dezvoltarea Resurselor Umane — Regiunea Nord-Vest, Organismul Intermediar
Regional pentru Programul Operațional Sectorial pentru Dezvoltarea Resurselor Umane — Regiunea Centru și Organismul
Intermediar Regional pentru Programul Operațional Sectorial pentru Dezvoltarea Resurselor Umane — Regiunea București — Ilfov,
semnate la data de 11 septembrie 2008;
— prevederile art. 19.1 (b) și art. 20.2 (b) din acordurile de delegare de funcții privind implementarea Programului
operațional sectorial ăDezvoltarea resurselor umane 2007—2013” dintre Autoritatea de Management pentru Programul Operațional
Sectorial pentru Dezvoltarea Resurselor Umane și Organismul Intermediar pentru Programul Operațional Sectorial pentru
Dezvoltarea Resurselor Umane — Ministerul Educației, Cercetării, Tineretului și Sportului, Organismul Intermediar pentru
Programul Operațional Sectorial pentru Dezvoltarea Resurselor Umane — Centrul Național de Dezvoltare a Învățământului
Profesional și Tehnic și Organismul Intermediar pentru Programul Operațional Sectorial pentru Dezvoltarea Resurselor Umane —
Agenția Națională pentru Ocuparea Forței de Muncă, semnate la data de 11 septembrie 2008,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă actele adiționale la acordurile de
delegare de funcții privind implementarea Programului
operațional sectorial ăDezvoltarea resurselor umane 2007—2013”
dintre Autoritatea de Management pentru Programul Operațional
Sectorial pentru Dezvoltarea Resurselor Umane, denumită în
continuare AMPOSDRU, și organismele intermediare regionale
pentru Programul operațional sectorial pentru dezvoltarea
resurselor umane, denumite în continuare OIPOSDRU, după
cum urmează:
a) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Nord-Est, prevăzut în anexa nr. 1;

b) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Sud-Est, prevăzut în anexa nr. 2;
c) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Sud—Muntenia, prevăzut în anexa
nr. 3;
d) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Sud-Vest Oltenia, prevăzut în anexa
nr. 4;

MONITORUL OFICIAL AL ROMÂNIEI, PARTEA I, Nr. 610/27.VIII.2010
e) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Vest, prevăzut în anexa nr. 5;
f) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU – Regiunea Nord-Vest, prevăzut în anexa nr. 6;
g) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea Centru, prevăzut în anexa nr. 7;
h) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Regiunea București—Ilfov, prevăzut în anexa
nr. 8;
i) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și

15

OIPOSDRU — Ministerul Educației, Cercetării, Tineretului și
Sportului, prevăzut în anexa nr. 9;
j) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Centrul Național de Dezvoltare a Învățământului
Profesional și Tehnic, prevăzut în anexa nr. 10;
k) Actul adițional nr. 4 la Acordul de delegare de funcții privind
implementarea Programului operațional sectorial ăDezvoltarea
resurselor umane 2007—2013” dintre AMPOSDRU și
OIPOSDRU — Agenția Națională pentru Ocuparea Forței de
Muncă, prevăzut în anexa nr. 11.
Art. 2. — Anexele nr. 1—11*) fac parte integrantă din
prezentul ordin.
Art. 3. — Ministerul Muncii, Familiei și Protecției Sociale, prin
Direcția Generală Autoritatea de Management pentru Programul
Operațional Sectorial pentru Dezvoltarea Resurselor Umane, va
duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan
București, 27 iulie 2010.
Nr. 619.
*) Anexele nr. 1—11 se publică în Monitorul Oficial al României, Partea I, nr. 610 bis, care se poate achiziționa de la Centrul pentru relații cu publicul al
Regiei Autonome ăMonitorul Oficial”, București, șos. Panduri nr. 1.

MINISTERUL MUNCII, FAMILIEI ȘI PROTECȚIEI SOCIALE

ORDIN
privind aprobarea modelului de contract de finanțare de tip grant pentru Programul operațional
sectorial ăDezvoltarea resurselor umane 2007—2013”
Având în vedere:
— Decizia CE nr. 5.811 din 22 noiembrie 2007 de adoptare a programului operațional de ajutor comunitar din partea
Fondului Social European în conformitate cu obiectivul ăConvergență” în România;
— Legea nr. 500/2002 privind finanțele publice, cu modificările și completările ulterioare;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Ordonanța Guvernului nr. 119/1999 privind controlul intern și controlul financiar preventiv, republicată, cu modificările
ulterioare;
— Hotărârea Guvernului nr. 457/2008 privind cadrul instituțional de coordonare și de gestionare a instrumentelor
structurale;
— Ordinul ministrului finanțelor publice nr. 522/2003 pentru aprobarea Normelor metodologice generale referitoare la
exercitarea controlului financiar preventiv, cu modificările și completările ulterioare;
— Ordinul ministrului economiei și finanțelor nr. 911/2007 pentru aprobarea Normelor metodologice de aplicare a
prevederilor Ordonanței Guvernului nr. 29/2007 privind modul de alocare a instrumentelor structurale, a prefinanțării și a cofinanțării
alocate de la bugetul de stat, inclusiv din Fondul național de dezvoltare, în bugetul instituțiilor implicate în gestionarea instrumentelor
structurale și utilizarea acestora pentru obiectivul convergență, aprobată cu modificări și completări prin Legea nr. 249/2007, cu
modificările și completările ulterioare;
— Ordinul ministrului finanțelor publice nr. 1.792/2002 pentru aprobarea Normelor metodologice privind angajarea,
lichidarea, ordonanțarea și plata cheltuielilor instituțiilor publice, precum și organizarea, evidența și raportarea angajamentelor
bugetare și legale, cu modificările și completările ulterioare;
— Ordinul ministrului muncii, familiei și egalității de șanse și al ministrului economiei și finanțelor nr. 3/185/2008 pentru
stabilirea regulilor de eligibilitate și a listei cheltuielilor eligibile în cadrul operațiunilor finanțate prin Programul operațional sectorial
ăDezvoltarea resurselor umane 2007—2013”, cu modificările ulterioare;
— Ordinul ministrului muncii, familiei și egalității de șanse nr. 600/2008 pentru aprobarea unor acorduri de delegare de
funcții privind implementarea Programului operațional sectorial ăDezvoltarea resurselor umane 2007—2013”;
— Ordonanța de urgență a Guvernului nr. 64/2009 privind gestionarea financiară a instrumentelor structurale și utilizarea
acestora pentru obiectivul convergență, aprobată cu modificări prin Legea nr. 362/2009;

16

MONITORUL OFICIAL AL ROMÂNIEI, PARTEA I, Nr. 610/27.VIII.2010

— Ordinul ministrului finanțelor publice nr. 2.548/2009 pentru aprobarea Normelor metodologice de aplicare a prevederilor
Ordonanței de urgență a Guvernului nr. 64/2009 privind gestionarea financiară a instrumentelor structurale și utilizarea acestora
pentru obiectivul convergență, cu modificările și completările ulterioare;
— Ordinul ministrului finanțelor publice nr. 31/2010 privind aprobarea Manualului de identitate vizuală pentru instrumentele
structurale 2007—2013 în România,
în baza art. 12 din Hotărârea Guvernului nr. 11/2009 privind organizarea și funcționarea Ministerului Muncii, Familiei și
Protecției Sociale, cu modificările și completările ulterioare,
ministrul muncii, familiei și protecției sociale emite următorul ordin:
Art. 1. — Se aprobă modelul de contract de finanțare de tip
grant pentru Programul operațional sectorial ăDezvoltarea
resurselor umane 2007—2013”, prevăzut în anexa*) care face
parte integrantă din prezentul ordin.
Art. 2. — Pentru a putea beneficia de facilitățile reglementate
de anexa la prezentul ordin, beneficiarii de finanțare
nerambursabilă prin Programul Operațional Sectorial
Dezvoltarea Resurselor Umane (POSDRU) cu care au fost
semnate anterior contracte de finanțare nerambursabilă în baza
unor modele anterioare de contract de finanțare nerambursabilă
pentru proiecte de tip grant, indiferent de formă, vor putea
încheia acte adiționale pentru includerea în întregime a
modificărilor incluse în anexa la prezentul ordin, având în vedere
delegarea de funcții către organismele intermediare delegate
realizată prin Ordinul ministrului muncii, familiei și egalității de
șanse nr. 600/2008 pentru aprobarea unor acorduri de delegare
de funcții privind implementarea Programului operațional
sectorial ăDezvoltarea resurselor umane 2007—2013”.
Art. 3. — Pentru beneficiarii de finanțare nerambursabilă prin
POSDRU cu care au fost semnate contracte ulterior prezentului
ordin, Autoritatea de Management pentru Programul Operațional
Sectorial
Dezvoltarea
Resurselor
Umane/Organismul
Intermediar pentru Programul Operațional Sectorial pentru

Dezvoltarea Resurselor Umane (AMPOSDRU/OIPOSDRU)
delegate vor transmite notificări, în temeiul art. 12 alin. (1) din
contractele de finanțare, către beneficiari, pentru a le comunica
modificările intervenite. Modificările contractului transmise de
AMPOSDRU/OIPOSDRU delegate vor produce efecte de drept
de la data transmiterii notificării către beneficiari.
Art. 4. — AMPOSDRU/OIPOSDRU delegate au dreptul de a
aduce modificări și de a adapta modelul din anexă, prin decizie
a ordonatorului de credite/directorului AMPOSDRU/OIPOSDRU
delegate, pentru reglementarea situațiilor specifice rezultate din
implementarea proiectelor de tip grant sau pentru includerea
modificărilor cauzate de legislația națională sau comunitară
aplicabilă. OIPOSDRU delegate vor solicita în prealabil avizul
AMPOSDRU — Direcția Contractare în acest scop.
Art. 5. — Ministerul Muncii, Familiei și Protecției Sociale, prin
Direcția Generală Autoritatea de Management pentru Programul
Operațional Sectorial pentru Dezvoltarea Resurselor Umane,
precum și organismele intermediare responsabile cu
implementarea POSDRU vor duce la îndeplinire prevederile
prezentului ordin.
Art. 6. — Prezentul ordin se publică în Monitorul Oficial al
României, Partea I.

Ministrul muncii, familiei și protecției sociale,
Mihai Constantin Șeitan
București, 18 august 2010.
Nr. 1.143.

*) Anexa se publică în Monitorul Oficial al României, Partea I, nr. 610 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 610/27.VIII.2010 conține 16 pagini.

Prețul: 3,20 lei

&JUYDGY|445963]
ISSN 1453—4495

