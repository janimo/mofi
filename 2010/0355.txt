Anul 178 (XXII) — Nr. 355

PARTEA I

LEGI, DECRETE, HOTĂRÂRI ȘI ALTE ACTE

Luni, 31 mai 2010

SUMAR

Pagina
PDECIZII ALE CURȚII CONSTITUȚIONALE
Decizia nr. 527 din 27 aprilie 2010 referitoare la excepția de
neconstituționalitate a dispozițiilor art. 399—404
și art. 452—461 din Codul de procedură civilă ..........

2–3

Decizia nr. 529 din 27 aprilie 2010 referitoare la excepția de
neconstituționalitate a dispozițiilor art. 61 alin. 1 din
Codul de procedură civilă ..........................................

3–4

Decizia nr. 538 din 27 aprilie 2010 referitoare la excepția de
neconstituționalitate a prevederilor art. 97 alin. (3) și (11)
din Ordonanța de urgență a Guvernului nr. 194/2002
privind regimul străinilor în România ..........................

4–6

Decizia nr. 541 din 27 aprilie 2010 referitoare la excepția de
neconstituționalitate a dispozițiilor art. 399 din Codul
de procedură civilă ....................................................

6–7

Decizia nr. 544 din 27 aprilie 2010 referitoare la excepția de
neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii ....

7–9

Pagina
Decizia nr. 625 din 6 mai 2010 referitoare la excepția de
neconstituționalitate a dispozițiilor art. 83 din Codul
penal ..........................................................................
Decizia nr. 635 din 11 mai 2010 referitoare la excepția de
neconstituționalitate a dispozițiilor art. 3734 din Codul
de procedură civilă ....................................................
Decizia nr. 638 din 11 mai 2010 referitoare la excepția de
neconstituționalitate a dispozițiilor art. 23 alin. (1) lit. c)
din Legea nr. 303/2004 privind statutul judecătorilor și
procurorilor ................................................................
Decizia nr. 640 din 11 mai 2010 referitoare la excepția de
neconstituționalitate a dispozițiilor art. 118 alin. (1) din
Ordonanța de urgență a Guvernului nr. 195/2002
privind circulația pe drumurile publice ........................
Decizia nr. 644 din 11 mai 2010 referitoare la excepția de
neconstituționalitate a dispozițiilor art. 101 alin. (3) lit. d)
din Ordonanța de urgență a Guvernului nr. 195/2002
privind circulația pe drumurile publice ........................

9–10

11–12

12–13

13–14

15–16

2

MONITORUL OFICIAL AL ROMÂNIEI, PARTEA I, Nr. 355/31.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 527
din 27 aprilie 2010

referitoare la excepția de neconstituționalitate a dispozițiilor art. 399—404 și art. 452—461
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 399—404 și art. 452—461 din Codul de
procedură civilă, excepție ridicată de Societatea Comercială
ăMaricam ’99” — S.R.L. din Botoșani în Dosarul nr.
1.177/193/2009 al Judecătoriei Botoșani.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 7 octombrie 2009, pronunțată în Dosarul
nr. 1.177/193/2009, Judecătoria Botoșani a sesizat Curtea
Constituțională cu soluționarea excepției de neconstituționalitate a dispozițiilor art. 399—404 și art. 452—461 din
Codul de procedură civilă, excepție ridicată de Societatea
Comercială ăMaricam’99” — S.R.L. din Botoșani.
În motivarea excepției de neconstituționalitate autorul
susține, în esență, că textele de lege criticate prevăd o
procedură care derogă de la normele dreptului comun, cu
încălcarea principiilor privind accesul liber la justiție și dreptul de
a fi judecat în mod echitabil de către o instanță independentă și
imparțială, pe de o parte, și atribuie executorului judecătoresc o
competență care depășește cadrul constituțional, pe de altă
parte. Prin indisponibilizarea bunurilor debitorului se aduce
atingere dreptului de proprietate privată și principiului
constituțional al libertății comerțului, dispozițiile legale criticate
creând posibilitatea introducerii fără restricții a cererilor de
deschidere a procedurii executării silite, ce are ca efect
instabilitatea economică și eliminarea societăților comerciale
vizate de pe piața liberă, ceea ce contravine principiilor
constituționale ale statului de drept.
Judecătoria Botoșani consideră neîntemeiată excepția de
neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 399—404 și art. 452—461 din Codul de
procedură civilă, dispoziții ce reglementează contestația la
executare și poprirea.
Autorul excepției de neconstituționalitate susține că
prevederile de lege criticate încalcă dispozițiile constituționale
cuprinse în art. 15 alin. (2) privind neretroactivitatea legii, art. 16
privind egalitatea în fața legii, art. 21 privind accesul liber la
justiție, art. 24 privind dreptul la apărare, art. 44 privind dreptul
de proprietate privată, art. 53 privind restrângerea exercițiului
unor drepturi sau al unor libertăți, art. 135 privind economia și în
art. 136 privind proprietatea.
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 25 din 12 ianuarie 2010, publicată în
Monitorul Oficial al României, Partea I, nr. 132 din 26 februarie
2010. Cu acel prilej Curtea a reținut, în esență, că procedura
contestației la executare este destinată să înlăture
neregularitățile comise cu prilejul urmăririi silite sau să
expliciteze titlul executoriu ce urmează a fi valorificat. În cadrul
soluționării contestației, instanța nu poate examina împrejurări
care vizează fondul cauzei și care sunt de natură să repună în
discuție hotărâri care emană de la organe cu activitate
jurisdicțională în fața cărora au avut loc dezbateri contradictorii,
părțile având posibilitatea, cu acel prilej, de a invoca apărările de
fond necesare.
Referitor la competențele executorului judecătoresc în
procedura executării silite prin poprire, Curtea a reținut prin
Decizia nr. 336 din 16 septembrie 2004, publicată în Monitorul
Oficial al României, Partea I, nr. 922 din 11 octombrie 2004, că
poprirea se realizează prin intermediul unei proceduri suple și
rapide în vederea recuperării creditului, dispozițiile criticate
având ca finalitate tocmai asigurarea celerității executării
prestației la care debitorul este obligat printr-un titlu executoriu,
în considerarea acestor rațiuni și pentru prevenirea unor
eventuale abuzuri din partea debitorilor rău-platnici, în sensul
tergiversării executării obligațiilor ce le incumbă, legiuitorul a
prevăzut în mod expres înființarea popririi, fără obligația somării
prealabile a debitorului. În temeiul art. 399 din Codul de
procedură civilă, care prevede că împotriva oricărui act de
executare se poate face contestație de către cei interesați sau
vătămați prin executare, debitorul beneficiază de toate garanțiile
procesuale pentru realizarea deplină a acestor drepturi,
supunând cenzurii instanței măsura dispusă, în cadrul unei
proceduri contradictorii.
Cu privire la susținerile autorului excepției referitoare la
încălcarea dispozițiilor art. 44, 135 și 136 din Constituție,

MONITORUL OFICIAL AL ROMÂNIEI, PARTEA I, Nr. 355/31.V.2010
Curtea a constatat că și acestea sunt neîntemeiate, deoarece
debitorul trebuie să execute voluntar și cu bună-credință
obligația certă, lichidă și exigibilă constatată prin titlul executoriu,
pentru a nu leza dreptul legal recunoscut al titularului creanței;
or, în speță, executarea silită a fost pornită pentru neplata unor
obligații de natură fiscală.

3

Cu privire la critica întemeiată pe dispozițiile art. 15 alin. (2)
din Constituție privind neretroactivitatea legii, Curtea a reținut
că acestea nu au relevanță în cauza de față.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 399—404 și art. 452—461 din Codul de procedură civilă,
excepție ridicată de Societatea Comercială ăMaricam ’99” — S.R.L. din Botoșani în Dosarul nr. 1.177/193/2009 al Judecătoriei
Botoșani.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 529
din 27 aprilie 2010

referitoare la excepția de neconstituționalitate a dispozițiilor art. 61 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 61 alin. 1 din Codul de procedură civilă,
excepție ridicată de Vasile Danci în Dosarul nr. 556/336/2009 al
Judecătoriei Vișeu de Sus.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 26 octombrie 2009, pronunțată în Dosarul
nr. 556/336/2009, Judecătoria Vișeu de Sus a sesizat Curtea
Constituțională
cu
soluționarea
excepției
de
neconstituționalitate a dispozițiilor art. 61 alin. 1 din Codul
de procedură civilă, excepție ridicată de Vasile Danci.

În motivarea excepției de neconstituționalitate autorul
susține, în esență, că prevederile art. 61 alin. 1 din Codul de
procedură civilă sunt neconstituționale, deoarece îngrădesc
dreptul la apărare al pârâtului, care poate depune cererea de
chemare în garanție odată cu întâmpinarea sau, când
întâmpinarea nu este obligatorie, cel mai târziu la prima zi de
înfățișare, spre deosebire de reclamant, care poate depune
cererea respectivă până la închiderea dezbaterilor.
Judecătoria Vișeu de Sus consideră neîntemeiată excepția
de neconstituționalitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 61 alin. 1 din Codul de procedură civilă, texte de

4

MONITORUL OFICIAL AL ROMÂNIEI, PARTEA I, Nr. 355/31.V.2010

lege care au următorul conținut: ăCererea va fi făcută în condițiile
de formă pentru cererea de chemare în judecată. Cererea făcută
de pârât se va depune odată cu întâmpinarea; când
întâmpinarea nu este obligatorie, cererea se va depune cel mai
târziu la prima zi de înfățișare.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1), (2) și (3).
Examinând excepția de neconstituționalitate, Curtea reține
că asupra constituționalității dispozițiilor de lege criticate s-a
pronunțat prin Decizia nr. 913 din 18 octombrie 2007, publicată
în Monitorul Oficial al României, Partea I, nr. 809 din
27 noiembrie 2007, reținând, în esență, că stabilirea regulilor
de desfășurare a procesului în fața instanțelor judecătorești este
de competența exclusivă a legiuitorului, care poate institui, în
considerarea unor situații deosebite, reguli speciale de
procedură. Sub acest aspect, principiul liberului acces la justiție
presupune posibilitatea neîngrădită a celor interesați de a le
utiliza, în formele și în modalitățile instituite de lege.
În consecință, prin reglementările cuprinse în art. 61 din
Codul de procedură civilă, referitoare la termenele până la care

reclamantul, respectiv pârâtul, poate depune cererea de
chemare în garanție, legiuitorul nu a înțeles să stabilească un
tratament discriminatoriu, ci un regim legal diferit, impus de
existența unor situații procesuale diferite. În aceste condiții,
părților interesate nu li se încalcă nici accesul liber la justiție
atâta vreme cât pot sesiza instanțele judecătorești, în termenul
legal, cu cererea de chemare în garanție.
Mai mult, obligația părților de a-și exercita drepturile
procesuale în cadrul termenelor stabilite de lege reprezintă
expresia aplicării principiului privind dreptul persoanei la
judecarea procesului său în mod echitabil și într-un termen
rezonabil, instituirea unor termene procesuale servind unei mai
bune administrări a justiției, precum și necesității aplicării și
respectării drepturilor și garanțiilor procesuale ale părților.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele cuprinse în
deciziile menționate își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 61 alin. 1 din Codul de procedură civilă, excepție ridicată de
Vasile Danci în Dosarul nr. 556/336/2009 al Judecătoriei Vișeul de Sus.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 538
din 27 aprilie 2010

referitoare la excepția de neconstituționalitate a prevederilor art. 97 alin. (3) și (11)
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 97 alin. (3) și (11) din Ordonanța de urgență

a Guvernului nr. 194/2002 privind regimul străinilor în România,
excepție ridicată de Feng Yinan în Dosarul nr. 10.303/2/2009 al
Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită. Se prezintă domnul
Ioan Budura, interpret autorizat de limba chineză.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, arătând că
textele de lege criticate nu contravin prevederilor constituționale
și convenționale invocate de autorul excepției.

MONITORUL OFICIAL AL ROMÂNIEI, PARTEA I, Nr. 355/31.V.2010
C U R T E A,

având în vedere actele și lucrările dosarului, constată
următoarele:
Prin Încheierea din 6 noiembrie 2009, pronunțată în Dosarul
nr. 10.303/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 97 alin. (3) și (11) din Ordonanța de urgență
a Guvernului nr. 194/2002 privind regimul străinilor în
România. Excepția de neconstituționalitate a fost ridicată de
Feng Yinan într-o cauză având ca obiect soluționarea unei cereri
de luare în custodie publică formulate de Oficiul Român pentru
Imigrări.
În motivarea excepției de neconstituționalitate autorul
acesteia susține următoarele: se încalcă dreptul constituțional
la apărare, întrucât textele de lege criticate nu reglementează o
procedură clară de prelungire a perioadei de luare în custodie
publică; se aduce atingere independenței justiției, soluția
prelungirii măsurii luării în custodie publică fiind impusă instanței
prin lege; este nesocotit principiul egalității părților în proces,
întrucât Ministerul Administrației și Internelor, în calitate de
reclamant, este exceptat de la plata taxei de timbru pentru
acțiunea introdusă; în cadrul procesului prin care se solicită
prelungirea duratei de luare în custodie publică a străinilor, nu
sunt respectate toate garanțiile procesuale prevăzute de lege;
accesul la justiție este limitat, întrucât măsura se ia pe o
perioadă de 2 ani, timp în care nu se mai analizează dacă mai
subzistă motivele avute în vedere la luarea deciziei sau dacă
starea de fapt s-a schimbat, or, în procesele penale, necesitatea
menținerii măsurii arestării se verifică din 30 în 30 de zile;
măsura luării în custodie publică este privativă de libertate,
constituind și o restrângere a libertății de circulație.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textele de lege criticate,
stabilind reguli procedurale privind luarea în custodie publică a
străinilor, nu conțin norme contrare dreptului părților interesate
de a se adresa justiției pentru apărarea drepturilor, libertăților și
intereselor lor legitime, de a beneficia de un proces echitabil
judecat într-un termen rezonabil, în condițiile asigurării dreptului
la apărare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 97 alin. (3) și (11) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul cuprins:
— Art. 97 alin. (3) și (11): ă(3) În cazul străinilor împotriva
cărora s-a dispus măsura expulzării, instanța poate dispune ca
străinul să fie luat în custodie publică până la efectuarea
expulzării de către organele de poliție, în conformitate cu
prevederile Codului de procedură penală, fără ca perioada de
custodie publică să depășească 2 ani. (...)
(11) în cazul prevăzut la alin. (3), dacă instanța care a
pronunțat hotărârea penală nu a dispus luarea în custodie
publică, Oficiul Român pentru Imigrări poate solicita Curții de
Apel București luarea în custodie publică a străinului care
urmează a fi expulzat. Instanța soluționează cererea în termen
de 3 zile de la data primirii acesteia. Hotărârea instanței este
definitivă și irevocabilă.”
În opinia autorului excepției de neconstituționalitate,
dispozițiile de lege criticate contravin următoarelor articole din
Constituție: art. 1 alin. (4) care instituie principiul separației și
echilibrului puterilor în stat, art. 16 care consacră principiul
egalității cetățenilor în fața legii și a autorităților publice, art. 21
privind dreptul la un proces echitabil, art. 23 alin. (1) care
stabilește că libertatea individuală și siguranța persoanei sunt
inviolabile, art. 24 care garantează dreptul la apărare, art. 53
referitor la restrângerea exercițiului unor drepturi sau al unor
libertăți și art. 124 alin. (3) potrivit căruia judecătorii sunt
independenți și se supun numai legii. Invocă și dispozițiile art. 5
din Convenția pentru apărarea drepturilor omului și a libertăților
fundamentale care garantează dreptul la libertate și siguranță.
De asemenea, consideră că sunt încălcate și prevederile art. 33 —
ăExpulzarea ca pedeapsă sau măsură accesorie” din Directiva
2004/38/CE a Parlamentului European și a Consiliului din 29
aprilie 2004 privind dreptul la liberă circulație și ședere pe
teritoriul statelor membre pentru cetățenii Uniunii și membrii
familiilor acestora, de modificare a Regulamentului (CEE)
nr. 1612/68 și de abrogare a Directivelor 64/221/CEE,
68/360/CEE, 72/194/CEE, 73/148/CEE, 75/34/CEE, 75/35/CEE,
90/364/CEE, 90/365/CEE și 93/96/CEE (publicată în Jurnalul
Oficial al Uniunii Europene nr. L 158/77 din 30 aprilie 2004).
Examinând excepția de neconstituționalitate, Curtea
constată că, prin Decizia nr. 219 din 9 martie 2010, publicată în
Monitorul Oficial al României, Partea I, nr. 272 din 27 aprilie
2010, s-a mai pronunțat asupra textelor de lege criticate, prin
raportare la aceleași dispoziții constituționale, convenționale și
unionale și din perspectiva unor critici identice.
Întrucât nu au fost prezentate elemente noi, care să justifice
reconsiderarea acestei jurisprudențe, soluția de respingere ca
neîntemeiată a excepției de neconstituționalitate și argumentele
care au condus la pronunțarea acesteia își mențin valabilitatea
și în prezenta cauză.

6

MONITORUL OFICIAL AL ROMÂNIEI, PARTEA I, Nr. 355/31.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 97 alin. (3) și (11) din Ordonanța de urgență a Guvernului
nr. 194/2002 privind regimul străinilor în România, excepție ridicată de Feng Yinan în Dosarul nr. 10.303/2/2009 al Curții de Apel
București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 541
din 27 aprilie 2010

referitoare la excepția de neconstituționalitate a prevederilor art. 399 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 399 din Codul de procedură civilă, excepție
ridicată de Comisia locală pentru stabilirea dreptului de
proprietate privată asupra terenurilor solicitate potrivit
prevederilor Legii fondului funciar nr. 18/1991 din comuna
Bradu, județul Argeș, în Dosarul nr. 5/280/2009 al Judecătoriei
Pitești — Secția civilă.
La apelul nominal se prezintă partea Vergea Trandafir, lipsind
autorul excepției și celelalte părți, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul părții prezente, care se limitează a depune un set de
acte la dosar.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
critica vizând modul de interpretare și aplicare a legii.
C U R T E A,

având în vedere actele și lucrările dosarului, reține următoarele:
Prin Încheierea din 26 octombrie 2009, pronunțată în Dosarul
nr. 5/280/2009, Judecătoria Pitești — Secția civilă a sesizat
Curtea Constituțională cu soluționarea excepției de
neconstituționalitate a dispozițiilor art. 399 din Codul de
procedură civilă, excepție ridicată de Comisia locală pentru
stabilirea dreptului de proprietate privată asupra terenurilor
solicitate potrivit prevederilor Legii fondului funciar nr. 18/1991
din comuna Bradu, județul Argeș.

În motivarea excepției de neconstituționalitate autorul
arată că dispozițiile legale criticate încalcă liberul acces la
justiție, întrucât nu sunt aplicabile în situația în care, în prealabil,
partea a utilizat procedura prevăzută de art. 2811 din Codul de
procedură civilă privind lămurirea înțelesului, întinderii și aplicării
dispozitivului hotărârii care constituie titlu executoriu.
Judecătoria Pitești — Secția civilă apreciază că excepția
este neîntemeiată, motivat de faptul că autorul acesteia nu face
o veritabilă critică de neconstituționalitate a textului de lege, ci se
limitează la a critica modul în care instanța l-ar putea aplica.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 399 din Codul de procedură civilă, text de lege care are
următorul conținut: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege.

MONITORUL OFICIAL AL ROMÂNIEI, PARTEA I, Nr. 355/31.V.2010
Nerespectarea dispozițiilor privitoare la executarea silită
însăși sau la efectuarea oricărui act de executare atrage
sancțiunea anulării actului nelegal.
De asemenea, după ce a început executarea silită, cei
interesați sau vătămați pot cere, pe calea contestației la
executare, și anularea încheierii prin care s-a dispus învestirea
cu formulă executorie, dată fără îndeplinirea condițiilor legale.
În cazul în care executarea silită se face în temeiul unui titlu
executoriu care nu este emis de o instanță judecătorească, se
pot invoca în contestația la executare apărări de fond împotriva
titlului executoriu, dacă legea nu prevede în acest scop o altă
cale de atac.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 16, 21, 24 și 25.
Examinând criticile de neconstituționalitate, Curtea constată
că, în conformitate cu prevederile art. 2 alin. (1) și (2) din Legea
nr. 47/1992 privind organizarea și funcționarea Curții
Constituționale, aceasta asigură controlul de constituționalitate
a legilor, a ordonanțelor Guvernului, a tratatelor internaționale

7

și a regulamentelor Parlamentului, prin raportare la dispozițiile și
principiile Constituției. Așadar, nu intră sub incidența controlului
de constituționalitate exercitat de Curte aplicarea și interpretarea
legii, acestea fiind de resortul exclusiv al instanței de judecată
care judecă fondul cauzei, precum și, eventual, al instanțelor de
control judiciar, astfel cum rezultă din prevederile coroborate ale
art. 126 alin. (1) și (3) din Constituție.
Astfel, analizând motivele invocate de autorul excepției de
neconstituționalitate în susținerea criticii sale, Curtea observă
că acestea nu reprezintă veritabile argumente de
neconstituționalitate, ci vizează modul de interpretare și aplicare
a dispozițiilor art. 399 din Codul de procedură civilă de către
instanța judecătorească. Or, potrivit art. 2 alin. (3) din Legea
nr. 47/1992 privind organizarea și funcționarea Curții
Constituționale, aceasta se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului,
astfel încât excepția de neconstituționalitate urmează a fi
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 399 din Codul de procedură civilă,
excepție ridicată de Comisia locală pentru stabilirea dreptului de proprietate privată asupra terenurilor solicitate potrivit prevederilor
Legii fondului funciar nr. 18/1991 din comuna Bradu, județul Argeș, în Dosarul nr. 5/280/2009 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 544
din 27 aprilie 2010

referitoare la excepția de neconstituționalitate a dispozițiilor art. 298 alin. (2)
ultima liniuță din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Petrescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea
Comercială ăPetrom” — S.A. din București în dosarele
nr. 6.058/97/2008, nr. 6.067/97/2008, nr. 5.912/97/2008,

nr. 6.023/97/2008, nr. 7.901/107/2008, nr. 6.019/97/2008,
nr. 5.973/97/2008, nr. 6.069/97/2008, nr. 6.036/97/2008,
nr. 6.051/97/2008, nr. 6.020/97/2008, nr. 5.954/97/2008,
nr. 5.914/97/2008, nr. 6.054/97/2008, nr. 5.974/97/2008,
nr. 5.971/97/2008, nr. 6.015/97/2008, nr. 6.052/97/2008,
nr. 6.028/97/2008, nr. 5.918/97/2008, nr. 5.915/97/2008,
nr. 6.030/97/2008, nr. 5.969/97/2008, nr. 6.032/97/2008,
nr. 5.967/97/2008, nr. 6.062/97/2008, nr. 7.303/97/2008,
nr. 6.021/97/2008, nr. 5.596/107/2008, nr. 5.584/107/2008,
nr. 5.585/107/2008, nr. 7.191/107/2008, nr. 6.043/97/2008,
nr. 7.198/107/2008, nr. 5.916/97/2008, nr. 7.595/97/2008,
nr. 6.064/97/2008, nr. 6.041/97/2008, nr. 6.063/97/2008,
nr. 5.964/97/2008, nr. 5.980/97/2008, nr. 6.031/97/2008,
nr. 6.070/97/2008, nr. 6.017/97/2008, nr. 6.027/97/2008,
nr. 5.913/97/2008, nr. 5.966/97/2008 și nr. 5.991/97/2008 ale
Curții de Apel Alba Iulia — Secția pentru conflicte de muncă și

8

MONITORUL OFICIAL AL ROMÂNIEI, PARTEA I, Nr. 355/31.V.2010

asigurări sociale, precum și dosarele nr. 1.384/120/2008 și
nr. 1.778/120/2008 ale Tribunalului Dâmbovița — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 8.825D/2009 —
nr. 8.872D/2009 și nr. 8.892D/2009 — nr. 8.893D/2009, pune în
discuție, din oficiu, problema conexării cauzelor.
Reprezentantul Ministerului Public este de acord cu
conexarea dosarelor.
Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 8.826D/2009 —
nr. 8.872D/2009 și nr. 8.892D/2009 — nr. 8.893D/2009 la
Dosarul nr. 8.825D/2009, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarelor, reține următoarele:
Prin încheierile din noiembrie—decembrie 2009, pronunțate
în dosarele nr. 6.058/97/2008, nr. 6.067/97/2008,
nr. 5.912/97/2008, nr. 6.023/97/2008, nr. 7.901/107/2008,
nr. 6.019/97/2008, nr. 5.973/97/2008, nr. 6.069/97/2008,
nr. 6.036/97/2008, nr. 6.051/97/2008, nr. 6.020/97/2008,
nr. 5.954/97/2008, nr. 5.914/97/2008, nr. 6.054/97/2008,
nr. 5.974/97/2008, nr. 5.971/97/2008, nr. 6.015/97/2008,
nr. 6.052/97/2008, nr. 6.028/97/2008, nr. 5.918/97/2008,
nr. 5.915/97/2008, nr. 6.030/97/2008, nr. 5.969/97/2008,
nr. 6.032/97/2008, nr. 5.967/97/2008, nr. 6.062/97/2008,
nr. 7.303/97/2008, nr. 6.021/97/2008, nr. 5.596/107/2008,
nr. 5.584/107/2008, nr. 5.585/107/2008, nr. 7.191/107/2008,
nr. 6.043/97/2008, nr. 7.198/107/2008, nr. 5.916/97/2008,
nr. 7.595/97/2008, nr. 6.064/97/2008, nr. 6.041/97/2008,
nr. 6.063/97/2008, nr. 5.964/97/2008, nr. 5.980/97/2008,
nr. 6.031/97/2008, nr. 6.070/97/2008, nr. 6.017/97/2008,
nr. 6.027/97/2008, nr. 5.913/97/2008, nr. 5.966/97/2008 și
nr. 5.991/97/2008, Curtea de Apel Alba Iulia — Secția pentru
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 298 alin. (2) ultima liniuță din Legea
nr. 53/2003 — Codul muncii.
Prin încheierile din 22 iunie 2009, pronunțate în dosarele
nr. 1.384/120/2008 și nr. 1.778/120/2008, Tribunalul
Dâmbovița — Secția civilă a sesizat Curtea Constituțională
cu excepția de neconstituționalitate a dispozițiilor art. 298
alin. (2) ultima liniuță din Legea nr. 53/2003 — Codul muncii.
Excepția a fost ridicată de Societatea Comercială ăPetrom” —
S.A. din București cu prilejul soluționării unor recursuri civile
având ca obiect drepturi bănești.
În motivarea excepției de neconstituționalitate autorul
acesteia susține că art. 298 alin. (2) ultima liniuță din Codul
muncii, care prevede că orice dispoziție contrară acestui act
normativ se abrogă, este contrar dispozițiilor art. 1 alin. (4) și (5),
art. 73 alin. (3) lit. p) și art. 79 alin. (1) din Constituție, precum și
prevederilor art. 6 din Convenția pentru apărarea drepturilor
omului și a libertăților fundamentale. Astfel, consideră că textul
de lege criticat, prin formularea sa imprecisă, poate ridica
dificultăți de interpretare și aplicare a legii. În acest sens, autorul
face referire la normele procedurale aplicabile în speța sa, care
au ca obiect conflicte de muncă, arătând că art. 298 alin. (2)
ultima liniuță din Codul muncii nu este în măsură să clarifice care
dintre acestea urmează să se aplice. Astfel, prevederile art. 72
din Legea nr. 168/1999 privind soluționarea conflictelor de
muncă sunt diferite de cele ale art. 284 din Codul muncii, care
reglementează aceeași materie, respectiv instanța competentă

să soluționeze aceste conflicte. Cu toate că, din perspectiva
principiilor de aplicare a legii în timp, în speță ar trebui să fie
incidente reglementările mai noi, respectiv cele ale Codului
muncii, caracterul special pe care îl are Legea nr. 168/1999 față
de dreptul comun în materie, reglementat de Codul muncii,
poate conduce la o concluzie contrară, potrivit căreia incidente
ar fi dispozițiile legii speciale. Toate aceste argumente sprijină
concluzia pe care autorul excepției o consideră esențială pentru
motivarea sa, anume că prevederile art. 298 alin. (2) ultima
liniuță din Codul muncii încalcă principiul efectivității juridice,
consacrat de Curtea Europeană a Drepturilor Omului. Acest
principiu presupune că legiuitorul are obligația de a asigura
adoptarea unor dispoziții legale eficiente care să fie coerente
(Cauza Unédic contra Franței — 2008), să evite paralelismul
legislativ (Cauza Katz contra României — 2009), să aibă vocația
de a respecta drepturile și libertățile fundamentale ale cetățenilor
și să aibă o aplicabilitate practică uniformă, pentru a se evita o
jurisprudență neuniformă (Cauza Santo Pinto contra Portugaliei —
2008). În plus față de acestea, autorul excepției amintește că,
prin dispozițiile art. 62 alin. (1) și art. 63 alin. (3) din Legea
nr. 24/2000 privind normele de tehnică legislativă pentru elaborarea
actelor normative, legiuitorul a impus cu caracter imperativ
abrogarea expresă directă, excluzând, prin urmare, abrogarea
implicită. Acest mod de abordare a fost determinat atât pentru a
asigura coerența sistemului legislativ, cât și pentru a asigura
eficacitatea principiului separației puterilor în stat, întrucât nu
permite judecătorului să legifereze expres unde legiuitorul a
tăcut implicit, respectiv să constate abrogarea, deși legiuitorul
nu a făcut-o. Nerespectarea prevederilor Legii nr. 24/2000 prin
reglementarea unei norme care are un efect abrogator implicit,
precum textul de lege criticat, are semnificația încălcării art. 1
alin. (5) din Constituție care prevede obligativitatea respectării
Constituției și a legilor, obligativitate căreia trebuie să i se
supună inclusiv Parlamentul, întrucât textul constituțional nu
face nicio distincție cu privire la destinatarii normei.
Curtea de Apel Alba Iulia — Secția pentru conflicte de
muncă și asigurări sociale apreciază că excepția de
neconstituționalitate nu este întemeiată.
Tribunalul Dâmbovița — Secția civilă consideră că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele de
vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 298 alin. (2) ultima liniuță din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, cu modificările și completările
ulterioare, dispoziții potrivit cărora ăPe data intrării în vigoare a
prezentului cod se abrogă: [...] — orice alte dispoziții contrare.”

MONITORUL OFICIAL AL ROMÂNIEI, PARTEA I, Nr. 355/31.V.2010
Autorul excepției consideră că textul de lege criticat este
contrar următoarelor texte din Constituție: art. 1 alin. (4) și (5)
care consacră principiul separației și echilibrului puterilor în stat
și obligația respectării Constituției, a supremației sale și a legilor,
art. 73 alin. (3) lit. p) care stabilește domeniul de reglementare
al legii și art. 79 alin. (1) referitor la atribuțiile Consiliului
Legislativ. De asemenea, consideră că este încălcat și art. 6 din
Convenția pentru apărarea drepturilor omului și a libertăților
fundamentale privind dreptul la un proces echitabil.

9

Examinând excepția de neconstituționalitate, Curtea reține
că argumentele invocate de autor nu vizează o veritabilă
problemă de constituționalitate, ci constituie o problemă de
interpretare și de aplicare a legii ce ține de resortul instanțelor
judecătorești, iar nu de cel al instanței de contencios
constituțional.
În acest sens, asupra unor critici identice, s-a pronunțat
Curtea Constituțională prin Decizia nr. 1.005 din 7 iulie 2009,
publicată în Monitorul Oficial al României, Partea I, nr. 575 din
18 august 2009.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 298 alin. (2) ultima liniuță din Legea
nr. 53/2003 — Codul muncii, excepție ridicată de Societatea Comercială ăPetrom” — S.A. din București în dosarele
nr. 6.058/97/2008, nr. 6.067/97/2008, nr. 5.912/97/2008, nr. 6.023/97/2008, nr. 7.901/107/2008, nr. 6.019/97/2008,
nr. 5.973/97/2008, nr. 6.069/97/2008, nr. 6.036/97/2008, nr. 6.051/97/2008, nr. 6.020/97/2008, nr. 5.954/97/2008, nr. 5.914/97/2008,
nr. 6.054/97/2008, nr. 5.974/97/2008, nr. 5.971/97/2008, nr. 6.015/97/2008, nr. 6.052/97/2008, nr. 6.028/97/2008, nr. 5.918/97/2008,
nr. 5.915/97/2008, nr. 6.030/97/2008, nr. 5.969/97/2008, nr. 6.032/97/2008, nr. 5.967/97/2008, nr. 6.062/97/2008, nr. 7.303/97/2008,
nr. 6.021/97/2008, nr. 5.596/107/2008, nr. 5.584/107/2008, nr. 5.585/107/2008, nr. 7.191/107/2008, nr. 6.043/97/2008,
nr. 7.198/107/2008, nr. 5.916/97/2008, nr. 7.595/97/2008, nr. 6.064/97/2008, nr. 6.041/97/2008, nr. 6.063/97/2008,
nr. 5.964/97/2008, nr. 5.980/97/2008, nr. 6.031/97/2008, nr. 6.070/97/2008, nr. 6.017/97/2008, nr. 6.027/97/2008, nr. 5.913/97/2008,
nr. 5.966/97/2008 și nr. 5.991/97/2008 ale Curții de Apel Alba Iulia — Secția pentru conflicte de muncă și asigurări sociale, precum
și în dosarele nr. 1.384/120/2008 și nr. 1.778/120/2008 ale Tribunalului Dâmbovița — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 625
din 6 mai 2010

referitoare la excepția de neconstituționalitate a dispozițiilor art. 83 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Marinela Mincă
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 83 din Codul penal, excepție invocată de Ion
Greblă în Dosarul nr. 1.620/304/2008 al Tribunalului Dolj —
Secția penală.

La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă prevederile constituționale
invocate.
C U R T E A,

având în vedere actele și lucrările dosarului, reține următoarele:
Prin Încheierea din 30 noiembrie 2009, pronunțată în Dosarul
nr. 1.620/304/2008, Tribunalul Dolj — Secția penală a sesizat
Curtea Constituțională cu excepția de neconstituționalitate
a dispozițiilor art. 83 din Codul penal, excepție invocată de
Ion Greblă.
În motivarea excepției de neconstituționalitate se susține,
în esență, că ăeste profund neconstituțional ca, în cadrul unui

10

MONITORUL OFICIAL AL ROMÂNIEI, PARTEA I, Nr. 355/31.V.2010

proces penal vizând o anumită faptă, unui inculpat să i se
modifice modalitatea de executare a unei pedepse definitive
pentru o altă faptă anterioară și, astfel, în procesul pentru cea
de-a doua faptă, inculpatul să fie obligat să execute o pedeapsă
inclusiv pentru fapta anterioară”. În opinia autorului excepției,
ăun inculpat trebuie judecat și condamnat pentru fapta
săvârșită”; ăeste profund discriminatorie agravarea situației sale
prin modificarea efectelor unei condamnări definitive anterioare”.
Tribunalul Dolj — Secția penală apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 83 din Codul penal, având următorul cuprins:
ăDacă în cursul termenului de încercare cel condamnat a
săvârșit din nou o infracțiune, pentru care s-a pronunțat o
condamnare definitivă chiar după expirarea acestui termen,
instanța revocă suspendarea condiționată, dispunând
executarea în întregime a pedepsei, care nu se contopește cu
pedeapsa aplicată pentru noua infracțiune.

Revocarea suspendării pedepsei nu are loc, însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu suspendarea
condiționată a executării pedepsei. În acest caz nu mai are loc
revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai aplică
sporul prevăzut de lege pentru recidivă.”
Dispozițiile constituționale invocate în motivarea excepției
sunt cele cuprinse în art. 16 alin. (1) privind egalitatea în drepturi
și în art. 21 alin. (3) privind dreptul la un proces echitabil, cu
raportare la art. 6 din Convenția pentru apărarea drepturilor
omului și a libertăților fundamentale, privind dreptul la un proces
echitabil.
Examinând excepția de neconstituționalitate astfel cum a fost
formulată, Curtea constată că dispozițiile art. 83 din Codul penal
au fost supuse, în numeroase rânduri, controlului instanței de
contencios constituțional, prin raportare la aceleași dispoziții
constituționale invocate și în prezenta cauză și cu motivări
similare.
Astfel, de exemplu, prin Decizia nr. 637 din 24 noiembrie
2005, publicată în Monitorul Oficial al României, Partea I,
nr. 1.138 din 15 decembrie 2005, Decizia nr. 317 din 14 iunie 2005,
publicată în Monitorul Oficial al României, Partea I, nr. 672 din
27 iulie 2005, și Decizia nr. 215 din 15 mai 2003, publicată în
Monitorul Oficial al României, Partea I, nr. 421 din 16 iunie 2003,
Curtea a respins ca neîntemeiată excepția de neconstituționalitate a dispozițiilor art. 83 din Codul penal, statuând, pentru
considerentele acolo reținute, că reglementarea criticată nu este
de natură să aducă atingere dreptului la un proces echitabil și
nici principiului egalității în drepturi. Deoarece nu au intervenit
elemente noi, de natură să ducă la reconsiderarea acestei
jurisprudențe, soluția pronunțată prin deciziile menționate,
precum și considerentele care au fundamentat-o își păstrează
valabilitatea și în cauza de față.

Pentru motivele arătate, în temeiul art. 146 lit. d) și art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 alin. (1) și (6) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 83 din Codul penal, excepție invocată de Ion Greblă în Dosarul
nr. 1.620/304/2008 al Tribunalului Dolj — Secția penală.
Definitivă și general obligatorie.
Pronunțată în ședința publică din data de 6 mai 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 355/31.V.2010

11

CURTEA CONSTITUȚIONALĂ

D E C I Z I A Nr. 635
din 11 mai 2010

referitoare la excepția de neconstituționalitate a dispozițiilor art. 3734
din Codul de procedură civilă
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 3734 din Codul de procedură civilă, excepție
ridicată de Societatea Comercială ăSigur Construct General” —
S.R.L. și Erdely Ecaterina în Dosarul nr. 9.833/197/2009 al
Judecătoriei Brașov.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 11 august 2009, pronunțată în Dosarul
nr. 9.833/197/2009, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 3734 din Codul de procedură civilă.
Excepția a fost ridicată de Societatea Comercială ăSigur
Construct General” — S.R.L. și Erdely Ecaterina într-o cauză
civilă având ca obiect ăconexare dosare execuționale”.
În motivarea excepției de neconstituționalitate autorii
acesteia susțin, în esență, că dispozițiile de lege criticate
contravin prevederilor constituționale ale art. 16 alin. (1) și (2) și
art. 21, deoarece conduc la ăinegalități de tratament juridic față
de diferiți creditori care au apelat la executori judecătorești
diferiți” și instaurează un climat impropriu, ăcare ar putea
conduce la abuzuri și la încălcarea drepturilor și intereselor
legitime ale celorlalți creditori.”
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege

criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3734 din Codul de procedură civilă, dispoziții care
au următorul cuprins:
ăCând privitor la aceleași bunuri se efectuează mai multe
executări silite, instanța de executare în circumscripția căreia a
început prima executare, la cererea persoanei interesate, va
putea să le reunească, dispunând să se facă o singură
executare de către executorul judecătoresc care a îndeplinit
actul de executare cel mai înaintat, iar dacă executările sunt în
același stadiu, de către executorul judecătoresc care a început
cel dintâi cu executarea, chiar dacă ele au fost pornite de organe
de executare diferite, în afară de cazul în care legea prevede
altfel.
În cazul în care dispune conexarea executărilor, instanța, prin
încheiere, se va pronunța și asupra cheltuielilor de executare
efectuate până în momentul conexării. Totodată, va dispune
trimiterea dosarelor conexate la executorul judecătoresc
desemnat potrivit alin. 1.
Desistarea, după conexare, a oricăruia dintre creditorii
urmăritori nu va putea să împiedice continuarea executării de la
actul de executare cel mai înaintat.”
Textele constituționale invocate în susținerea excepției sunt
cele ale art. 16 alin. (1) și (2) privind egalitatea în drepturi și
art. 21 privind accesul liber la justiție.
Examinând excepția de neconstituționalitate, Curtea
constată că prin procedura reglementată de dispozițiile de lege
criticate, persoana interesată, debitor sau/și creditor, care
formulează cererea de conexare a executărilor, urmărește doar
reunirea pricinilor pentru îndeplinirea unei singure executări de
către executorul judecătoresc care a îndeplinit actul de
executare cel mai înaintat sau de cel care a început cel dintâi
executarea, dacă executările sunt în același stadiu. Așadar,
instanța care soluționează o astfel de cerere nu se pronunță
asupra întinderii sau distribuirii bunurilor supuse executării, așa
încât nu poate fi reținută încălcarea textelor constituționale
invocate.
Dispozițiile de lege criticate sunt norme de procedură
necontencioasă stabilite de legiuitor, potrivit art. 126 alin. (2) din
Constituție, și care sunt cuprinse în secțiunea I1 ăSesizarea
organului de executare. Titlul executoriu” a cap. I ăDispoziții
generale” din Cartea V ăDespre executarea silită” a titlului VI
ăRecursul în interesul legii” din Codul de procedură civilă.
În speță, însă, autorii excepției nu formulează o veritabilă
critică de neconstituționalitate, ei fiind nemulțumiți de
reglementarea adoptată de legiuitor.

12

MONITORUL OFICIAL AL ROMÂNIEI, PARTEA I, Nr. 355/31.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3734 din Codul de procedură civilă, excepție ridicată de
Societatea Comercială ăSigur Construct General” — S.R.L. și Erdely Ecaterina în Dosarul nr. 9.833/197/2009 al Judecătoriei Brașov.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 638
din 11 mai 2010

referitoare la excepția de neconstituționalitate a dispozițiilor art. 23 alin. (1) lit. c)
din Legea nr. 303/2004 privind statutul judecătorilor și procurorilor
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 23 alin. (1) lit. c) din Legea nr. 303/2004 privind
statutul judecătorilor și procurorilor, excepție ridicată de
Societatea Comercială ăSiromex Drinks” — S.R.L. din Baia Mare
în Dosarul nr. 6.531/182/2008 al Tribunalului Maramureș —
Secția comercială, de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca fiind inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 11 septembrie 2009, pronunțată în
Dosarul nr. 6.531/182/2008, Tribunalul Maramureș — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 23 alin. (1) lit. c) din Legea nr. 303/2004
privind statutul judecătorilor și procurorilor.
Excepția a fost ridicată de Societatea Comercială ăSiromex
Drinks” — S.R.L. din Baia Mare cu ocazia soluționării recursului
formulat împotriva Sentinței civile nr. 7.218 din 16 decembrie
2008, pronunțată de Judecătoria Baia Mare într-o cauză având
ca obiect anularea unui proces-verbal de contravenție.

În motivarea excepției de neconstituționalitate autorul
acesteia susține că, ăprin modul în care a fost stabilită
competența judecătorului stagiar”, dispozițiile de lege criticate
contravin prevederilor constituționale ale art. 124 alin. (2) și
art. 126 alin. (1) și (2) coroborate cu cele ale art. 16 alin. (1). În
acest sens, arată că textul de lege atacat este neconstituțional,
deoarece ăpentru obligații de plată de peste 10.000 lei, altele
decât cele stabilite prin procesele-verbale de contravenție,
instanța are în compunere un judecător definitiv”, iar nu un
judecător stagiar.
Instanța de judecată consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.
Avocatul Poporului consideră că dispozițiile de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, precum și ale art. 1 alin. (2), ale
art. 2, 3, 10 și 29 din Legea nr. 47/1992, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. 23 alin. (1) lit. c) din Legea nr. 303/2004
privind statutul judecătorilor și procurorilor, republicată în

MONITORUL OFICIAL AL ROMÂNIEI, PARTEA I, Nr. 355/31.V.2010
Monitorul Oficial al României, Partea I, nr. 826 din 13 septembrie
2005, cu modificările și completările ulterioare, dispoziții care au
următorul cuprins: ăJudecătorii stagiari judecă: [...]
c) plângerile împotriva proceselor-verbale de constatare a
contravențiilor și de aplicare a sancțiunilor contravenționale;”.
Textele constituționale invocate în susținerea excepției sunt
cele ale art. 124 alin. (2) privind înfăptuirea justiției și art. 126
alin. (1) și (2) privind instanțele judecătorești, coroborate cu cele
ale art. 16 alin. (1) referitoare la egalitatea în drepturi.
Examinând excepția de neconstituționalitate, Curtea
constată că, în realitate, autorul acesteia dorește modificarea

13

textului de lege atacat, în sensul de a nu permite judecătorului
stagiar să judece contravenții, indiferent de valoarea amenzii
aplicate.
În conformitate cu dispozițiile art. 126 alin. (2) din Constituție,
competența instanței și procedura de judecată sunt prevăzute
de lege, fiind atributul exclusiv al legiuitorului, iar Curtea
Constituțională, potrivit art. 2 alin. (3) din Legea nr. 47/1992, nu
poate să modifice sau să completeze dispozițiile legale supuse
controlului de constituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 23 alin. (1) lit. c) din Legea nr. 303/2004
privind statutul judecătorilor și procurorilor, excepție ridicată de Societatea Comercială ăSiromex Drinks” — S.R.L. din Baia Mare
în Dosarul nr. 6.531/182/2008 al Tribunalului Maramureș — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 640
din 11 mai 2010

referitoare la excepția de neconstituționalitate a dispozițiilor art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
Tudorel Toader

— președinte

Nicolae Cochinescu

— judecător

Aspazia Cojocaru

— judecător

Acsinte Gaspar

— judecător

Petre Lăzăroiu

— judecător

Ion Predescu

— judecător

Puskás Valentin Zoltán

— judecător

Augustin Zegrean

— judecător

Simona Ricu

— procuror

Doina Suliman

— magistrat-asistent-șef

Pe rol se află soluționarea excepției de neconstituționalitate
a dispozițiilor art. 118 din Ordonanța de urgență a Guvernului
nr. 195/2002 privind circulația pe drumurile publice, excepție
ridicată de Mihai-Florin Mauthner în Dosarul nr. 4.243/236/2008
al Judecătoriei Giurgiu.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.

Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 29 decembrie 2008, pronunțată în
Dosarul nr. 4.243/236/2008, Judecătoria Giurgiu a sesizat
Curtea Constituțională cu excepția de neconstituționalitate
a dispozițiilor art. 118 din Ordonanța de urgență a
Guvernului nr. 195/2002 privind circulația pe drumurile
publice.
Excepția a fost ridicată de Mihai-Florin Mauthner într-o cauză
civilă având ca obiect o plângere contravențională.
În motivarea excepției de neconstituționalitate autorul
acesteia susține, în esență, că dispozițiile de lege criticate,
stabilind că pentru judecarea plângerii împotriva procesuluiverbal de contravenție este competentă judecătoria în a cărei
rază teritorială a fost constatată fapta, contravin prevederilor
art. 21 alin. (1)—(3) din Constituție și celor ale art. 6 paragraful 1

14

MONITORUL OFICIAL AL ROMÂNIEI, PARTEA I, Nr. 355/31.V.2010

din Convenția pentru apărarea drepturilor omului și a libertăților
fundamentale. În aceste condiții, accesul la justiție este
împiedicat, deoarece se creează un obstacol considerabil pentru
persoanele care nu locuiesc în raza teritorială unde s-a produs
fapta, ceea ce determină cheltuieli financiare și timp irosit cu
deplasarea la instanța de judecată.
Judecătoria Giurgiu apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
În ceea ce privește obiectul excepției, se constată că, deși
instanța de judecată a sesizat Curtea cu privire la
neconstituționalitatea art. 118 din Ordonanța de urgență a
Guvernului nr. 195/2002 în integralitatea sa, autorul excepției
critică, în realitate, numai alin. (1) al acestui articol. Așa fiind,
Curtea urmează să se pronunțe asupra excepției de
neconstituționalitate a dispozițiilor art. 118 alin. (1) din
Ordonanța de urgență a Guvernului nr. 195/2002 privind

circulația pe drumurile publice, republicată în Monitorul Oficial
al României, Partea I, nr. 670 din 3 august 2006, cu modificările
și completările ulterioare, având următorul cuprins: ăÎmpotriva
procesului-verbal de constatare a contravențiilor se poate
depune plângere, în termen de 15 zile de la comunicare, la
judecătoria în a cărei rază de competență a fost constatată
fapta.”
Prevederile constituționale invocate în susținerea excepției
sunt cele ale art. 21 alin. (1)—(3) privind accesul liber la justiție
și prevederile art. 6 paragraful 1 din Convenția pentru apărarea
drepturilor omului și libertăților fundamentale referitoare la
dreptul la un proces echitabil.
Examinând excepția de neconstituționalitate, Curtea reține
că textul de lege criticat, instituind norme de procedură privind
soluționarea plângerii formulate împotriva procesului-verbal de
constatare și sancționare a contravenției, nu îngrădește accesul
liber la justiție al persoanelor interesate și nu contravine
dreptului la un proces echitabil. Dimpotrivă, reglementarea
competenței teritoriale a instanțelor judecătorești în cauzele
având ca obiect plângerile împotriva proceselor-verbale de
contravenție prin care se constată încălcări ale dispozițiilor
Ordonanței de urgență a Guvernului nr. 195/2002 este menită să
dea expresie garanțiilor constituționale invocate, prin asigurarea
administrării, cu celeritate, a probelor strânse de lucrătorii poliției
rutiere.
Mai mult, această modalitate de reglementare reprezintă
opțiunea legiuitorului, fiind în conformitate cu prevederile
art. 126 alin. (2) din Constituție privind competența și procedura
în fața instanțelor judecătorești.
De altfel, Curtea s-a mai pronunțat asupra constituționalității
art. 118 alin. (1) din Ordonanța de urgență a Guvernului
nr. 195/2002, prin raportare la aceleași prevederi constituționale
și cu motivare similară, de exemplu, prin Decizia nr. 464 din
22 aprilie 2008, publicată în Monitorul Oficial al României,
Partea I, nr. 378 din 19 mai 2008.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Mihai-Florin Mauthner în Dosarul nr. 4.243/236/2008 al
Judecătoriei Giurgiu.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 355/31.V.2010

15

CURTEA CONSTITUȚIONALĂ

D E C I Z I A Nr. 644
din 11 mai 2010

referitoare la excepția de neconstituționalitate a dispozițiilor art. 101 alin. (3) lit. d)
din Ordonanța de urgență a Guvernului nr. 195/2002 privind circulația pe drumurile publice
Tudorel Toader
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Augustin Zegrean
Simona Ricu
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 101 alin. (3) lit. d) din Ordonanța de urgență
a Guvernului nr. 195/2002 privind circulația pe drumurile
publice, excepție ridicată de Dinu Vasile Buliga în Dosarul
nr. 2.364/115/2008 al Tribunalului Caraș-Severin — Secția
comercială și de contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 23 septembrie 2009, pronunțată în
Dosarul nr. 2.364/115/2008, Tribunalul Caraș-Severin —
Secția comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 101 alin. (3) lit. d) din
Ordonanța de urgență a Guvernului nr. 195/2002 privind
circulația pe drumurile publice.
Excepția a fost ridicată de Dinu Vasile Buliga cu ocazia
soluționării recursului formulat împotriva Sentinței civile nr. 179
din 19 ianuarie 2009, pronunțată de Judecătoria Reșița într-o
cauză civilă având ca obiect o plângere contravențională.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 25 alin. (1) și art. 44 alin. (2)
teza întâi, ăîn măsura în care circulația prin depășirea liniei
continue este determinată de așa-zisele limitatoare de viteză,”
care sunt niște ăobiecte contondente, dispozitive agresive
amplasate pe drumurile publice [...] care perturbă funcționarea
normală a autovehiculelor, distrug autovehiculele, aducând
atingere proprietății și distrag atenția conducătorilor auto”.
Tribunalul Caraș-Severin — Secția comercială și de
contencios administrativ și fiscal apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate.

C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 101 alin. (3) lit. d) din Ordonanța de urgență a
Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din
3 august 2006, cu modificările și completările ulterioare, având
următorul cuprins: ăConstituie contravenție și se sancționează
cu amenda prevăzută în clasa a III-a de sancțiuni și cu aplicarea
sancțiunii contravenționale complementare a suspendării
dreptului de a conduce pentru o perioadă de 60 de zile
săvârșirea de către conducătorul de autovehicul sau tramvai a
următoarelor fapte: [...]
d) circulația pe sens opus, cu excepția cazurilor în care se
efectuează regulamentar manevra de depășire.”
Prevederile constituționale invocate în susținerea excepției
sunt cele ale art. 25 alin. (1) privind dreptul la libera circulație și
art. 44 alin. (2) teza întâi referitoare la garantarea și ocrotirea
proprietății private.
Examinând excepția de neconstituționalitate, Curtea reține
că în ceea ce privește critica de neconstituționalitate adusă
dispozițiilor art. 101 alin. (3) lit. d) din Ordonanța de urgență a
Guvernului nr. 195/2002, prin raportare la prevederile
constituționale ale art. 25 alin. (1) care consacră dreptul la liberă
circulație, acestea din urmă nu au legătură cu dispozițiile de lege
contestate. Astfel, dreptul la liberă circulație vizează libertatea de
mișcare a cetățeanului pe teritoriul României și în afara
teritoriului țării. Dreptul la liberă circulație, astfel cum este
reglementat de Constituția României, prin receptarea sa din
Pactul internațional privitor la drepturile civile și politice, nu
include și dreptul de a conduce autovehicule, respectiv de a
deține un permis de conducere auto în acest scop, prevederile
constituționale nefăcând referire și la mijloacele de transport prin
care se realizează libera circulație. De altfel, ălibera circulație”,
prevăzută de textul constituțional invocat în motivarea excepției,
se desfășoară potrivit unor reguli stabilite prin lege, reguli care
au ca finalitate ocrotirea unor valori economice și sociale, a
drepturilor și libertăților cetățenilor, precum și a unei normale
desfășurări a relațiilor interstatale.
Astfel a statuat Curtea în jurisprudența sa, concretizată în
decizii precum Decizia nr. 480 din 2 aprilie 2009, publicată în
Monitorul Oficial al României, Partea I, nr. 289 din 4 mai 2009.
În sfârșit, nu poate fi primită nici susținerea privind încălcarea
art. 44 alin. (2) teza întâi din Constituție, potrivit căreia
ăProprietatea privată este garantată și ocrotită în mod egal de
lege, indiferent de titular”, deoarece nu se poate reține vreo
legătură semnificativă între această normă constituțională și
dispozițiile de lege criticate. Limitatoarele de viteză nu produc
defecțiuni vehiculului dacă sunt traversate cu viteză adecvată,
scopul lor fiind acela de a reduce viteza în zonele unde circulația
cu viteză ar periclita siguranța participanților la trafic.

16

MONITORUL OFICIAL AL ROMÂNIEI, PARTEA I, Nr. 355/31.V.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 101 alin. (3) lit. d) din Ordonanța de urgență a Guvernului
nr. 195/2002 privind circulația pe drumurile publice, excepție ridicată de Dinu Vasile Buliga în Dosarul nr. 2.364/115/2008 al
Tribunalului Caraș-Severin — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 11 mai 2010.
PREȘEDINTE,

prof. univ. dr. TUDOREL TOADER
Magistrat-asistent-șef,
Doina Suliman

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 355/31.V.2010 conține 16 pagini.

Prețul: 3,20 lei

&JUYDGY|443419]
ISSN 1453—4495

