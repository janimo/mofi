PARTEA I

Anul 178 (XXII) — Nr. 554

Vineri, 6 august 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
HOTĂRÂRI ALE GUVERNULUI ROMÂNIEI

794. — Hotărâre privind suplimentarea unor normative de
cheltuieli pentru unele instituții ale prefectului din
județele afectate de inundațiile din perioada
iunie—iulie 2010 ........................................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
M.6/18/1.675/C/350/10.088. — Ordin al ministrului apărării
naționale, al ministrului administrației și internelor, al
ministrului justiției, al directorului Serviciului de
Telecomunicații Speciale și al directorului Serviciului
Român de Informații pentru aprobarea Regulamentului
de garnizoană ............................................................

3–14

1.199. — Ordin al ministrului afacerilor externe privind
intrarea în vigoare a unor tratate internaționale ........

15

2

MONITORUL OFICIAL AL ROMÂNIEI, PARTEA I, Nr. 554/6.VIII.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind suplimentarea unor normative de cheltuieli
pentru unele instituții ale prefectului din județele afectate
de inundațiile din perioada iunie—iulie 2010
În temeiul art. 108 din Constituția României, republicată, și al art. 5 alin. (5)
din Ordonanța Guvernului nr. 80/2001 privind stabilirea unor normative de cheltuieli
pentru autoritățile administrației publice și instituțiile publice, aprobată cu modificări
și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Articol unic. — În vederea acoperirii cheltuielilor suplimentare determinate de
gestionarea situațiilor de urgență în zonele afectate de inundații, consumul lunar
de carburanți, corespunzător lunilor iunie și iulie 2010, se suplimentează cu 50%
față de normativele în vigoare, pentru instituțiile prefectului județelor prevăzute în
anexa care face parte integrantă din prezenta hotărâre, cu obligația încadrării în
cheltuielile bugetare aprobate.
PRIM-MINISTRU

EMIL BOC
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 4 august 2010.
Nr. 794.

ANEXĂ

L I S TA

județelor pentru care instituțiile prefectului beneficiază de suplimentarea
consumului lunar de carburanți cu 50% față de normativele de cheltuieli,
în lunile iunie și iulie 2010
1. Bacău
2. Botoșani
3. Brăila
4. Buzău
5. Caraș-Severin
6. Călărași
7. Constanța
8. Covasna
9. Dolj
10. Galați
11. Giurgiu
12. Harghita

13. Ialomița
14. Iași
15. Maramureș
16. Neamț
17. Olt
18. Prahova
19. Suceava
20. Tulcea
21. Vaslui
22. Vrancea

MONITORUL OFICIAL AL ROMÂNIEI, PARTEA I, Nr. 554/6.VIII.2010

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL APĂRĂRII NAȚIONALE
Nr. M.6 din 7 ianuarie 2010
MINISTERUL ADMINISTRAȚIEI ȘI INTERNELOR
Nr. 18 din 26 ianuarie 2010

MINISTERUL JUSTIȚIEI
Nr. 1.675/C din 24 iunie 2010
SERVICIUL DE TELECOMUNICAȚII SPECIALE
Nr. 350 din 23 iulie 2010

SERVICIUL ROMÂN DE INFORMAȚII
Nr. 10.088 din 15 iulie 2010

ORDIN
pentru aprobarea Regulamentului de garnizoană
Pentru aplicarea prevederilor art. 5 alin. (1) lit. j) și o) din Legea nr. 346/2006 privind organizarea și funcționarea Ministerului
Apărării Naționale, cu modificările ulterioare,
în temeiul prevederilor art. 33 alin. (1) din Legea nr. 346/2006, cu modificările ulterioare, al art. 7 alin. (4) din Ordonanța
de urgență a Guvernului nr. 30/2007 privind organizarea și funcționarea Ministerului Administrației și Internelor, aprobată cu
modificări prin Legea nr. 15/2008, cu modificările și completările ulterioare, al art. 23 alin. 3 din Legea nr. 14/1992 privind
organizarea și funcționarea Serviciului Român de Informații, cu modificările și completările ulterioare, al art. 10 din Legea
nr. 92/1996 privind organizarea și funcționarea Serviciului de Telecomunicații Speciale, cu modificările și completările ulterioare,
și al art. 13 din Hotărârea Guvernului nr. 652/2009 privind organizarea și funcționarea Ministerului Justiției, cu modificările și
completările ulterioare,
ministrul apărării naționale, ministrul administrației și internelor, ministrul justiției, directorul Serviciului de
Telecomunicații Speciale și directorul Serviciului Român de Informații emit prezentul ordin.
Art. 1. — Se aprobă Regulamentul de garnizoană, prevăzut
în anexa care face parte integrantă din prezentul ordin.
Art. 2. — La data intrării în vigoare a prezentului ordin se
abrogă ăR.G.-9, Regulamentul de garnizoană”, aprobat prin
Ordinul ministrului apărării naționale nr. M.83/2001*, cu

modificările și completările ulterioare, și Ordinul ministrului
apărării naționale nr. M.44/2002* privind întărirea colaborării
între garnizoane și autoritățile administrației publice locale.
Art. 3. — Prezentul ordin se publică în Monitorul Oficial al
României, Partea I.

Ministrul apărării naționale,
Gabriel Oprea

Ministrul justiției,
Cătălin Marian Predoiu

Ministrul administrației și internelor,
Vasile Blaga

Directorul Serviciului de Telecomunicații Speciale,
Marcel Opriș

Directorul Serviciului Român de Informații,
George Cristian Maior
* Ordinele nr. M.83/2001 și M.44/2002 nu au fost publicate în Monitorul Oficial al României, Partea I, deoarece aveau ca obiect reglementări din sectorul
de apărare a țării și securitate națională.

ANEXĂ

REGULAMENT DE GARNIZOANĂ
CAPITOLUL I
Principii generale
Art. 1. — Regulamentul de garnizoană se adresează tuturor
structurilor militare din sistemul național de apărare și stabilește
regulile și principiile de desfășurare a activităților specifice pe
linie de garnizoană.
Art. 2. — (1) Prin garnizoană, în sensul prezentului
regulament, se înțelege zona sau localitatea unde sunt dislocate
permanent ori temporar mari unități, unități, comandamente,
servicii, secții, oficii, posturi, formațiuni și instituții militare
aparținând sistemului național de apărare.

(2) Limitele și categoria fiecărei garnizoane, precum și
structurile militare incluse în perimetrul acestora se stabilesc
astfel:
a) de către șeful Statului Major General pentru Garnizoana
București și pentru garnizoanele de categoria I;
b) de către comandanții de divizie, pe linia subordonării,
pentru garnizoanele de categoria a II-a și a III-a;
c) de către comandantul eșalonului superior al unității militare
din garnizoană, cu aprobarea comandantului diviziei în a cărei
zonă de responsabilitate se află garnizoana, pentru
garnizoanele unde unitățile militare existente nu intră în
subordinea diviziei;

4

MONITORUL OFICIAL AL ROMÂNIEI, PARTEA I, Nr. 554/6.VIII.2010

d) de către comandanții de divizie, cu aprobarea eșalonului
superior al unității militare al cărei comandant are gradul cel mai
mare, pentru garnizoanele unde există unități militare cu altă
subordonare decât divizia.
(3) Garnizoana primește denumirea celei mai importante
localități din interiorul limitelor sale.
(4) Clasificarea garnizoanelor se face în raport cu numărul și
valoarea unităților militare cuprinse în interiorul teritoriului
acestora, astfel:
a) Garnizoana București;
b) garnizoană de categoria I — garnizoana pe teritoriul căreia
există un comandament de divizie/similar și un număr variabil
de mari unități/unități militare;
c) garnizoană de categoria a II-a — garnizoana pe teritoriul
căreia există un comandament de brigadă/similar și un număr
variabil de unități militare;
d) garnizoană de categoria a III-a — garnizoana pe teritoriul
căreia există un comandament de regiment/batalion/divizion sau
similare și un număr variabil de subunități/formațiuni militare.
Art. 3. — (1) Între garnizoană și autoritățile administrației
publice din interiorul limitelor sale se pot stabili relații de
colaborare în domenii de interes comun, fără a exista raporturi
de subordonare.
(2)
Comandantul
garnizoanei
se
subordonează
comandantului/șefului care a delimitat garnizoana și care a
semnat ordinul de numire a acestuia.
(3) La invitația autorităților administrației publice locale, cu
aprobarea eșalonului superior, comandantul garnizoanei,
comandanții/șefii unităților militare din cadrul garnizoanei sau
înlocuitorii legali ai acestora participă la activitățile de interes
comun desfășurate în garnizoană.
Art. 4. — Diagrama de relații a garnizoanei este prevăzută în
anexa care face parte integrantă din prezentul regulament.
CAPITOLUL II
Conducerea garnizoanei
SECȚIUNEA 1
Conducerea activităților din garnizoană

Art. 5. — Conducerea activităților din garnizoană revine
comandantului garnizoanei.
Art. 6. — În Garnizoana București funcționează
Comandamentul Garnizoanei București, ca structură aparținând
Ministerului Apărării Naționale, iar pentru soluționarea
problemelor specifice ale Ministerului Administrației și Internelor
funcționează Comenduirea Garnizoanei București a Ministerului
Administrației și Internelor, în baza unui regulament propriu de
organizare și funcționare.
Art. 7. — (1) Pentru conducerea principalelor activități din
garnizoană, precum și pentru adoptarea unor hotărâri care
privesc angrenarea în diferite activități a efectivelor sau a unei
părți importante a acestora, se constituie consiliul de
garnizoană.
(2) Consiliul de garnizoană este condus de comandantul
garnizoanei și este format din locțiitorii săi prevăzuți la art. 9,
șeful cercului militar, ofițerul de informare și relații publice în
garnizoană și consilierul juridic al garnizoanei. Pentru
Garnizoana București, din consiliul de garnizoană fac parte și
reprezentanți ai direcțiilor centrale ale Ministerului Apărării
Naționale, statelor majore ale categoriilor de forțe,
comandamentelor de armă și ai altor structuri independente.
(3) Secretarul consiliului de garnizoană este șeful
comenduirii garnizoanei; în Garnizoana București, secretarul

consiliului de garnizoană este locțiitorul comandantului
Comandamentului Garnizoanei București, încadrat conform
statului de organizare al Comandamentului Garnizoanei
București.
(4) Atribuțiile consiliului de garnizoană se stabilesc de
comandantul garnizoanei/comandantul Comandamentului
Garnizoanei București, în funcție de numărul de structuri militare
din compunerea garnizoanei, de dimensiunea, specificul,
dispunerea geografică și de tradițiile locale existente pe teritoriul
garnizoanei.
(5) Ședințele consiliului de garnizoană se desfășoară
trimestrial și/sau ori de câte ori este necesar. La acestea pot fi
invitați, după caz, în funcție de problemele abordate,
reprezentanți ai administrației publice locale și alte persoane cu
responsabilități în cadrul garnizoanei.
Art. 8. — (1) Comandant al garnizoanei este numit militarul
cu funcția cea mai mare, aparținând Ministerului Apărării
Naționale, iar la funcții egale, cel mai mare sau mai vechi în
grad.
(2) Numirea comandantului garnizoanei o face comandantul
diviziei în a cărei zonă de responsabilitate se află garnizoana, cu
acordul eșalonului superior al unității militare al cărei comandant
are gradul cel mai mare, pentru garnizoanele unde există unități
militare cu altă subordonare decât divizia.
(3) Când un comandant de divizie/similar urmează a fi și
comandant al garnizoanei, numirea acestuia o face șeful Statului
Major General.
(4) Comandantul Garnizoanei București este comandantul
Comandamentului Garnizoanei București, numit de șeful
Statului Major General.
Art. 9. — În situația în care într-o garnizoană sunt dislocate
structuri militare ale Ministerului Administrației și Internelor,
Ministerului Justiției, Serviciului Român de Informații, Serviciului
de Telecomunicații Speciale, comandantul garnizoanei
aparținând Ministerului Apărării Naționale are câte un locțiitor al
comandantului pentru fiecare dintre aceste instituții, anume
desemnat de aceste structuri, care se subordonează pe linie de
garnizoană comandantului garnizoanei.
Art. 10. — Comandantul garnizoanei informează, în scris,
autoritățile administrației publice centrale/locale, toate structurile
militare din garnizoană, precum și structurile de poliție
comunitară în legătură cu numirea sa în funcție.
Art. 11. — Atunci când părăsește garnizoana pentru mai mult
de 48 de ore, comandantul garnizoanei desemnează, prin ordin
de zi al marii unități/unității militare de garnizoană, un înlocuitor,
care, de regulă, este locțiitorul sau șeful de stat major al
unității/marii unități militare al cărei comandant este. În
Garnizoana București, înlocuitorul este locțiitorul comandantului
Comandamentului Garnizoanei București și șeful Comenduirii
Garnizoanei.
SECȚIUNEA a 2-a
Atribuțiile persoanelor cu diferite funcții pentru activitățile
de garnizoană
1. Comandantul garnizoanei

Art. 12. — Autoritatea și drepturile comandantului
garnizoanei se exercită asupra tuturor structurilor militare în
afara cazărmii, pentru activități organizate pe linie de
garnizoană.
Art. 13. — (1) Comandantul garnizoanei desemnează prin
ordin de zi pe unitate personalul cu diferite funcții în garnizoană,
cu excepția celui stabilit prin statele de organizare, comunică
gradul, numele și prenumele persoanelor desemnate tuturor

MONITORUL OFICIAL AL ROMÂNIEI, PARTEA I, Nr. 554/6.VIII.2010
structurilor militare din garnizoană la începutul fiecărui an
calendaristic și coordonează activitatea personalului desemnat.
(2) Locțiitorii comandantului garnizoanei aparținând altor
structuri decât Ministerul Apărării Naționale sunt nominalizați de
aceste structuri la începutul fiecărui an și comunicați
comandantului garnizoanei.
(3) Pentru conducerea activităților de garnizoană,
comandantul garnizoanei desemnează în subordinea sa
nemijlocită, după caz, următorul personal:
a) șeful comenduirii garnizoanei;
b) locțiitorii comandantului garnizoanei pentru unitățile
militare ale Ministerului Administrației și Internelor, Ministerului
Justiției, Serviciului Român de Informații, Serviciului de
Telecomunicații Speciale;
c) ofițerul cu mobilizarea în garnizoană;
d) ofițerul cu contrainformațiile și securitatea militară în
garnizoană;
e) ofițerul cu protecția informațiilor clasificate în garnizoană;
f) ofițerul cu protecția civilă în garnizoană;
g) ofițerul cu operațiile în garnizoană;
h) ofițerul cu logistica în garnizoană;
i) ofițerul/subofițerul cu problemele de cazare a trupelor în
garnizoană;
j) ofițerul cu comunicațiile și informatica în garnizoană;
k) comandantul poligonului de garnizoană;
l) ofițerul cu educația fizică militară în garnizoană;
m) ofițerul de informare și relații publice în garnizoană;
n) preotul militar al garnizoanei;
o) ofițerul financiar/contabilul-șef al garnizoanei;
p) medicul garnizoanei;
q) consilierul juridic al garnizoanei;
r) ofițerul cu cercetarea penală specială în garnizoană;
s) ofițerul/subofițerul de poliție militară în garnizoană;
ș) responsabilul cu activitatea de protecție a mediului în
garnizoană;
t) consilierul comandantului garnizoanei pentru probleme ale
maiștrilor militari și subofițerilor.
(4) Pentru îndeplinirea atribuțiilor funcțiilor care nu sunt
prevăzute în statul de organizare al garnizoanei se desemnează
cadre militare și personal civil din unitățile militare din
garnizoană.
Art. 14. — Comandantul garnizoanei aprobă, la propunerea
șefului comenduirii garnizoanei/locțiitorului comandantului
Comandamentului Garnizoanei București, numărul și efectivul
subunităților militare care asigură paza obiectivelor de
garnizoană, documentele acestora, graficul cu rândul la serviciul
în garnizoană, precum și efectivele pentru deservirea
obiectivelor de garnizoană, în mod echitabil, în funcție de
efective, cu acordul comandanților de unități militare.
Art. 15. — Comandantul garnizoanei organizează și conduce
nemijlocit activitățile de elaborare a Planului de mobilizare a
garnizoanei, corelarea lui cu resursele existente, cooperarea cu
structurile Ministerului Administrației și Internelor și cu autoritățile
administrației publice centrale/locale din zona de
responsabilitate pentru asigurarea îndrumării resurselor în
locurile de prezentare la mobilizare.
Art. 16. — (1) Comandantul garnizoanei, de regulă, face
parte din comitetul județean/local pentru situații de urgență,
respectiv din Comitetul Municipiului București pentru Situații de
Urgență pentru Garnizoana București.
(2) Comandantul garnizoanei verifică anual forțele și
mijloacele disponibile pentru intervenție, conform situației

5

înaintate de unitățile militare la Centrul Național Militar de
Comandă.
(3) Comandantul garnizoanei coordonează intervenția cu
forțe și mijloace în caz de atac asupra obiectivelor de
garnizoană, cu excepția intervențiilor în eventualitatea unor
atacuri teroriste.
Art. 17. — Comandantul garnizoanei furnizează datele și
informațiile necesare întocmirii și actualizării monografiei
economico-militare a județului/municipiului București, solicitate
de către compartimentele teritoriale ale Administrației Naționale
a Rezervelor de Stat și Probleme Speciale.
Art. 18. — (1) În colaborare cu autoritățile administrației
publice centrale/locale, pe baza ordinelor eșaloanelor
superioare, comandantul garnizoanei stabilește măsurile ce
trebuie luate pentru cazarea, hrănirea și aprovizionarea trupelor
aflate în trecere prin garnizoană, asigurarea cazării și hrănirii
militarilor sosiți în interes de serviciu, precum și pentru parcarea
autovehiculelor. În acest sens, comandantul garnizoanei este
obligat să cunoască permanent capacitatea de cazare și
parcare din garnizoană.
(2) Comandantul garnizoanei verifică, personal sau printr-un
delegat, starea cazărmii/cantonamentului repartizate/repartizat
unei unități militare înainte de sosirea acesteia în garnizoană.
La sosirea unității militare, îl întâmpină pe comandantul acesteia
sau trimite un ofițer delegat pentru a-l conduce la comandantul
garnizoanei.
(3) Comandantul garnizoanei, însoțit de comandantul unității
militare, verifică asigurarea condițiilor de cazare, după ce
unitatea militară sosită a terminat dispunerea, și raportează
despre aceasta comandantului eșalonului superior.
(4) Pentru Garnizoana București, problemele privind
asigurarea cazării se rezolvă prin Comandamentul Garnizoanei
București sau structurile de logistică ale Comandamentului
logistic întrunit ori ale statelor majore ale categoriilor de forțe ale
armatei.
Art. 19. — Comandantul garnizoanei ia măsuri pentru
întreținerea monumentelor, plăcilor comemorative, a cimitirelor
militare și a mormintelor eroilor din garnizoană, conform
reglementărilor în vigoare, de comun acord cu autoritățile
administrației publice centrale/locale, îndeosebi cu primăriile.
Art. 20. — (1) Comandantul garnizoanei aprobă Planul cu
principalele activități ce se desfășoară în garnizoană și Planul
întrebuințării de unitățile militare din garnizoană a obiectivelor
de garnizoană și a bunurilor de interes comun și supraveghează
ca acestea să fie folosite conform destinației lor.
(2) Comandantul garnizoanei, de comun acord cu
comandanții unităților militare din garnizoană, stabilește măsuri
pentru înzestrarea și buna funcționare, după caz, a cercului
militar, căminului de garnizoană, policlinicii militare de
garnizoană, spitalului militar, popotei de garnizoană și a altor
clădiri și instalații de folosință comună din garnizoană.
Art. 21. — Comandantul garnizoanei stabilește împreună cu
autoritățile administrației publice locale zonele de siguranță ale
poligoanelor în care se execută trageri, ale depozitelor de
garnizoană și ale altor obiective militare, reglementează accesul
cetățenilor în aceste zone, stabilește căile de comunicație pentru
deplasarea tehnicii militare, terenurile pentru instrucție și
exerciții, precum și perioadele când pot fi folosite, în
conformitate cu prevederile legale în vigoare.
Art. 22. — Comandantul garnizoanei îndeplinește atribuțiile
prevăzute în Instrucțiunile privind repartizarea, închirierea și

6

MONITORUL OFICIAL AL ROMÂNIEI, PARTEA I, Nr. 554/6.VIII.2010

folosirea locuințelor de serviciu și a locuințelor de intervenție din
Ministerul Apărării Naționale.
Art. 23. — (1) Comandantul garnizoanei, de comun acord cu
autoritățile administrației publice locale:
a) fixează programul diferitelor ceremonii militare ce se
desfășoară în garnizoană, stabilește efectivele participante și ia
măsuri pentru prezentarea onorurilor militare; când se constituie
gărzi de onoare mixte, stabilește, împreună cu șefii unităților
militare ale Ministerului Administrației și Internelor, Serviciului
Român de Informații, Serviciului de Telecomunicații Speciale,
Ministerului Justiției, efectivele, ținuta, locul și perioada de timp
pentru antrenamente și pentru ceremonie;
b) aprobă planificarea muzicii/muzicilor militare sau a
trompeților pentru activitățile desfășurate simultan în
garnizoană.
(2) În municipiul București planificarea muzicii/muzicilor
militare revine Serviciului muzicilor militare din subordinea
Comandamentului logistic întrunit.
Art. 24. — (1) Comandantul garnizoanei asigură menținerea
permanentă a disciplinei militare în garnizoană, urmărind prin
personalul de serviciu stabilit respectarea regulilor privind portul
ținutei militare, comportarea militarilor, respectarea prevederilor
privind executarea serviciului de pază la obiectivele de
garnizoană, precum și respectarea regulilor de deplasare a
tehnicii militare în garnizoană.
(2) În vederea îndeplinirii atribuțiilor prevăzute la alin. (1),
comandantul garnizoanei organizează activități de control în
locurile aglomerate, cum ar fi piețe, gări, autogări, stadioane,
zone de agrement.
Art. 25. — Comandantul garnizoanei conduce activitatea de
analiză a stării disciplinei militare pe garnizoană, anual, până la
data de 15 ianuarie, pentru anul precedent, la care participă
membrii consiliului de garnizoană, comandanții/șefii unităților
militare/subunităților/formațiunilor militare/serviciilor, alte cadre
militare nominalizate și invitați din rândul autorităților
administrației publice locale. Concluziile privind executarea
serviciului în garnizoană, ordinea și disciplina, paza și
securitatea obiectivelor se transmit de către comandantul
garnizoanei, prin ordin sau notă telefonică, ori de câte ori se
consideră necesare informarea oportună a comandanților/șefilor
și aplicarea unor măsuri imediate la nivelul garnizoanei.
Art. 26. — Comandantul garnizoanei aprobă Planul de
control auto în garnizoană și stabilește, după caz, traseele de
deplasare a autovehiculelor militare care tranzitează
garnizoana.
Art. 27. — Comandantul garnizoanei organizează activități
de educație rutieră cu posesorii de permise de conducere auto,
în colaborare cu structurile specializate din Ministerul
Administrației și Internelor și parchetele militare, la care se
prezintă legislația care reglementează circulația rutieră,
evenimentele rutiere mai semnificative, neregulile, cauzele,
împrejurările producerii accidentelor rutiere, și stabilește măsuri
de prevenire a acestora ori de câte ori este nevoie.
Art. 28. — (1) Când în garnizoană sosesc Președintele
României, președinții Senatului și Camerei Deputaților,
primul-ministru, aflați în vizite oficiale, sau alte persoane
anunțate oficial față de care comandantul garnizoanei se află în
raport de subordonare, acesta raportează comandantului
eșalonului superior despre această vizită și le întâmpină, luând
măsurile regulamentare pentru prezentarea onorurilor militare,
când se fac precizări în acest sens de către eșalonul superior.

(2) Comandantul garnizoanei, atunci când nu se fac precizări
pentru întâmpinarea persoanelor precizate la alin. (1), se
prezintă în cel mai scurt timp la locul de desfășurare a activității.
Art. 29. — Comandantul garnizoanei aprobă Planul de
cooperare între structurile militare din garnizoană privind
intervenția și sprijinul reciproc de apărare împotriva incendiilor
pentru obiectivele de garnizoană. Extrase din acest plan se trimit
fiecărei structuri militare.
Art. 30. — Comandantul garnizoanei poate folosi efectivele
militare, mijloacele de transport și de evacuare ale structurilor
militare din garnizoană avute la dispoziția sa pentru prevenirea
sau înlăturarea urmărilor dezastrelor, la solicitarea comitetului
județean/al municipiului București pentru situații de urgență.
Art. 31. — Comandantul garnizoanei rezolvă reclamațiile,
cererile și sesizările militarilor și persoanelor civile, în limita
competențelor legale.
Art. 32. — Comandantul garnizoanei îndrumă activitatea
asociației sportive de garnizoană și a consiliului sportiv al
garnizoanei, care i se subordonează nemijlocit.
2. Șeful comenduirii garnizoanei

Art. 33. — (1) Șeful comenduirii garnizoanei își îndeplinește
atribuțiile conform fișei postului referitoare la serviciul în
garnizoană.
(2) Șeful comenduirii garnizoanei are următoarele atribuții:
a) răspunde de organizarea serviciului și a altor activități pe
linie de garnizoană;
b) organizează și controlează serviciul de pază și securitate
a obiectivelor de garnizoană;
c) întocmește și prezintă comandantului garnizoanei spre
aprobare documentele serviciului în garnizoană și trimite la
unități extrase, în părțile care interesează, pentru a se asigura
personalul necesar;
d) coordonează activitatea cercului militar și a muzicii
militare, conform planului aprobat de comandantul garnizoanei;
e) conduce instructajul cu personalul care execută serviciul
în cadrul garnizoanei, analizează rapoartele întocmite după
încheierea serviciului și ia măsuri de soluționare a problemelor
ridicate; cele mai importante măsuri se prezintă și
comandantului garnizoanei;
f) colaborează cu birourile de transporturi militare pentru
asigurarea îndeplinirii misiunilor de pază a transporturilor militare
care tranzitează garnizoana;
g) organizează activitatea de control privind comportarea și
portul ținutei militarilor în afara unităților militare și modul de
executare a serviciului de pază la obiectivele de garnizoană;
h) întocmește Planul întrebuințării de unitățile militare din
garnizoană a obiectivelor de garnizoană și a bunurilor de interes
comun;
i) propune comandantului garnizoanei, în funcție de anotimp
și de starea vremii, trecerea personalului militar la portul ținutei
de iarnă sau de vară, conform prevederilor regulamentare, și
înștiințează despre aceasta unitățile militare din garnizoană;
j) ia măsuri pentru cazarea/cartiruirea trupelor care sunt în
trecere prin garnizoană, precum și a militarilor veniți în interes de
serviciu;
k) asigură, în funcție de posibilitățile existente, cazarea
militarilor și a personalului civil din Ministerul Apărării Naționale
sosiți în garnizoană, la căminul de garnizoană; dacă nu există
cămine de garnizoană sau nu sunt locuri disponibile, asigură
informarea acestora despre posibilitățile de cazare din localitate
și menționează în ordinele de serviciu că nu s-a putut asigura
cazarea gratuită;

MONITORUL OFICIAL AL ROMÂNIEI, PARTEA I, Nr. 554/6.VIII.2010
l) ia măsuri pentru anunțarea imediată a unităților militare din
garnizoană pe adresa cărora au sosit transporturi de materiale
pe calea ferată, urmărind eliberarea neîntârziată a mijloacelor
respective și a rampelor;
m) asigură, prin unitățile militare din garnizoană, efectivele
și mijloacele necesare pentru îngrijirea monumentelor/plăcilor
comemorative, cimitirelor militare și a mormintelor eroilor, la
solicitarea autorităților administrației publice locale, cu
aprobarea comandantului garnizoanei;
n) organizează controlul circulației și al folosirii
autovehiculelor militare în garnizoană și propune măsuri
împotriva celor care încalcă regulile de circulație sau folosesc
autovehiculele în alte scopuri decât cele ordonate;
o) organizează, cu sprijinul unităților militare din garnizoană,
funeralii cu onoruri militare, în conformitate cu prevederile
regulamentelor în vigoare, și consiliază familiile militarilor
decedați, la cerere, pentru obținerea drepturilor legale;
p) asigură necesarul de transport pentru comenduirea
garnizoanei cu mijloacele existente în statele proprii sau prin
detașare de la unitățile militare din garnizoană, pe baza
graficului aprobat de comandantul garnizoanei.
3. Locțiitorii comandantului garnizoanei pentru unitățile
militare ale Ministerului Administrației și Internelor, Ministerului
Justiției, Serviciului Român de Informații și Serviciului de
Telecomunicații Speciale

Art. 34. — Locțiitorii comandantului garnizoanei pentru
unitățile militare ale Ministerului Administrației și Internelor,
Ministerului Justiției, Serviciului Român de Informații și
Serviciului de Telecomunicații Speciale au următoarele atribuții:
a) la solicitarea șefului comenduirii garnizoanei/locțiitorului
comandantului garnizoanei pentru Garnizoana București,
propun planificarea unităților militare ale ministerului/serviciului
respectiv, după caz, pentru executarea controlului în garnizoană
și verifică modul în care personalul desemnat își îndeplinește
îndatoririle;
b) iau măsurile necesare pentru cazarea, hrănirea și
aprovizionarea unităților/subunităților militare și a personalului
ministerului/serviciului în trecere prin garnizoană;
c) participă la întocmirea Planului întrebuințării de către
unitățile militare din garnizoană a obiectivelor de garnizoană și
a bunurilor de interes comun;
d) asigură, în timpul desfășurării ceremoniilor militare, de
comun acord cu comandantul garnizoanei, participarea
efectivelor stabilite, ordinea și îndrumarea circulației în zonă;
e) stabilesc măsuri comune, inclusiv controale inopinate prin
echipaje mixte, atunci când comandantul garnizoanei consideră
necesar;
f) raportează șefului structurii de care aparțin și
comandantului garnizoanei despre cele mai importante măsuri
luate în garnizoană.
4. Ofițerul cu mobilizarea în garnizoană

Art. 35. — (1) Ofițerul cu mobilizarea în garnizoană este
comandantul centrului militar județean/zonal ori un alt ofițer
desemnat de comandantul centrului militar județean/zonal. În
situația în care în garnizoană nu își are reședința centrul militar
județean, ofițerul cu mobilizarea este șeful structurii de
mobilizare a marii unități/unității militare al cărei comandant este
comandantul garnizoanei.
(2) Ofițerul cu mobilizarea în Garnizoana București este
ofițerul încadrat la comandamentul garnizoanei.

7

(3) Ofițerul cu mobilizarea beneficiază de datele specifice ce
trebuie cuprinse în Planul de mobilizare al garnizoanei,
transmise prin extras de structurile militare din garnizoană.
Art. 36. — Ofițerul cu mobilizarea în garnizoană are
următoarele atribuții:
a) elaborează, sub conducerea nemijlocită a comandantului
garnizoanei, Planul de mobilizare a garnizoanei, împreună cu
ofițerii cu mobilizarea din toate unitățile militare și cu
reprezentanții Ministerului Administrației și Internelor,
Ministerului Justiției, Serviciului Român de Informații, Serviciului
de
Telecomunicații
Speciale,
centrelor
militare
zonale/județene/de sector, după caz, precum și cu șeful Oficiului
pentru mobilizare a economiei și pregătirea teritoriului pentru
apărare;
b) întocmește cererea centralizatoare, pe categorii de bunuri
și de personal, pentru prestări de servicii, pe baza cererilor
primite de la unitățile militare din garnizoană, și o înaintează
centrului militar în a cărui zonă de responsabilitate se află;
c) întocmește situația centralizatoare a fișelor de repartiție a
bunurilor prevăzute a se rechiziționa și a persoanelor stabilite
pentru prestări de servicii, precum și graficul de distribuție a
bunurilor ce se rechiziționează din garnizoană, pe baza fișelor
de repartiție primite de la centrul militar, și le trimite, în extras,
fiecărei unități militare beneficiare;
d) prezintă comandantului garnizoanei pentru avizare
propunerile de raioane de mobilizare ale unităților militare.
5. Ofițerul cu contrainformațiile și securitatea militară în
garnizoană

Art. 37. — Ofițerul cu contrainformațiile și securitatea militară
în garnizoană este ofițerul sau șeful biroului/secției cu
contrainformațiile și securitatea militară al unității militare al cărei
comandant este și comandantul garnizoanei și are următoarele
atribuții:
a) culege informațiile specifice domeniului de activitate,
necesare păstrării în orice moment a demnității și onoarei
personalului, prevenind atât persoana în cauză, pe
comandantul/șeful acesteia, cât și pe comandantul garnizoanei
asupra celor constatate. Ia măsuri pentru cunoașterea stării de
spirit a personalului militar din unitățile militare din garnizoană;
b) menține legătura cu toate sursele specifice existente în
garnizoană și cooperează cu ofițeri din Ministerul Administrației
și Internelor, Ministerul Justiției, Serviciul Român de Informații,
Serviciul de Telecomunicații Speciale, pentru verificarea
veridicității informațiilor;
c) participă la activitățile din garnizoană și din unitățile militare
unde sunt invitați militari străini, precum și la exerciții
multinaționale;
d) prezintă concluziile sale și propune măsurile necesare
comandantului garnizoanei pentru eliminarea disfuncționalităților
constate în domeniul contrainformațiilor militare.
6. Ofițerul cu protecția informațiilor clasificate în garnizoană

Art. 38. — (1) Ofițerul cu protecția informațiilor clasificate în
garnizoană este ofițerul cu protecția informațiilor clasificate al
unității militare al cărei comandant este și comandantul
garnizoanei.
(2) Ofițerul cu protecția informațiilor clasificate în garnizoană
organizează activitățile pe linia protecției informațiilor clasificate,
luând măsuri de aplicare a reglementărilor în vigoare în
următoarele domenii:
a) organizarea și administrarea securității informațiilor;
b) protecția personalului;

8

MONITORUL OFICIAL AL ROMÂNIEI, PARTEA I, Nr. 554/6.VIII.2010

c) securitatea industrială;
d) protecția fizică a informațiilor clasificate;
e) INFOSEC;
f) protecția documentelor.
7. Ofițerul cu protecția civilă în garnizoană

Art. 39. — (1) Ofițerul cu protecția civilă în garnizoană este
ofițerul cu protecția civilă al unității militare al cărei comandant
este și comandantul garnizoanei aparținând Ministerului Apărării
Naționale.
(2) Ofițerul cu protecția civilă în garnizoană organizează și
controlează activitățile de protecție civilă din unitățile militare
aparținând Ministerului Apărării Naționale, în conformitate cu
dispozițiile eșaloanelor superioare și cu ordinele comandantului
garnizoanei, astfel:
a) transmite precizările comandantului garnizoanei privind
organizarea și desfășurarea pregătirii efectivelor pe linia
protecției civile;
b) propune comandantului garnizoanei măsurile necesare
când în perimetrul garnizoanei s-a găsit muniție neexplodată ori
s-a produs un accident în care este implicat un mijloc de
transport care transportă muniții sau explozivi;
c) prezintă comandantului garnizoanei estimarea cursului
acțiunilor în situații de urgență;
d) propune comandantului garnizoanei măsurile de limitare și
înlăturare a urmărilor atacurilor din aer sau în cazul producerii
unor dezastre;
e) colaborează cu structurile militare și civile de protecție
civilă din garnizoană pentru realizarea măsurilor ce se impun.
(3) Ofițerul cu protecția civilă în garnizoană își prezintă
concluziile, periodic sau după derularea principalelor activități
specifice, comandantului garnizoanei și șefului structurii căreia
i se subordonează.
(4) Ofițerul cu protecția civilă în garnizoană informează
unitățile militare, autoritățile publice locale și populația despre
activitățile importante care vizează protecția civilă, prin
mijloacele la dispoziție sau prin cele ale comandantului
garnizoanei, precum și prin intermediul mass-mediei.
8. Ofițerul cu operațiile în garnizoană

Art. 40. — Ofițerul cu operațiile în garnizoană este șeful
structurii de operații din marea unitate/unitatea militară al cărei
comandant este și comandantul garnizoanei și are următoarele
atribuții:
a) participă, împreună cu ofițerul cu mobilizarea și cu un
ofițer din cadrul centrului militar județean/zonal, la întocmirea
Planului de îndrumare a resurselor la mobilizare, asigurând
corelarea activităților specifice la mobilizare pentru toate unitățile
militare din garnizoană, indiferent de instituția de care aparțin;
b) coordonează elaborarea hărții cu raioanele de mobilizare
și de alertă ale marilor unități/unităților din garnizoană, trimite
extrase, conform aprobării șefului Statului Major General, și ia
măsurile necesare pentru dirijarea circulației spre raioanele
respective și spre raioanele acțiunilor de luptă, în timpul
executării mobilizării și alertei.
9. Ofițerul cu logistica în garnizoană

Art. 41. — (1) Ofițerul cu logistica în garnizoană este, de
regulă, comandantul/șeful unității militare de logistică din
garnizoană, acolo unde există, sau șeful logisticii marii
unități/unității militare al cărei comandant este și comandantul
garnizoanei. Pentru Garnizoana București, acesta este ofițerul
desemnat de comandantul Comandamentului logistic întrunit.

(2) Ofițerul cu logistica în garnizoană are următoarele
atribuții:
a) controlează și ia măsuri pentru cazarea, hrănirea și
echiparea subunităților militare care asigură paza obiectivelor
de garnizoană și a militarilor de la cercul militar, din căminul de
garnizoană, tabere etc.;
b) organizează, la cerere, hrănirea și cazarea militarilor și
subunităților militare aflate temporar în garnizoană;
c) ia măsuri pentru buna funcționare a popotei și căminului
de garnizoană;
d) coordonează activitatea depozitului/depozitelor de
garnizoană, în funcție de specific, personal sau prin ofițerii cu
asigurarea cu armament și muniții, auto, carburanți-lubrifianți,
materiale tehnice;
e) întocmește, împreună cu ajutorul său pentru tehnica auto,
Planul cu traseele optime de deplasare a autovehiculelor pentru
activitățile gospodărești și de control în garnizoană, iar după
aprobarea acestuia de comandantul garnizoanei, trimite extrase
la unitățile militare din garnizoană;
f) coordonează acțiunea forțelor și mijloacelor care participă
la stingerea incendiilor în obiectivele de garnizoană sau în
spațiile și terenurile aferente până la sosirea serviciilor de
urgență profesioniste;
g) asigură intervenția pichetelor de pompieri pentru stingerea
incendiilor declanșate în afara unităților militare, la solicitare sau
din proprie inițiativă, când există pericolul extinderii spre unitățile
militare.
Art. 42. — Pentru îndeplinirea atribuțiilor, ofițerul cu logistica
în garnizoană are în subordine ajutorul pentru tehnica auto, un
ofițer/subofițer de specialitate desemnat de comandantul
garnizoanei, care are următoarele atribuții:
a) planifică și organizează executarea controlului circulației și
modul de folosire a autovehiculelor militare în garnizoană;
b) participă, împreună cu organele de poliție locale, la
cercetarea accidentelor în care este implicat personalul armatei;
c) selecționează controlorii de circulație și le verifică
activitatea în timpul serviciului în garnizoană;
d) cunoaște în permanență situația reală, organizează și
stabilește locuri de parcare pentru autovehiculele militare sosite
temporar în garnizoană, iar la solicitare, acordă sprijinul tehnic
necesar.
10. Ofițerul/Subofițerul cu problemele de cazare a trupelor în
garnizoană

Art. 43. — (1) Ofițerul/Subofițerul cu problemele de cazare a
trupelor în garnizoană este ofițerul/subofițerul cu cazarea de la
marea unitate/unitatea militară al cărei comandant este
comandantul garnizoanei. În unele situații, în această funcție
poate fi desemnat ofițerul/subofițerul/personalul civil contractual
care este șef al hotelului militar sau al căminului de garnizoană.
(2) Ofițerul/Subofițerul cu problemele de cazare a trupelor în
garnizoană are următoarele atribuții:
a) ține evidența locuințelor de serviciu;
b) asigură cazarea personalului armatei aflat în misiune,
precum și cantonamentul trupelor sosite temporar în garnizoană
la ordinul/cu aprobarea comandantului garnizoanei;
c) monitorizează gradul de asigurare cu mijloace de stingere
a incendiilor necesare obiectivelor de garnizoană și buna
funcționare a acestora.
11. Ofițerul cu comunicațiile și informatica în garnizoană

Art. 44. — Ofițerul cu comunicațiile și informatica în
garnizoană este șeful comunicațiilor și informaticii din unitatea

MONITORUL OFICIAL AL ROMÂNIEI, PARTEA I, Nr. 554/6.VIII.2010
militară al cărei comandant este comandantul garnizoanei.
Acesta are următoarele atribuții:
a) urmărește ca tehnica de comunicații și informatică aflată
la dispoziția garnizoanei să fie permanent în stare de
funcționare;
b) asigură legăturile pentru conducerea activității în
garnizoană, folosind efective și mijloace asigurate de unitățile
militare din garnizoană.
12. Comandantul poligonului de garnizoană

Art. 45. — Comandantul poligonului de garnizoană asigură
executarea tragerilor și a exercițiilor tactice cu trageri de luptă
pentru care a fost omologat poligonul. Acesta are următoarele
atribuții:
a) verifică și urmărește respectarea cu strictețe de către
întregul personal a măsurilor de siguranță în poligon în timpul
executării tragerilor;
b) asigură permanent menținerea în stare de funcționare a
instalațiilor poligonului;
c) ține evidența rezultatelor tragerilor executate în poligon.
13. Ofițerul cu educația fizică militară în garnizoană

Art. 46. — Ofițerul cu educația fizică militară în garnizoană
este comandantul/șeful asociației sportive militare din
garnizoană sau ofițerul cu educația fizică militară de la marea
unitate/unitatea militară al cărei comandant este comandantul
garnizoanei. Acesta are următoarele atribuții:
a) mobilizează, prin mijloace specifice, personalul din
unitățile militare pentru participarea la competițiile sportive
organizate în garnizoană, conform calendarului cu activități
sportive aprobat de comandantul garnizoanei;
b) colaborează cu structurile locale de educație fizică și sport,
sprijinind participarea militarilor cu performanțe notabile la
competițiile organizate de acestea;
c) coordonează participarea echipelor militare la diferite
concursuri aplicativ-militare, spartachiade și campionate,
conform ordinelor în vigoare.
14. Ofițerul de informare și relații publice în garnizoană

Art. 47. — Ofițerul de informare și relații publice în
garnizoană este ofițerul cu relațiile publice de la marea
unitate/unitatea militară al cărei comandant este comandantul
garnizoanei. Acesta are următoarele atribuții:
a) urmărește prezentarea în mass-media a activităților pe
linie de garnizoană, cu respectarea prevederilor legale privind
protecția informațiilor;
b) asigură condiții pentru desfășurarea activității mass-mediei
militare în zona de responsabilitate;
c) este purtătorul de cuvânt al comandantului garnizoanei și
coordonează activitatea personalului de informare și relații
publice de la unitățile militare din garnizoană pentru rezolvarea
problemelor specifice de garnizoană. În Garnizoana București,
activitatea ofițerului cu relațiile publice este coordonată de
Secția relații publice a Statului Major General;
d) coordonează activitatea de informare internă la nivelul
eșalonului unde își desfășoară activitatea.
15. Preotul militar al garnizoanei

Art. 48. — (1) Preotul militar al garnizoanei este preotul
militar al marii unități/unității militare al cărei comandant este
comandantul garnizoanei și se subordonează acestuia și
ierarhului locului.
(2) Preotul militar al garnizoanei are următoarele atribuții:
a) participă la ceremoniile militare ce au loc pe teritoriul
garnizoanei, oficiind serviciul religios;

9

b) coordonează activitatea celorlalți preoți militari din unități
numai în activități specifice de garnizoană.
(3) La activitățile care reunesc militari aparținând altor religii
sau culte admise de lege, preotul militar al garnizoanei va
organiza, pe cât posibil, serviciul religios ecumenic.
16. Ofițerul financiar/Contabilul-șef al garnizoanei

Art. 49. — Ofițerul financiar/Contabilul-șef al garnizoanei este
ofițerul financiar/contabilul-șef al marii unități/unității militare al
cărei comandant este comandantul garnizoanei. Acesta are
următoarele atribuții:
a) organizează și conduce ședințele de pregătire pe linia
managementului financiar-contabil, la care participă personalul
militar și civil din compunerea structurilor financiar-contabile din
garnizoană;
b) îndrumă și asigură consultanță de specialitate, cu
prioritate, cadrelor militare și personalului civil, absolvenți ai
instituțiilor militare și civile de învățământ, care se află la
începutul carierei în domeniul financiar-contabil;
c) organizează și asigură activitatea financiară a cercului
militar, căminului de garnizoană, popotei, asociațiilor sportive,
poligoanelor, cabanelor și caselor de odihnă și a altor acțiuni ce
se desfășoară la nivelul garnizoanei, cum ar fi cursuri, tabere,
exerciții, convocări;
d) asigură financiar, conform legislației în vigoare, activitățile
și acțiunile militare ce se desfășoară pe linie de garnizoană.
17. Medicul garnizoanei

Art. 50. — Medicul garnizoanei este șeful policlinicii de
garnizoană sau medicul marii unități/unității militare al cărei
comandant este comandantul garnizoanei. Acesta are
următoarele atribuții:
a) coordonează asigurarea asistenței medicale pentru
activitățile ce se desfășoară la nivelul garnizoanei, conform
planului aprobat de comandantul acesteia, folosind în acest
scop medicii și sanitarii din unitățile militare;
b) menține legătura cu autoritățile sanitare locale în vederea
cunoașterii permanente a stării epidemiologice din zonă și
informează unitățile și formațiunile militare despre aceasta;
c) coordonează și planifică activitatea de asistență medicală
a subunităților militare care asigură paza obiectivelor de
garnizoană, a participanților la competiții sportive militare,
precum și a unităților militare aflate în trecere sau dislocate
temporar în garnizoană;
d) asigură, la cererea acestora și în absența medicului de
familie, vizitarea la domiciliu a veteranilor de război, cadrelor
militare în rezervă și retragere care nu se pot deplasa, precum
și a militarilor sosiți temporar în garnizoană care sunt bolnavi și
nu se pot deplasa.
18. Consilierul juridic al garnizoanei

Art. 51. — Consilierul juridic al garnizoanei este consilierul
juridic al marii unități/unității militare al cărei comandant este
comandantul garnizoanei. Acesta are următoarele atribuții:
a) îl consiliază, pe linie de specialitate, pe comandantul
garnizoanei atât în ceea ce privește luarea deciziilor, cât și în
raporturile acestuia cu autoritățile și instituțiile publice, precum
și cu orice persoană fizică sau juridică;
b) desfășoară activități specifice pentru documentarea
juridică a tuturor categoriilor de personal din garnizoană, în
vederea prevenirii încălcării legilor și regulamentelor militare.
19. Ofițerul cu cercetarea penală specială în garnizoană

Art. 52. — Ofițerul cu cercetarea penală specială în
garnizoană este ofițerul cu cercetarea penală specială

10

MONITORUL OFICIAL AL ROMÂNIEI, PARTEA I, Nr. 554/6.VIII.2010

nominalizat de către comandantul garnizoanei și îndeplinește
atribuțiile potrivit legislației în vigoare.
20. Ofițerul/Subofițerul de poliție militară în garnizoană

Art. 53. — (1) Ofițerul/Subofițerul de poliție militară în
garnizoană este ofițerul/subofițerul de poliție militară de la
unitatea/marea unitate militară al cărei comandant este
comandantul garnizoanei.
(2) Ofițerul/Subofițerul de poliție militară are următoarele
atribuții:
a) asigură respectarea legilor și a regulamentelor militare
privind păstrarea ordinii și disciplinei militare în garnizoană;
b) asigură controlul și îndrumarea circulației autovehiculelor
și coloanelor militare în garnizoană;
c) dispune măsurile necesare pentru protecția și paza
demnitarilor militari și civili din Ministerul Apărării Naționale,
precum și a demnitarilor străini, militari și civili, din structurile
militare, pe timpul șederii lor în garnizoană;
d) asigură echipaje de poliție militară pentru siguranța și
fluența circulației pe timpul însoțirii coloanelor oficiale;
e) verifică executarea serviciului de permanență și pază în
garnizoană;
f) participă, împreună cu organele de cercetare ale poliței
locale și parchetului competent teritorial, la cercetarea cauzelor
și urmărilor evenimentelor săvârșite de personalul armatei în
garnizoană.
21. Responsabilul cu activitatea de protecție a mediului în
garnizoană

Art. 54. — (1) Responsabilul cu activitatea de protecție a
mediului în garnizoană este persoana cu activitatea de protecție
a mediului de la marea unitate/unitatea militară al cărei
comandant este comandantul garnizoanei și execută activitățile
specifice prevăzute în actele normative în vigoare referitoare la
acest domeniu.
(2) Pe lângă atribuțiile prevăzute de reglementările în
domeniu îi mai revin următoarele atribuții:
a) asigură aplicarea operativă în garnizoană a legislației
naționale de mediu;
b) coordonează activitatea de informare și perfecționare a
pregătirii personalului din garnizoană cu atribuții în domeniul
protecției mediului, în colaborare cu autoritățile teritoriale de
protecție a mediului;
c) controlează aplicarea prevederilor instrucțiunilor specifice
în timpul exercițiilor, taberelor de instrucție, tragerilor de luptă și
al altor activități practice desfășurate pe teritoriul garnizoanei;
d) inițiază, coordonează și promovează acțiuni pe linia
protecției mediului în garnizoană, în corelare cu Planul local de
acțiune în domeniul protecției mediului;
e) urmărește aplicarea în garnizoană a normelor tehnice
privind supravegherea calității factorilor de mediu;
f) cercetează/verifică sesizările și reclamațiile adresate
comandantului garnizoanei care vizează producerea unor
accidente de mediu sau a unor încălcări ale legislației în
domeniul protecției mediului în care sunt implicate structuri sau
persoane din armată;
g) colaborează cu organizațiile guvernamentale și
neguvernamentale, precum și cu autoritățile publice locale în
domeniul protecției mediului.
22. Consilierul comandantului garnizoanei pentru probleme ale
maiștrilor militari și subofițerilor

Art. 55. — (1) Consilierul comandantului garnizoanei pentru
probleme ale maiștrilor militari și subofițerilor este maistrul

militar/subofițerul consilier al comandantului pentru probleme ale
maiștrilor militari și subofițerilor din unitatea militară al cărei
comandant este și comandantul garnizoanei.
(2) Maistrul militar/Subofițerul consilier își desfășoară
activitatea pe probleme specifice maiștrilor militari, subofițerilor
și soldaților și gradaților voluntari din garnizoană și are
următoarele atribuții:
a) consiliază comandantul garnizoanei în problemele ce îi
privesc pe militarii din corpul maiștrilor militari, subofițerilor,
precum și pe cei din corpul soldaților și gradaților voluntari;
b) informează comandantul garnizoanei asupra problemelor
sociale ale categoriilor de personal aflate în responsabilitate,
referitoare la spațiul locativ, asigurarea medicală, problemele
familiale, refacerea capacității de muncă, nivelul de trai, și
prezintă propuneri de soluționare a acestora;
c) participă la activitatea de analiză a stării disciplinei militare
pe garnizoană;
d) participă la întocmirea planurilor de întrebuințare a
instituțiilor, bunurilor și facilităților de interes comun de unitățile
militare din garnizoană;
e) participă la întocmirea Planului centralizator de evacuare
a membrilor familiilor cadrelor militare, soldaților și gradaților
voluntari, precum și ai familiilor personalului civil din unitățile
militare aflate în garnizoană;
f) consiliază comandantul garnizoanei în situația organizării
unor conferințe de presă care vizează probleme ale personalului
din responsabilitate;
g) urmărește respectarea tradițiilor militare și a normelor
privind portul ținutei militare în garnizoană de către maiștrii
militari, subofițerii, soldații și gradații voluntari;
h) face propuneri comandantului garnizoanei și șefilor de
structuri cu responsabilități în domeniu pentru organizarea de
activități educative, profesionale sau recreative cu și pentru
maiștrii militari, subofițerii, soldații și gradații voluntari din
garnizoană, contribuind la dezvoltarea spiritului de corp al
acestor categorii de cadre;
i) însoțește comandantul garnizoanei, potrivit hotărârii
acestuia, în timpul ceremoniilor militare și al activităților oficiale
organizate la nivelul garnizoanei și contribuie la menținerea
relațiilor bune cu autoritățile publice locale;
j) informează pe cale ierarhică, dacă este cazul, asupra unor
probleme deosebite ale personalului din domeniul de
responsabilitate;
k) consiliază maiștrii militari, subofițerii, soldații și gradații
voluntari care doresc să se prezinte la comandantul garnizoanei
pentru rezolvarea diferitelor probleme personale;
l) consiliază comandantul garnizoanei în cazul cadrelor
militare în activitate/rezervă/retragere care fac parte din corpul
maiștrilor militari, subofițerilor, soldaților și gradaților voluntari.
CAPITOLUL III
Activitatea în garnizoană
SECȚIUNEA 1
Principii generale

Art. 56. — (1) Activitatea în garnizoană reprezintă totalitatea
acțiunilor desfășurate de unități/formațiuni militare, precum și de
personalul acestora în afara cazărmilor, pe diferite domenii,
astfel:
a) instruirea;
b) executarea serviciului în garnizoană;
c) acțiuni culturale și sportive;

MONITORUL OFICIAL AL ROMÂNIEI, PARTEA I, Nr. 554/6.VIII.2010
d) ceremonii militare și religioase;
e) acțiuni umanitare;
f) acțiuni de informare publică și pentru promovarea profesiei
militare.
(2) Întreaga activitate din garnizoană este cuprinsă în Planul
cu principalele activități ce se desfășoară în garnizoană, aprobat
de comandantul garnizoanei. Extrase din acest plan se trimit
tuturor unităților, subunităților, serviciilor și formațiunilor militare
din garnizoană.
Art. 57. — Responsabilitatea pentru executarea activităților
în garnizoană revine persoanelor desemnate în funcții cu
responsabilități la nivelul garnizoanei, conform prevederilor
statelor de organizare, detașate/desemnate prin cumul.
Art. 58. — (1) Comandantul garnizoanei conduce activitatea
în garnizoană prin comenduirea garnizoanei/comandamentul
garnizoanei.
(2) Comenduirea garnizoanei/Comandamentul garnizoanei
are sediu și telefon, cunoscute de toate unitățile, subunitățile,
serviciile și formațiunile militare din garnizoană, de personalul
acestora, precum și de celelalte instituții mai importante din
localitate.
(3) Sediul comenduirii garnizoanei se face cunoscut prin
aplicarea unei plăci indicatoare cu inscripția ăGARNIZOANA...” —
denumirea localității —, iar sub aceasta, cu litere mai mici,
ăComenduirea garnizoanei”; pentru Garnizoana București,
inscripția este: ăComandamentul Garnizoanei București”.
SECȚIUNEA a 2-a
Folosirea obiectivelor de garnizoană și a bunurilor
de interes comun din garnizoană

Art. 59. — (1) Obiectivele de garnizoană și bunurile de
interes comun din garnizoană sunt, după caz: cercul militar,
căminul de garnizoană, popota/restaurantul de garnizoană,
biserica de garnizoană, cabanele și casele de odihnă, policlinica
militară de garnizoană, spitalul militar, bazele sportive,
terenurile, depozitele, poligoanele și materialele de instrucție,
care sunt folosite de mai multe unități militare.
(2) Planificarea folosirii obiectivelor de garnizoană și a
bunurilor de interes comun se întocmește de șeful comenduirii
garnizoanei, de acord cu comandanții structurilor militare
beneficiare, și se aprobă de comandantul garnizoanei. În
Garnizoana București se obține în prealabil avizul șefilor
structurilor centrale ale Ministerului Apărării Naționale cu
responsabilități în conducerea/coordonarea obiectivelor/
bunurilor prevăzute la alin (1).
(3) În poligonul de garnizoană, indiferent cui aparține,
structurile militare pot executa trageri cu armamentul din dotare.
Comandantul garnizoanei încheie un protocol cu comandanții
unităților militare care folosesc poligonul de garnizoană, prin
care se stabilesc obligațiile acestora privind asigurarea cu
personal pentru pază și întreținere, repararea aparaturii, a
materialelor și instalațiilor existente în poligon, conform
reglementărilor în vigoare.
Art. 60. — Când garnizoana folosește spații ale instituțiilor
civile, comandantul garnizoanei stabilește, de comun acord cu
autoritățile administrației publice locale, programul orar de
folosire și condițiile contractuale, conform legislației în vigoare.
Art. 61. — Comandantul garnizoanei dă dispoziții pentru
întreținerea, paza și securitatea obiectivelor de garnizoană și a
bunurilor de interes comun din garnizoană, stabilind obligațiile
ce revin fiecărei unități/formațiuni militare.

11

SECȚIUNEA a 3 -a
Relațiile cu administrația publică locală, cu instituțiile civile
și cu populația din garnizoană

Art. 62. — (1) Problemele care necesită o reglementare
comună între unitățile, subunitățile, serviciile și formațiunile
militare și autoritățile administrației publice locale, instituțiile
civile sau populația din garnizoană se rezolvă de comandantul
garnizoanei, în limita competențelor stabilite sau cu aprobarea
eșalonului superior, împreună cu conducătorii acestor instituții.
(2) În cazuri deosebite, când se solicită ajutorul direct la o
unitate militară, comandantul acesteia cere aprobarea
comandantului/șefului eșalonului superior pentru intervenție și
acționează potrivit ordinelor primite de la comandantul
garnizoanei.
(3) Comandantul unității militare cantonate temporar în
localitate sau dispuse în apropierea acesteia rezolvă
eventualele litigii înaintea terminării misiunii, raportând despre
aceasta comandantului garnizoanei.
Art. 63. — (1) În situații de criză, unitățile, subunitățile,
serviciile și formațiunile militare trebuie să fie în măsură să
acționeze pentru înlăturarea urmărilor dezastrelor, pe lângă
îndeplinirea misiunilor specifice.
(2) Comandantul garnizoanei și comandanții unităților militare
cu potențial sporit de acțiune în asemenea situații fac parte din
comitetul local/județean pentru situații de urgență/Comitetul
Municipiului București pentru Situații de Urgență, în funcție de
specificul crizei.
(3) La șeful comenduirii garnizoanei și la ofițerul cu protecția
civilă din garnizoană există permanent o situație actualizată cu
forțele și mijloacele de intervenție în situații de urgență,
aparținând Ministerului Apărării Naționale. Semestrial, până la
15 iunie și 15 decembrie, comandanții de unități militare
înaintează comandantului de garnizoană situația cu efectivele
și tehnica disponibilă pe funcții de sprijin.
(4) Legăturile dintre comandantul garnizoanei și comandanții
de unități militare în astfel de situații sunt asigurate prin telefon,
radio, curieri sau cu mijloace auto.
Art. 64. — (1) Forțele aparținând Ministerului Apărării
Naționale, prevăzute în Planul de intervenție în situații de
urgență, acționează pe baza ordinului comandantului
garnizoanei, transmis inițial prin notă telefonică și ulterior în
scris.
(2) Coordonarea acțiunilor forțelor participante la înlăturarea
urmărilor situațiilor de urgență se face de către persoana
împuternicită, după caz, de Comitetul Național pentru Situații de
Urgență ori de comitetul ministerial/județean/al municipiului
București pentru situații de urgență.
(3) Pe baza ordinului primit pentru intervenție, comandanții
unităților militare asigură echiparea și dotarea subunităților
respective și le precizează scopul acțiunii, itinerarul, ora
începerii, durata, logistica, legăturile și măsurile de sănătate și
securitate în muncă în condițiile specifice.
(4) La sosirea în raionul de intervenție, comandantul
unității/subunității/detașamentului militar primește detalii de la
reprezentantul administrației publice locale și îl informează pe
acesta despre valoarea efectivelor și a tehnicii și capacitatea de
acțiune a acestora în funcție de situația creată.
(5) Dacă la locul intervenției nu este prezent reprezentantul
administrației publice locale, comandantul unității/subunității/
detașamentului militar trece din proprie inițiativă la îndeplinirea

12

MONITORUL OFICIAL AL ROMÂNIEI, PARTEA I, Nr. 554/6.VIII.2010

misiunii primite, coordonând permanent acțiunile cu cele ale
forțelor și mijloacelor din zonă.
Art. 65. — În situația producerii unor incendii la obiectivele
militare sau la cele civile din garnizoană, comandantul
garnizoanei ordonă punerea în aplicare a Planului de cooperare
între structurile militare din garnizoană privind intervenția și
sprijinul reciproc de apărare împotriva incendiilor pentru
obiectivele de garnizoană, iar apoi raportează comandantului
eșalonului superior.
Art. 66. — (1) La mobilizare și/sau la război, activitatea în
garnizoană se desfășoară în baza Planului de mobilizare a
garnizoanei adaptat la condițiile create sau în baza ordonanțelor
militare emise de comandantul garnizoanei conform legii.
(2) Deplasările în garnizoană, în afara celor care se înscriu
în punerea în aplicare a planului de mobilizare, sunt limitate sau
interzise.
(3) Dacă în garnizoană sunt unități militare de aviație sau de
apărare antiaeriană, comandantul garnizoanei solicită date
privind acțiunile inamicului aerian în vederea înștiințării la timp a
unităților militare despre pericolul atacurilor din aer asupra
garnizoanei.
(4) Comandantul garnizoanei păstrează legătura cu
inspectoratul pentru situații de urgență județean/al municipiului
București, în vederea înlăturării efectelor acțiunii inamicului
asupra cazărmilor și raioanelor de mobilizare din garnizoană.
Art. 67. — Comandantul militar al județului/municipiului
București, numit la mobilizare și/sau la război, preia de la
comandantul garnizoanei activitatea de desfășurare a mobilizării
unităților militare, ia cunoștință de problemele existente și de
măsurile luate.
CAPITOLUL IV
Serviciul în garnizoană
Art. 68. — (1) Personalul necesar pentru serviciul în
garnizoană este stabilit de comandantul garnizoanei, în funcție
de specificul unităților militare aflate permanent în garnizoană.
(2) În toate garnizoanele se execută următoarele servicii:
a) serviciul de permanență;
b) serviciul de control;
c) serviciul de intervenție;
d) serviciul de relații cu publicul.
SECȚIUNEA 1
Serviciul de permanență

Art. 69. — (1) Serviciul de permanență este îndeplinit de
ofițerul de serviciu pe garnizoană. Ofițerii de serviciu pe
garnizoană se numesc din rândul ofițerilor/subofițerilor stabiliți
de unitățile militare din garnizoană, conform planificării aprobate
de comandantul garnizoanei.
(2) În garnizoanele cu număr mare de unități militare și trafic
intens de vehicule militare se poate organiza și executa serviciul
permanent pentru controlul circulației cu ofițeri și subofițeri din
cadrul unităților militare din garnizoană, în baza Graficului cu
rândul la serviciu aprobat de comandantul garnizoanei.
(3) În Garnizoana București, ofițerii/subofițerii de serviciu pe
garnizoană
se
numesc
din
rândul
personalului
Comandamentului Garnizoanei București, conform planificării
aprobate de comandant.
(4) În garnizoanele de categoria a III-a, serviciul de
permanență se organizează la ordinul comandantului
garnizoanei.

(5) Durata serviciului este de 24 de ore și se execută la sediul
comenduirii
garnizoanei/Comandamentului
Garnizoanei
București.
(6) Ofițerul de serviciu pe garnizoană îndeplinește atribuțiile
stabilite de șeful comenduirii garnizoanei și aprobate de
comandantul garnizoanei. Indiferent de specificul garnizoanei,
ofițerul de serviciu pe garnizoană execută următoarele:
a) se documentează asupra activităților care se desfășoară
sau se organizează în garnizoană în timpul serviciului său;
b) se informează la unitățile, subunitățile, serviciile,
formațiunile și asociațiile militare din garnizoană asupra
problemelor a căror rezolvare implică garnizoana;
c) ia cunoștință de prezența în garnizoană a unor
personalități militare sosite în control/vizită și de programul
acestora, în vederea informării oportune a unităților militare
interesate;
d) cunoaște unde pot fi găsite în orice moment persoanele
din conducerea garnizoanei sau cele care deservesc obiectivele
din garnizoană: poligonul, depozitul, cercul militar, popota,
căminul de garnizoană, restaurantul militar.
SECȚIUNEA a 2-a
Serviciul de control

Art. 70. — (1) Serviciul de control în garnizoană constă în:
a) controlul pazei obiectivelor de garnizoană, executat de
ofițerii de control numiți de comandantul garnizoanei, propuși de
comandanții de unități militare, în baza Graficului cu rândul la
serviciu în garnizoană;
b) controlul comportării militarilor în afara unităților militare,
executat de ofițerii de control numiți de comandantul
garnizoanei, propuși de comandanții de unități militare, în baza
Graficului cu rândul la serviciu în garnizoană;
c) controlul circulației și folosirii autovehiculelor militare,
executat de echipaje de poliție militară din cadrul Ministerului
Apărării Naționale, în cooperare cu echipaje de poliție din cadrul
Ministerului Administrației și Internelor, în baza Graficului cu
rândul la serviciu în garnizoană, Planului acțiunilor comune,
Planului de control lunar și Planului de control zilnic.
(2) Constatările serviciului de control se consemnează în
registrul unic de control, existent la ofițerul de serviciu pe
garnizoană și prezentat zilnic șefului comenduirii
garnizoanei/locțiitorului comandantului garnizoanei — în
Garnizoana București — pentru stabilirea măsurilor necesare și
informarea comandanților structurilor militare implicate despre
aspectele constatate în timpul executării controalelor.
Art. 71. — (1) Ofițerul de control își îndeplinește atribuțiile
conform documentelor aprobate de comandantul garnizoanei,
în zilele și între orele stabilite, diferit de la un serviciu la altul.
(2) Când se controlează paza unui obiectiv de garnizoană,
ofițerul de control are asupra sa delegația de serviciu
nominalizată, semnată de comandantul garnizoanei, carnetul de
însemnări, legitimația militară și cartea de identitate. Rezultatele
controlului sunt consemnate în Fișa pazei și în Registrul unic de
control al garnizoanei și se prezintă comandantului garnizoanei
pentru a stabili măsurile ce se impun.
(3) Când se controlează comportarea militarilor din
garnizoană în afara unității militare, ofițerul de control are asupra
sa delegația de serviciu, semnată de comandantul garnizoanei,
legitimația militară, cartea de identitate. Rezultatele controlului
sunt consemnate în Registrul unic de control al garnizoanei și
sunt transmise unității militare căreia îi aparțin militarii găsiți în
neregulă.

MONITORUL OFICIAL AL ROMÂNIEI, PARTEA I, Nr. 554/6.VIII.2010
(4) Echipajele de controlori auto aparținând Ministerului
Apărării Naționale supraveghează circulația autovehiculelor
militare, urmărind respectarea de către conducătorii auto a
legislației privind circulația pe drumurile publice, verifică starea
tehnică și de întreținere, legalitatea și eficiența curselor,
completarea documentelor de exploatare și transport.
Constatările serviciului de control se consemnează în Registrul
unic de control al garnizoanei existent la ofițerul de serviciu pe
garnizoană și prezentat zilnic șefului comenduirii
garnizoanei/locțiitorului comandantului garnizoanei — în
Garnizoana București — pentru stabilirea măsurilor necesare și
informarea comandanților structurilor militare implicate despre
neregulile constatate în timpul executării controalelor.
(5) Ofițerul de control poate avea la dispoziție un mijloc de
transport pentru exercitarea atribuțiilor. Când este însoțit de
patrula de intervenție, asigurarea mijlocului de transport este
obligatorie.
(6) Ținuta ofițerilor de control, a controlorilor auto și a patrulei
de intervenție este cea de serviciu. Atunci când situația impune,
la ordinul comandantului garnizoanei, personalul de control are
asupra lui armamentul individual și muniția aferentă. În unele
situații și locuri, cum ar fi manifestări internaționale, expoziții,
zone de agrement, la ordinul comandantului garnizoanei, ținuta
personalului de control este civilă.
Art. 72. — (1) Potrivit ordinului eșalonului superior sau din
proprie inițiativă, comandantul garnizoanei poate numi
ofițeri/subofițeri de control și în localitățile din împrejurimile
garnizoanei, pe comunicațiile mai aglomerate, la aeroporturi sau
în porturi.
(2) Pentru executarea controlului, comandantul garnizoanei
asigură mijloace de transport.
SECȚIUNEA a 3-a
Serviciul de intervenție

Art. 73. — (1) Serviciul de intervenție este organizat pentru
sprijinul personalului de control și restabilirea disciplinei în
garnizoană. Acesta se execută de patrulele de intervenție.
(2) Patrula de intervenție se compune din comandant —
subofițer — și un număr de soldați și gradați voluntari, în funcție
de importanța misiunii și de posibilitățile de asigurare, de regulă,
din rândul subunităților de poliție militară din garnizoană.
(3) Patrula de intervenție are asupra sa armament, muniție,
tehnică mobilă de legătură și se deplasează cu mijloace de
transport.
(4) În zonele unde sunt și unități militare ale Ministerului
Administrației și Internelor, patrula de intervenție are compunere
mixtă; în această situație, cel mai mare în grad este numit
comandantul patrulei.
Art. 74. — (1) Comandantul garnizoanei organizează și
execută controale inopinate în garnizoană, personal sau prin
comisii,
din
care
va
face
parte
obligatoriu
comandantul/reprezentantul unității militare din zona respectivă
sau cel care are responsabilități în desfășurarea activităților la
nivel de garnizoană.
(2) Rezultatele controalelor se înscriu în Registrul unic de
control al garnizoanei, iar problemele reieșite sunt analizate de
urgență în consiliul de garnizoană în vederea soluționării.

13

SECȚIUNEA a 4-a
Serviciul de relații cu publicul

Art. 75. — În Garnizoana București, în garnizoanele de
categoria I și, dacă sunt posibilități, și în cele de categoria a II-a
se desemnează ofițer/subofițer/personal civil contractual pentru
relații cu publicul.
Art. 76. — (1) Ofițerul/Subofițerul/Personalul civil desemnat
pentru relații cu publicul planifică audiențele și ieșirile la raport,
participă la acestea, rezolvă corespondența și problemele
ridicate de petiționari în conformitate cu rezoluțiile
comandantului garnizoanei.
(2) Ofițerul/Subofițerul/Personalul civil desemnat pentru
relații cu publicul transmite solicitanților modul de rezolvare a
problemelor ridicate, în conformitate cu prevederile legale în
vigoare.
CAPITOLUL V
Logistica garnizoanei
Art. 77. — (1) Comandantul garnizoanei solicită, primește și
repartizează, potrivit reglementărilor în vigoare, resursele
financiare și materiale prin unitatea militară al cărei comandant
este, cu specificațiile necesare în acest sens.
(2) Unitatea militară al cărei comandant este comandantul
garnizoanei are în evidență toate obiectivele de garnizoană și
verifică, prin structurile specializate, respectarea legalității
privind întrebuințarea resurselor alocate și gestionarea valorilor
materiale încredințate.
Art. 78. — (1) Materialele și motoresursele consumate pentru
activități în garnizoană, din ordinul comandantului garnizoanei,
de unitățile militare din garnizoană se scad sau se
suplimentează de eșalonul superior al unităților militare
respective pe baza documentelor justificative întocmite de
unitatea militară și confirmate de comandantul garnizoanei.
(2) Pentru acțiunile întreprinse, cu aprobările necesare, în
favoarea unor instituții sau autorități ale administrației publice
locale se percepe contravaloarea motoresurselor consumate,
calculată conform reglementărilor în vigoare sau planurilor de
cooperare.
Art. 79. — În cazul decesului cadrelor militare în activitate/în
rezervă/în retragere, comandantul garnizoanei, prin unitatea
militară de care a aparținut persoana decedată sau prin unitatea
de garnizoană, în celelalte situații, asigură următoarele:
a) locul de veci, pentru cadrele militare și membrii familiilor
acestora;
b) funeralii cu onoruri militare, potrivit gradului avut;
c) confecționarea sicriului și a crucii, cu perceperea costului
pentru materialele folosite;
d) mijlocul de transport;
e) oficierea serviciului religios, gratuit, de preoții militari, acolo
unde sunt încadrați;
f) deservirea la mormânt;
g) contra cost, masa de pomenire prin popota
unității/garnizoanei, acolo unde este posibil, în condițiile
prevăzute în reglementările în vigoare.
Art. 80. — Ceremoniile militare planificate în localități sau în
unități militare, desfășurate cu aprobarea comandantului
garnizoanei, sunt susținute logistic de administrația publică
locală sau, după caz, de unitatea militară respectivă ori de
unitatea militară de garnizoană.

14

MONITORUL OFICIAL AL ROMÂNIEI, PARTEA I, Nr. 554/6.VIII.2010
ANEXĂ*)
la regulament

DIAGRAMA DE RELAȚII A GARNIZOANEI

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 554/6.VIII.2010

15

MINISTERUL AFACERILOR EXTERNE

ORDIN
privind intrarea în vigoare a unor tratate internaționale
În temeiul art. 25 alin. (9) din Legea nr. 590/2003 privind tratatele,
constatând că părțile au îndeplinit procedurile legale necesare pentru intrarea în vigoare a tratatelor internaționale
enumerate mai jos,
ministrul afacerilor externe emite prezentul ordin.
Art. 1. — La data de 1 aprilie 2009 a intrat în vigoare Acordul
dintre Guvernul României și Guvernul Suediei privind
cooperarea în domeniile energie și mediu, semnat la Stockholm
la 16 decembrie 2008, aprobat prin Hotărârea Guvernului
nr. 279/2009, publicată în Monitorul Oficial al României, Partea I,
nr. 175 din 20 martie 2009.
Art. 2. — La data de 21 mai 2010 a intrat în vigoare Acordul
dintre Guvernul României și Guvernul Republicii Bulgaria ce
reglementează activitățile la trecerea frontierei feroviare, semnat
la Ruse la 9 februarie 2007, ratificat prin Legea nr. 166/2008,
publicată în Monitorul Oficial al României, Partea I, nr. 700 din
15 octombrie 2008.
Art. 3. — La data de 25 mai 2010 a intrat în vigoare Acordul
privind cooperarea în domeniul întreprinderilor mici și mijlocii
dintre Guvernul României și Guvernul Republicii Tunisiene,
semnat la Tunis la 11 iunie 2009, aprobat prin Hotărârea
Guvernului nr. 302/2010, publicată în Monitorul Oficial al
României, Partea I, nr. 239 din 15 aprilie 2010.
Art. 4. — La data de 28 mai 2010 a intrat în vigoare
Protocolul dintre Inspectoratul General al Poliției de Frontieră
din cadrul Ministerului Administrației și Internelor din România și
Administrația Serviciului Frontierei de Stat a Ucrainei privind
regulile de navigație pe apele de frontieră pentru mijloacele de
navigație aparținând autorităților de frontieră ale României și
Ucrainei, precum și modul de cooperare pe timpul executării
pazei și supravegherii frontierei de stat româno-ucrainene,
semnat la Ialta la 22 octombrie 2009, aprobat prin Hotărârea
Guvernului nr. 406 din 28 aprilie 2010, publicată în Monitorul
Oficial al României, Partea I, nr. 336 din 20 mai 2010.
Art. 5. — La data de 7 iunie 2010 a intrat în vigoare Programul
de colaborare în domeniile învățământului, științei, culturii,
mass-mediei, tineretului și sportului dintre Guvernul României și
Guvernul Republicii Bulgaria pentru anii 2009—2012, semnat la
București la 11 decembrie 2009, aprobat prin Hotărârea
Guvernului nr. 449/2010, publicată în Monitorul Oficial al
României, Partea I, nr. 363 din 2 iunie 2010.
Art. 6. — La data de 16 iunie 2010 a intrat în vigoare Acordul
dintre Guvernul României și Guvernul Republicii Bulgaria privind
cooperarea polițienească transfrontalieră în materie penală,
semnat la Vidin la 19 mai 2009, ratificat prin Legea nr. 101/2010,
publicată în Monitorul Oficial al României, Partea I, nr. 375 din
7 iunie 2010.
Art. 7. — La data de 21 iunie 2010 a intrat în vigoare
Protocolul dintre Guvernul României și Guvernul Republicii

Moldova, semnat la București la 13 noiembrie 2009, la Acordul
privind promovarea și protejarea reciprocă a investițiilor dintre
Guvernul României și Guvernul Republicii Moldova, semnat la
București la 14 august 1992, ratificat prin Legea nr. 104/2010,
publicată în Monitorul Oficial al României, Partea I, nr. 393 din
14 iunie 2010.
Art. 8. — La data de 23 iunie 2010 a intrat în vigoare Acordul
dintre Guvernul României și Guvernul Republicii Croația cu
privire la cooperarea economică și tehnică, semnat la Zagreb la
29 aprilie 2009, aprobat prin Hotărârea Guvernului nr. 444/2010,
publicată în Monitorul Oficial al României, Partea I, nr. 396 din
15 iunie 2010.
Art. 9. — La data de 1 iulie 2010 a intrat în vigoare Acordul
dintre România și Republica Coreea în domeniul securității
sociale, semnat la Seul la 11 septembrie 2008, ratificat prin
Legea nr. 327/2009, publicată în Monitorul Oficial al României,
Partea I, nr. 744 din 2 noiembrie 2009.
Art. 10. — La data de 1 iulie 2010 a intrat în vigoare
Aranjamentul administrativ, semnat la București la 21 ianuarie
2010, pentru aplicarea Acordului dintre România și Republica
Coreea în domeniul securității sociale, semnat la Seul la
11 septembrie 2008, aprobat prin Hotărârea Guvernului
nr. 405/2010, publicată în Monitorul Oficial al României, Partea I,
nr. 336 din 20 mai 2010.
Art. 11. — La data de 2 iulie 2010 a intrat în vigoare
Memorandumul de înțelegere dintre Ministerul Mediului și
Pădurilor al României și Ministerul Mediului al Republicii
Moldova privind colaborarea în domeniul protecției mediului,
semnat la București la 27 aprilie 2010, aprobat prin Hotărârea
Guvernului nr. 593/2010, publicată în Monitorul Oficial al
României, Partea I, nr. 436 din 29 iunie 2010.
Art. 12. — La data de 8 iulie 2010 a intrat în vigoare Acordul
dintre Guvernul României și Guvernul Republicii Turcia privind
promovarea și protejarea reciprocă a investițiilor, semnat la
București la 3 martie 2008, ratificat prin Legea nr. 12/2009,
publicată în Monitorul Oficial al României, Partea I, nr. 107 din
23 februarie 2009.
Art. 13. — La data de 16 iulie 2010 a intrat în vigoare Acordul
dintre Guvernul României și Guvernul Republicii Bulgaria privind
înființarea și funcționarea Centrului comun de contact de
cooperare polițienească și vamală, semnat la Vidin la 19 mai
2009, ratificat prin Legea nr. 101/2010, publicată în Monitorul
Oficial al României, Partea I, nr. 375 din 7 iunie 2010.

Ministrul afacerilor externe,
Teodor Baconschi

București, 23 iulie 2010.
Nr. 1.199.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 554/6.VIII.2010 conține 16 pagini.

Prețul: 3,20 lei

&JUYDGY|445406]
ISSN 1453—4495

