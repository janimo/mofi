Anul 178 (XXII) — Nr. 699

PARTEA I

LEGI, DECRETE, HOTĂRÂRI ȘI ALTE ACTE

Miercuri, 20 octombrie 2010

SUMAR

Nr.

Pagina
LEGI ȘI DECRETE

188.

953.

— Lege privind aprobarea Ordonanței de urgență a
Guvernului nr. 155/2007 pentru modificarea alin. (4) și
(5) ale art. 263 din Legea nr. 571/2003 privind Codul
fiscal ..........................................................................
— Decret pentru promulgarea Legii privind aprobarea
Ordonanței de urgență a Guvernului nr. 155/2007
pentru modificarea alin. (4) și (5) ale art. 263 din Legea
nr. 571/2003 privind Codul fiscal ................................

2–3

Nr.
1.003. — Hotărâre privind constituirea Comisiei pentru
soluționarea întâmpinărilor persoanelor fizice și
juridice propuse pentru expropriere în vederea
realizării lucrării de interes național ăMagistrala 5
Drumul Taberei—Pantelimon, tronson Drumul
Taberei—Universitate”................................................

3

755.

3–4

HOTĂRÂRI ALE GUVERNULUI ROMÂNIEI
991.

— Hotărâre privind scăderea din inventarul centralizat
al bunurilor din domeniul public al statului a două părți
de teren dintr-un imobil aflat în administrarea
Ministerului Administrației și Internelor, ca urmare a
retrocedării acestora foștilor proprietari......................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 1.176 din 30 septembrie 2010 referitoare la
excepția de neconstituționalitate a dispozițiilor art. 10
alin. (2) și (3) din Legea nr. 188/2000 privind executorii
judecătorești ..............................................................

Pagina

— Ordin al ministrului transporturilor și infrastructurii
privind aprobarea măsurilor de securitate alternative
pentru operațiunile de aviație civilă din toate categoriile
prevăzute la art. 1 din Regulamentul (UE)
nr. 1.254/2009 al Comisiei din 18 decembrie 2009 de
stabilire a criteriilor care să permită statelor membre
să deroge de la standardele de bază comune privind
securitatea aviației civile și să adopte măsuri de
securitate alternative ..................................................

7–15

ACTE ALE COMISIEI DE SUPRAVEGHERE
A ASIGURĂRILOR
829.
5

— Decizie privind aprobarea cererii Societății
Comerciale ăAlgoritm Broker de Asigurare” — S.R.L.
de încetare a activității................................................

16

2

MONITORUL OFICIAL AL ROMÂNIEI, PARTEA I, Nr. 699/20.X.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 155/2007 pentru modificarea alin. (4)
și (5) ale art. 263 din Legea nr. 571/2003 privind Codul fiscal
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 155 din 19 decembrie 2007 pentru modificarea alin. (4) și (5)
ale art. 263 din Legea nr. 571/2003 privind Codul fiscal, cu
modificările și completările ulterioare, publicată în Monitorul
Oficial al României, Partea I, nr. 884 din 21 decembrie 2007.
Art. II. — (1) Coloana ăNumărul axelor și masa totală maximă
autorizată” din tabelul prevăzut la alin. (4) al art. 263 din Legea
nr. 571/2003 privind Codul fiscal, cu modificările și completările
ulterioare, se modifică după cum urmează:

4. Masa de cel puțin 18 tone, dar mai mică de 20 tone
5. Masa de cel puțin 20 tone, dar mai mică de 22 tone
6. Masa de cel puțin 22 tone, dar mai mică de 23 tone
7. Masa de cel puțin 23 tone, dar mai mică de 25 tone
8. Masa de cel puțin 25 tone, dar mai mică de 28 tone
9. Masa de cel puțin 28 tone

ăNumărul axelor și masa totală maximă autorizată

I.

Vehicule cu două axe

II.

Vehicule cu 2+2 axe

1. Masa de cel puțin 12 tone, dar mai mică de 13 tone

1. Masa de cel puțin 23 tone, dar mai mică de 25 tone

2. Masa de cel puțin 13 tone, dar mai mică de 14 tone

2. Masa de cel puțin 25 tone, dar mai mică de 26 tone

3. Masa de cel puțin 14 tone, dar mai mică de 15 tone

3. Masa de cel puțin 26 tone, dar mai mică de 28 tone

4. Masa de cel puțin 15 tone, dar mai mică de 18 tone
5. Masa de cel puțin 18 tone
II.

4. Masa de cel puțin 28 tone, dar mai mică de 29 tone

Vehicule cu 3 axe

5. Masa de cel puțin 29 tone, dar mai mică de 31 tone

1. Masa de cel puțin 15 tone, dar mai mică de 17 tone

6. Masa de cel puțin 31 tone, dar mai mică de 33 tone

2. Masa de cel puțin 17 tone, dar mai mică de 19 tone
3. Masa de cel puțin 19 tone, dar mai mică de 21 tone

7. Masa de cel puțin 33 tone, dar mai mică de 36 tone

4. Masa de cel puțin 21 tone, dar mai mică de 23 tone

8. Masa de cel puțin 36 tone, dar mai mică de 38 tone

5. Masa de cel puțin 23 tone, dar mai mică de 25 tone

9. Masa de cel puțin 38 tone

6. Masa de cel puțin 25 tone, dar mai mică de 26 tone
7. Masa de cel puțin 26 tone

III.

Vehicule cu 2+3 axe

Vehicule cu 4 axe

1. Masa de cel puțin 36 tone, dar mai mică de 38 tone

1. Masa de cel puțin 23 tone, dar mai mică de 25 tone

III.

2. Masa de cel puțin 38 tone, dar mai mică de 40 tone

2. Masa de cel puțin 25 tone, dar mai mică de 27 tone

3. Masa de cel puțin 40 tone

3. Masa de cel puțin 27 tone, dar mai mică de 29 tone
4. Masa de cel puțin 29 tone, dar mai mică de 31 tone

IV.

5. Masa de cel puțin 31 tone, dar mai mică de 32 tone

1. Masa de cel puțin 36 tone, dar mai mică de 38 tone

6. Masa de cel puțin 32 tone”
(2) Coloana ăNumărul axelor și masa totală maximă
autorizată” din tabelul prevăzut la alin. (5) al art. 263 din Legea
nr. 571/2003 privind Codul fiscal, cu modificările și completările
ulterioare, se modifică după cum urmează:
ăNumărul axelor și masa totală maximă autorizată

I.

Vehicule cu 2+1 axe
1. Masa de cel puțin 12 tone, dar mai mică de 14 tone
2. Masa de cel puțin 14 tone, dar mai mică de 16 tone
3. Masa de cel puțin 16 tone, dar mai mică de 18 tone

Vehicule cu 3+2 axe

2. Masa de cel puțin 38 tone, dar mai mică de 40 tone
3. Masa de cel puțin 40 tone, dar mai mică de 44 tone
4. Masa de cel puțin 44 tone
V.

Vehicule cu 3+3 axe
1. Masa de cel puțin 36 tone, dar mai mică de 38 tone
2. Masa de cel puțin 38 tone, dar mai mică de 40 tone
3. Masa de cel puțin 40 tone, dar mai mică de 44 tone
4. Masa de cel puțin 44 tone”

MONITORUL OFICIAL AL ROMÂNIEI, PARTEA I, Nr. 699/20.X.2010

3

(3) Pentru anul 2011 impozitul datorat pentru fiecare mijloc

Legea nr. 571/2003 privind Codul fiscal, cu modificările și

de transport cu masa prevăzută la art. 263 alin. (4) și (5) din

completările ulterioare, se stabilește prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 188.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 155/2007 pentru modificarea
alin. (4) și (5) ale art. 263 din Legea nr. 571/2003
privind Codul fiscal
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 155/2007 pentru modificarea alin. (4) și (5) ale art. 263 din Legea
nr. 571/2003 privind Codul fiscal și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 octombrie 2010.
Nr. 953.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.176
din 30 septembrie 2010

referitoare la excepția de neconstituționalitate a dispozițiilor art. 10 alin. (2) și (3)
din Legea nr. 188/2000 privind executorii judecătorești
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Doina Suliman

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 10 alin. (2) și (3) din Legea nr. 188/2000 privind
executorii judecătorești, excepție ridicată de Florea Gheorghe
în Dosarul nr. 11.804/300/2009 al Judecătoriei Sectorului 6
București — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.

4

MONITORUL OFICIAL AL ROMÂNIEI, PARTEA I, Nr. 699/20.X.2010
C U R T E A,

având în vedere actele și lucrările dosarului, reține următoarele:
Prin Încheierea din 21 ianuarie 2010, pronunțată în Dosarul
nr. 11.804/300/2009, Judecătoria Sectorului 6 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 10 alin. (2) și (3) din
Legea nr. 188/2000 privind executorii judecătorești.
Excepția fost ridicată de Floarea Gheorghe într-o cauză
având ca obiect o cerere de recuzare a executorului
judecătoresc.
În motivarea excepției de neconstituționalitate autorul
acesteia susține că dispozițiile de lege criticate aduc atingere
prevederilor constituționale ale art. 16 alin. (1), art. 21 alin. (2) și
art. 24 alin. (1).
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 10 alin. (2) și (3) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, cu
modificările și completările ulterioare, dispoziții care au
următorul cuprins:
ă(2) Executorul judecătoresc pentru care este cerută
recuzarea poate declara că se abține.
(3) Partea interesată poate cere instanței de executare
recuzarea executorului judecătoresc imediat ce a aflat despre

una dintre situațiile prevăzute la alin. (1), dar numai până la
încheierea executării silite. Încheierea instanței prin care s-a
încuviințat ori s-a respins abținerea, precum și cea prin care s-a
încuviințat recuzarea nu sunt supuse niciunei căi de atac.”
Autorul excepției susține că dispozițiile de lege criticate sunt
neconstituționale în raport cu prevederile constituționale ale
art. 16 alin. (1) privind egalitatea în drepturi, art. 21 alin. (2)
privind accesul liber la justiție și art. 24 alin. (1) privind dreptul la
apărare.
Examinând excepția de neconstituționalitate, Curtea reține
că dispozițiile legale menționate au mai fost supuse controlului
de constituționalitate. Astfel, prin Decizia nr. 175 din 26 februarie
2008, publicată în Monitorul Oficial al României, Partea I, nr. 263
din 3 aprilie 2008, Curtea, făcând referire la jurisprudența sa, a
reținut că enumerarea limitativă a cazurilor în care executorul
judecătoresc poate fi recuzat se circumscrie cazurilor de
recuzare a judecătorilor prevăzute de Codul de procedură civilă,
cu excepția unor situații care sunt specifice activității
judecătorilor. Totodată, Curtea a observat că dispozițiile art. 27
din Codul de procedură civilă reglementează în mod limitativ
cazurile de recuzare a judecătorilor, protejând astfel partea,
dacă se presupune că judecătorul ar putea fi lipsit de
obiectivitate.
În ceea ce privește susținerea conform căreia există o
inegalitate între poziția părților, având în vedere că numai
creditorul are posibilitatea de a alege executorul judecătoresc,
Curtea a constatat că această critică este neîntemeiată, întrucât
în cadrul procedurii de executare silită ambele părți beneficiază
de anumite garanții procesuale, printre care posibilitatea de a
formula contestație împotriva executării înseși ori împotriva
oricărui act de executare. Totodată, alegerea executorului
judecătoresc de către creditor este justificată prin faptul că
acesta este interesat în realizarea pe cale silită a creanței sale,
în condițiile în care debitorul nu și-a adus la îndeplinire obligația
ce îi revine.
Referitor la susținerea că prevederile art. 10 alin. (1) din
Legea nr. 188/2000 nu reglementează expres motivele de
recuzare a executorilor judecătorești, ci cuprind o normă de
trimitere, și anume art. 27 din Codul de procedură civilă, Curtea
a constatat că nici aceasta nu poate fi primită, fiind o opțiune de
reglementare, de competența exclusivă a autorității legislative.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluția deciziei menționate își păstrează
valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 10 alin. (2) și (3) din Legea nr. 188/2000 privind executorii judecătorești,
excepție ridicată de Florea Gheorghe în Dosarul nr. 11.804/300/2009 al Judecătoriei Sectorului 6 București — Secția civilă.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

5

MONITORUL OFICIAL AL ROMÂNIEI, PARTEA I, Nr. 699/20.X.2010

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind scăderea din inventarul centralizat al bunurilor
din domeniul public al statului a două părți de teren dintr-un
imobil aflat în administrarea Ministerului Administrației și
Internelor, ca urmare a retrocedării acestora foștilor
proprietari
În temeiul art. 108 din Constituția României, republicată, al art. 20 alin. (1) din
Legea nr. 213/1998 privind proprietatea publică și regimul juridic al acesteia, cu
modificările și completările ulterioare, și al art. 2 alin. (1) din Hotărârea Guvernului
nr. 1.705/2006 pentru aprobarea inventarului centralizat al bunurilor din domeniul
public al statului, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă scăderea din inventarul centralizat al bunurilor din
domeniul public al statului a două părți de teren dintr-un imobil, terenuri în
suprafață de 1.446 m2, respectiv 147 m2, înregistrat la poziția nr. 101.521, aflat în
administrarea Ministerului Administrației și Internelor, având datele de identificare
prezentate în anexa care face parte integrantă din prezenta hotărâre, ca urmare
a retrocedării acestora către persoanele îndreptățite, în condițiile legii.
Art. 2. — Ministerul Administrației și Internelor își va actualiza în mod
corespunzător datele din evidența cantitativ-valorică și, împreună cu Ministerul
Finanțelor Publice, va opera modificarea corespunzătoare a anexei nr. 1 la
Hotărârea Guvernului nr. 1.705/2006 pentru aprobarea inventarului centralizat al
bunurilor din domeniul public al statului, cu modificările și completările ulterioare.
PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu
București, 29 septembrie 2010.
Nr. 991.

ANEXĂ

D AT E L E D E I D E N T I F I C A R E

a părților de teren dintr-un imobil aflat în administrarea Ministerului Administrației și Internelor, prin UM 0460
Râmnicu Vâlcea, care se scad din inventarul centralizat al bunurilor din domeniul public al statului
Adresa imobilului

Râmnicu Vâlcea,
zona Ostroveni,
punct Meteor,
județul Vâlcea

Persoana juridică care
administrează imobilul

Caracteristicile tehnice

Ministerul Administrației Suprafață teren 1 = 1.446,00 m2
și Internelor,
Suprafață teren 2 = 147,00 m2
prin UM 0460
Râmnicu Vâlcea

Valoarea
contabilă

24.445,33 lei
2.942,94 lei

Număr de înregistrare al
imobilului depus la M.F.P.

101.521
(parțial)

6

MONITORUL OFICIAL AL ROMÂNIEI, PARTEA I, Nr. 699/20.X.2010
GUVERNUL ROMÂNIEI

HOTĂRÂRE
privind constituirea Comisiei pentru soluționarea întâmpinărilor persoanelor fizice și juridice
propuse pentru expropriere în vederea realizării lucrării de interes național
ăMagistrala 5 Drumul Taberei—Pantelimon, tronson Drumul Taberei—Universitate”
În temeiul art. 108 din Constituția României, republicată, și al art. 15 din Legea nr. 33/1994 privind exproprierea pentru
cauză de utilitate publică,
Guvernul României adoptă prezenta hotărâre.
Art. 1. — Se constituie Comisia pentru soluționarea
întâmpinărilor persoanelor fizice și juridice propuse pentru
expropriere în vederea realizării lucrării de interes național
ăMagistrala 5 Drumul Taberei—Pantelimon, tronson Drumul

Taberei—Universitate”, în componența prevăzută în anexa care
face parte integrantă din prezenta hotărâre.
Art. 2. — Funcționarea și atribuțiile Comisiei sunt cele
prevăzute de art. 15—19 din Legea nr. 33/1994 privind
exproprierea pentru cauză de utilitate publică.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
Ministrul administrației și internelor,
Constantin-Traian Igaș
Ministrul finanțelor publice,
Gheorghe Ialomițianu

București, 29 septembrie 2010.
Nr. 1.003.
ANEXĂ

COMPONENȚA

Comisiei pentru soluționarea întâmpinărilor persoanelor fizice și juridice propuse pentru expropriere
în vederea realizării lucrării de interes național ăMagistrala 5 Drumul Taberei—Pantelimon,
tronson Drumul Taberei—Universitate”
Președinte:
Membri:

Mariana Ioniță

delegat al Guvernului

1.

Prof. dr. Sorin Mircea Oprescu

primarul municipiului București

2.

Dumitru Prioteasa

consilier superior — Direcția generală investiții, achiziții și privatizare —
Ministerul Transporturilor și Infrastructurii

3.

Elena Voicu

consilier superior — Direcția infrastructură și transport feroviar —
Ministerul Transporturilor și Infrastructurii

4.

Cristian Gheorghe

consilier superior — Direcția generală investiții, achiziții și privatizare —
Ministerul Transporturilor și Infrastructurii

5.

Ioan Pop

proprietar din București

6.

Ion Drăgan

proprietar din București

7.

Gabriela Robe

proprietar din București

MONITORUL OFICIAL AL ROMÂNIEI, PARTEA I, Nr. 699/20.X.2010

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR ȘI INFRASTRUCTURII

ORDIN
privind aprobarea măsurilor de securitate alternative pentru operațiunile de aviație civilă
din toate categoriile prevăzute la art. 1 din Regulamentul (UE) nr. 1.254/2009
al Comisiei din 18 decembrie 2009 de stabilire a criteriilor care să permită statelor membre
să deroge de la standardele de bază comune privind securitatea aviației civile și să adopte măsuri
de securitate alternative
Având în vedere prevederile art. 1 din Regulamentul (UE) nr. 1.254/2009 al Comisiei din 18 decembrie 2009 de stabilire
a criteriilor care să permită statelor membre să deroge de la standardele de bază comune privind securitatea aviației civile și să
adopte măsuri de securitate alternative,
în temeiul prevederilor art. 4 lit. f) din Ordonanța Guvernului nr. 29/1997 privind Codul aerian civil, republicată, cu
modificările și completările ulterioare, ale art. 5 alin. (4) din Hotărârea Guvernului nr. 76/2009 privind organizarea și funcționarea
Ministerului Transporturilor și Infrastructurii, cu modificările și completările ulterioare,
ministrul transporturilor și infrastructurii emite următorul ordin:
Art. 1. — Se aprobă măsurile de securitate alternative pentru
operațiunile de aviație civilă din toate categoriile prevăzute la
art. 1 din Regulamentul (UE) nr. 1.254/2009 al Comisiei din
18 decembrie 2009 de stabilire a criteriilor care să permită
statelor membre să deroge de la standardele de bază comune
privind securitatea aviației civile și să adopte măsuri de
securitate alternative, prevăzute în anexa care face parte
integrantă din prezentul ordin.
Art. 2. — Măsurile de securitate alternative prevăzute la art. 1
se aplică:
a) aerodromurilor, inclusiv aeroporturilor sau heliporturilor, ori
părților de aeroporturi desemnate ca zone demarcate ale
aeroporturilor, unde se desfășoară operațiuni de aviație civilă
din toate categoriile prevăzute la art. 1 din Regulamentul (UE)
nr. 1.254/2009 al Comisiei din 18 decembrie 2009;

b) transportatorilor aerieni care desfășoară operațiuni de
aviație civilă din toate categoriile prevăzute la art. 1 din
Regulamentul (UE) nr. 1.254/2009 al Comisiei din 18 decembrie
2009.
Art. 3. — Monitorizarea aplicării măsurilor de securitate
alternative prevăzute la art. 1 se efectuează de către Ministerul
Transporturilor și Infrastructurii, prin Direcția generală
infrastructură și transport aerian, în conformitate cu Programul
național de asigurare a calității în domeniul securității
aeronautice — PNAC-SECA, aprobat prin Hotărârea Guvernului
nr. 1.869/2005, cu modificările și completările ulterioare.
Art. 4. — Prezentul ordin se publică în Monitorul Oficial al
României, Partea I.

Ministrul transporturilor și infrastructurii,
Anca Daniela Boagiu
București, 23 septembrie 2010.
Nr. 755.
ANEXĂ

Măsuri de securitate alternative pentru operațiunile de aviație civilă din toate categoriile prevăzute la art. 1
din Regulamentul (UE) nr. 1.254/2009 al Comisiei din 18 decembrie 2009 de stabilire a criteriilor care să permită statelor
membre să deroge de la standardele de bază comune privind securitatea aviației civile și să adopte măsuri
de securitate alternative
CAPITOLUL I
Măsuri de securitate alternative, specifice pentru
aerodromuri (inclusiv aeroporturi și heliporturi), aplicabile
pentru operațiunile de aviație civilă din toate categoriile
prevăzute la art. 1 din Regulamentul (UE) nr. 1.254/2009
al Comisiei din 18 decembrie 2009
1. Dispoziții generale
1.1. Administratorul aerodromului (inclusiv aeroportului sau
heliportului) ori al părților de aeroport desemnate ca zone
demarcate ale aeroporturilor, denumit în continuare
administrator, trebuie să asigure implementarea măsurilor de
securitate prevăzute în prezentul capitol.
1.2. Prezentele cerințe și măsuri de securitate se
completează cu cerințe și măsuri de securitate aeronautică
alternative, comune pentru aerodromuri (inclusiv aeroporturi și
heliporturi) și transportatori aerieni, prevăzute în cap. III.

2. Declarația-angajament
2.1. Administratorul trebuie să prezinte ăDeclarațiaangajament — administrator aerodrom”, al cărei model este
prevăzut în anexa nr. 1. Această declarație trebuie semnată de
reprezentantul legal al administratorului sau de către persoana
responsabilă cu securitatea. ăDeclarația-angajament —
administrator aerodrom” poate fi parte a programului de
securitate.
2.2. ăDeclarația-angajament — administrator aerodrom”
semnată, în original, rămâne în păstrarea Direcției generale
infrastructură și transport aerian, denumită în continuare DGITA.
3. Comitetul de securitate
3.1. Pe aerodromuri se înființează comitete de securitate
aeronautică. Scopul principal al acestor comitete este de a se
asigura elaborarea, aplicarea și coordonarea procedurilor și
măsurilor de securitate pe aerodrom, în conformitate cu
prezentele măsuri de securitate alternative.

8

MONITORUL OFICIAL AL ROMÂNIEI, PARTEA I, Nr. 699/20.X.2010

3.2. Componența, atribuțiile și responsabilitățile comitetului
de securitate aeronautică al aerodromului, numărul întrunirilor
periodice, precum și funcționarea acestor comitete se stabilesc
prin programul de securitate aeronautică al aerodromului.
4. Securitatea aerodromului
4.1. Cerințe cu privire la proiectare și construire

La proiectarea și construirea de noi facilități de aerodrom sau
la modificarea facilităților existente se iau pe deplin în
considerare cerințele de aplicare a prezentelor măsuri de
securitate alternative.
4.1.1. Stabilirea zonelor de pe aerodromuri

La aerodromuri se stabilesc următoarele zone:
a) zona nerestricționată;
b) zona de operațiuni aeriene;
c) zonele de securitate cu acces restricționat.
4.1.2. Demarcații

4.1.2.1. Demarcațiile dintre zona publică, zona de operațiuni
aeriene, zonele de securitate cu acces restricționat și, după caz,
zonele demarcate trebuie să fie clar identificabile pe fiecare
aerodrom, pentru a se permite luarea măsurilor de securitate
corespunzătoare în fiecare dintre aceste zone.
4.1.2.2. Demarcația dintre zona nerestricționată și zona de
operațiuni aeriene trebuie să fie sub forma unui obstacol fizic,
clar vizibil publicului larg, care să împiedice accesul neautorizat
al persoanelor.
4.1.3. Zone de securitate cu acces restricționat

4.1.3.1. Se stabilesc ca zone de securitate cu acces
restricționat următoarele:
— hangarul de aviație cu anexele tehnice;
— platforma de îmbarcare/debarcare;
— platforma de parcare a aeronavelor;
— helipunctul;
— zona turnului de control;
— zona depozitului de carburanți.
4.1.3.2. Oricare dintre zonele prevăzute la pct. 4.1.3.1 este
considerată ca fiind o zonă de securitate cu acces restricționat
cel puțin pe parcursul perioadei în care au loc următoarele
activități:
— accesul și procesarea pasagerilor în vederea îmbarcării;
— procesarea bagajelor de cală, inclusiv păstrarea acestora,
în vederea încărcării în aeronavă;
— parcarea aeronavei ce urmează a fi îmbarcată și/sau
încărcată.
4.1.3.3. Atunci când se stabilește o zonă de securitate cu
acces restricționat, o examinare de securitate a părților care ar
fi putut fi contaminate trebuie efectuată imediat înainte de
stabilirea unei astfel de zone, în scopul de a se asigura în mod
rezonabil că aceasta nu conține articole interzise.
4.1.3.4. Oricând persoane neautorizate ar fi putut avea acces
în zone de securitate cu acces restricționat, o examinare de
securitate a părților care ar fi putut fi contaminate trebuie
efectuată cât mai repede posibil, în scopul de a se asigura în
mod rezonabil că acestea nu conțin articole interzise.
4.1.3.5. Lista articolelor interzise este prezentată în
Regulamentul (UE) nr. 185/2010 al Comisiei din 4 martie 2010
de stabilire a măsurilor detaliate de implementare a standardelor
de bază comune în domeniul securității aviației.
4.2. Controlul accesului
4.2.1. Generalități

4.2.1.1. Accesul persoanelor și al vehiculelor în zona de
operațiuni aeriene și în zonele de securitate cu acces
restricționat este permis numai în cazul în care acestea
îndeplinesc condițiile prevăzute în prezenta anexă.
4.2.1.2. Administratorul aerodromului trebuie să stabilească
puncte de control acces în zonele de securitate cu acces
restricționat.
4.2.1.3. Numărul punctelor de control acces în zonele de
securitate cu acces restricționat trebuie să fie limitat la minimum.

4.2.1.4. Pentru a se preveni accesul neautorizat în zonele de
securitate cu acces restricționat, punctele de acces trebuie să fie
controlate:
a) cu un sistem electronic care limitează accesul la câte o
persoană pe rând; sau
b) de către persoane autorizate să efectueze controlul
accesului.
4.2.1.5. Controlul accesului în zonele de securitate cu acces
restricționat se efectuează cel puțin pe parcursul perioadei în
care au loc activitățile prevăzute la pct. 4.1.3.2.
4.2.1.6. Persoanele care răspund unei situații în care este
grav amenințată viața sau proprietatea unei persoane și
vehiculele utilizate în acest scop (de exemplu persoanele în
misiuni de urgență și vehiculele pe care le utilizează, cum ar fi
ambulanțele și mașinile de intervenție ale pompierilor) pot fi
exceptate de la controlul accesului.
4.2.2. Accesul în zona de operațiuni aeriene

4.2.2.1. Accesul în zona de operațiuni aeriene este
restricționat pentru a se preveni accesul persoanelor și
vehiculelor neautorizate în această zonă.
4.2.2.2. Accesul în zona de operațiuni aeriene poate fi
autorizat numai dacă persoanele sau vehiculele au un motiv
întemeiat să se afle în această zonă.
4.2.2.3. Pentru ca unei persoane să i se permită accesul în
zona de operațiuni aeriene, aceasta trebuie să dețină o
autorizație.
4.2.2.4. Pentru ca unui vehicul să i se permită accesul în
zona de operațiuni aeriene, acesta trebuie să aibă afișat un
permis de acces pentru vehicule.
4.2.3. Accesul în zonele de securitate cu acces restricționat

4.2.3.1. Accesul în zonele de securitate cu acces restricționat
este controlat pentru a preveni accesul persoanelor și al
vehiculelor neautorizate în aceste zone.
4.2.3.2. Accesul în zonele de securitate cu acces restricționat
poate fi permis numai dacă persoanele sau vehiculele au un
motiv întemeiat să se afle în aceste zone.
4.2.3.3. Pentru ca unei persoane să i se permită accesul în
zonele de securitate cu acces restricționat, aceasta trebuie să
prezinte una dintre următoarele autorizații:
a) o carte de îmbarcare valabilă, un document echivalent sau
dovada că persoana se află înscrisă pe lista de pasageri; sau
b) o legitimație de membru de echipaj valabilă; sau
c) o legitimație de aerodrom valabilă; sau
d) o legitimație valabilă emisă de autoritatea națională
competentă; sau
e) o legitimație valabilă emisă de autoritatea națională
competentă sau o autoritate de control al conformității,
recunoscută de autoritatea națională competentă.
4.2.3.4. Verificarea documentelor

Cartea de îmbarcare sau documentul echivalent menționat la
pct. 4.2.3.3 lit. a) trebuie verificat(ă) înainte ca unei persoane să
i se permită accesul în zonele de securitate cu acces
restricționat, în scopul de a se asigura în mod rezonabil că
respectivul document este valabil. Legitimațiile menționate la
pct. 4.2.3.3 lit. b)—e) trebuie verificate înainte ca unei persoane
să i se permită accesul în zonele de securitate cu acces
restricționat, în scopul de a se asigura în mod rezonabil că
respectiva legitimație este valabilă și că persoana care o
prezintă este titularul.
4.2.3.5. Proceduri speciale pentru accesul pasagerilor

4.2.3.5.1. Pasagerilor li se permite accesul în zonele de
securitate cu acces restricționat, în vederea îmbarcării, și la
bordul aeronavelor numai dacă un reprezentant al unui
transportator aerian confirmă că în urma verificărilor fiecare
dintre pasageri a fost identificat și declarat ca pasager cunoscut.

MONITORUL OFICIAL AL ROMÂNIEI, PARTEA I, Nr. 699/20.X.2010
4.2.3.5.2. Administratorul aerodromului va obține în avans
din partea transportatorului aerian lista pasagerilor cu toate
datele necesare stabilirii identității acestora.
4.2.3.6. Proceduri speciale pentru accesul membrilor echipajelor

Unui membru al echipajului i se permite accesul în zonele de
securitate cu acces restricționat numai după verificarea:
a) validității legitimației de membru al echipajului, a
documentului echivalent sau, dacă este cazul, a legitimației de
aerodrom;
b) documentului care atestă că membrul echipajului este în
misiune de zbor pentru un zbor programat pentru ziua și
intervalul orar care justifică prezența acestuia pe aerodrom.
4.2.3.7. Accesul vehiculelor în zonele de securitate cu acces
restricționat

4.2.3.7.1. Pentru ca unui vehicul să i se permită accesul în
zonele de securitate cu acces restricționat, acesta trebuie să
aibă afișat un permis valabil de acces pentru vehicule.
4.2.3.7.2. Pentru vehiculele utilizate pentru deplasarea
frecventă între zona publică și zonele de securitate cu acces
restricționat se emit permise de acces permanente. Aceste
permise se emit numai pentru vehiculele aparținând
organizațiilor care au personal care are nevoie de acces în
zonele de securitate cu acces restricționat dintr-un motiv legitim,
justificat și numai după ce administratorul aerodromului se
convinge că utilizarea acestor vehicule în zonele de securitate
cu acces restricționat este absolut necesară pentru
desfășurarea activităților operaționale ale personalului deținător
de permise de acces permanente.
4.2.3.7.3. Permisele de acces permanente pentru vehicule
se poartă într-o poziție vizibilă, în partea din față a vehiculului,
și trebuie să fie astfel confecționate încât să nu poată fi
modificate sau falsificate (să conțină elemente de protecție
împotriva falsificării).
4.2.4. Accesul cu însoțire

4.2.4.1. Membrii de echipaj, alții decât cei care dețin o
legitimație de aerodrom valabilă, trebuie să fie însoțiți în
permanență atunci când se află în zone de securitate cu acces
restricționat, altele decât:
a) zonele în care pot fi prezenți pasageri; și
b) zonele aflate în imediata apropiere a aeronavei cu care
au sosit sau cu care urmează să plece; și
c) zonele destinate echipajelor.
4.2.4.2. În mod excepțional, o persoană poate fi exceptată
de la respectarea cerințelor de a deține o legitimație de
aerodrom și a obligațiilor privind verificarea antecedentelor, cu
condiția ca aceasta să fie însoțită în permanență atunci când se
află în zone de securitate cu acces restricționat.
4.2.4.3. Un vehicul poate fi exceptat de la respectarea
cerințelor prevăzute la pct. 4.2.6, cu condiția ca acesta să fie
însoțit în permanență atunci când se află în zona de operațiuni
aeriene.
4.2.4.4. Însoțitorul trebuie:
a) să dețină o legitimație valabilă, conform prevederilor
pct. 4.2.3.3 lit. c), d) sau e); și
b) să fie autorizat să însoțească persoane în zonele de
securitate cu acces restricționat; și
c) să aibă în permanență persoana (persoanele) însoțită
(însoțite) în raza sa vizuală directă; și
d) să se asigure în mod rezonabil că persoana (persoanele)
însoțită (însoțite) nu încalcă normele de securitate.
4.2.5. Cerințe cu privire la legitimațiile de membru de echipaj și
legitimațiile de aerodrom

4.2.5.1. Înainte de a i se elibera o legitimație de membru de
echipaj sau o legitimație de aerodrom care permite accesul
neînsoțit în zonele de securitate cu acces restricționat, orice
persoană, inclusiv personalul navigant, trebuie să fi trecut cu
succes printr-o verificare a antecedentelor.

9

4.2.5.2. Legitimația de membru de echipaj a unui membru
de echipaj angajat de un transportator aerian comunitar și
legitimația de aerodrom pot fi emise numai pentru o persoană
care are o necesitate operațională și care a trecut cu succes
printr-o verificare a antecedentelor, în conformitate cu
prevederile pct. 4.2.9.
4.2.5.3. Persoanei care nu trece cu succes de verificarea
antecedentelor i se retrage imediat legitimația de membru de
echipaj sau legitimația de aerodrom.
4.2.5.4. Verificarea antecedentelor, necesară înainte de
eliberarea oricărei legitimații care permite accesul neînsoțit în
zonele de securitate cu acces restricționat, trebuie să acopere
cel puțin ultimii 5 ani. Această verificare trebuie repetată
periodic, la intervale care nu depășesc 5 ani.
4.2.5.5. Legitimația de membru de echipaj și legitimația de
aerodrom se emit pentru o perioadă de maximum 5 ani.
4.2.5.6. Legitimația de membru de echipaj și legitimația de
aerodrom se poartă la vedere cel puțin atunci când titularul se
află într-o zonă de securitate cu acces restricționat.
4.2.5.7. O persoană care nu își poartă legitimația de membru
de echipaj sau legitimația de aerodrom la vedere în zonele de
securitate cu acces restricționat, altele decât cele în care sunt
prezenți pasageri, trebuie somată de către persoanele care dețin
legitimații care permit accesul neînsoțit în zonele de securitate
cu acces restricționat.
4.2.5.8. O legitimație de membru de echipaj a unui membru
de echipaj angajat de un transportator aerian trebuie să prezinte
următoarele elemente:
a) numele și fotografia titularului; și
b) numele transportatorului aerian; și
c) cuvântul ăcrew” în limba engleză; și
d) data expirării.
4.2.5.9. O legitimație de aerodrom trebuie să prezinte
următoarele elemente:
a) numele și fotografia titularului; și
b) numele angajatorului titularului, cu excepția cazurilor în
care acesta este programat electronic; și
c) numele entității emitente sau numele aerodromului; și
d) zonele pentru care titularul este autorizat să aibă acces; și
e) data expirării, cu excepția cazurilor în care aceasta este
programată electronic.
4.2.5.10. Pentru invitații oficiali sau alte categorii de vizitatori,
precum și pentru personalul tehnic/profesional care, de regulă,
nu lucrează în zonele de securitate cu acces restricționat ale
aerodromului, se emit legitimații de aerodrom tip ăVizitator”.
Accesul acestor persoane este permis numai cu însoțire de
către persoane care dețin legitimații de aerodrom, în tot timpul
cât se află în zonele de securitate cu acces restricționat. Nu pot
fi mai mult de 6 deținători de permise de acces tip ăVizitator” la
un însoțitor.
4.2.6. Cerințe cu privire la permisele de acces pentru vehicule

4.2.6.1. Un permis de acces pentru vehicule poate fi emis
numai în cazul în care s-a constatat o necesitate operațională.
4.2.6.2. Un permis de acces pentru vehicule trebuie să fie
propriu (să conțină numărul de înmatriculare al vehiculului și
denumirea societății care deține/folosește vehiculul în cauză) și
trebuie să prezinte:
a) zonele pentru care vehiculul este autorizat să aibă acces; și
b) data expirării.
4.2.6.3. Nu este necesar ca permisele de acces pentru
vehicule, de tip electronic, să indice zonele pentru care vehiculul
este autorizat să aibă acces sau data expirării, cu condiția ca
aceste informații să poată fi citite electronic și verificate înainte
de acordarea accesului în zonele de securitate cu acces
restricționat.

10

MONITORUL OFICIAL AL ROMÂNIEI, PARTEA I, Nr. 699/20.X.2010

4.2.6.4. Un permis de acces pentru vehicule, de tip
electronic, trebuie fixat pe vehicul într-un mod care să garanteze
că nu poate fi transferat altui vehicul.
4.2.6.5. Un permis de acces pentru vehicule trebuie afișat
într-un loc vizibil ori de câte ori vehiculul se află în zona de
operațiuni aeriene.
4.2.7. Cerințe și proceduri privind gestionarea legitimațiilor de
aerodrom și a permiselor de acces pentru vehicule

4.2.7.1. Accesul în zonele de securitate cu acces restricționat
ale aerodromului, inclusiv cel al vehiculelor, se controlează
printr-un sistem a cărui implementare este în responsabilitatea
administratorului.
4.2.7.2. Legitimațiile de aerodrom și permisele de acces
pentru vehicule se emit numai în urma primirii unei solicitări
scrise.
4.2.7.3. Pentru personalul angajat al aerodromului, cererile
pentru emiterea legitimațiilor de aerodrom trebuie să fie făcute
de șeful ierarhic al angajatului, avizate de reprezentantul
serviciului resurse umane și înaintate persoanei responsabile
de administrarea sistemului de legitimații de aerodrom al
organizației emitente.
4.2.7.4. Pentru persoanele din afara aerodromului, cererile
pentru emiterea legitimațiilor de aerodrom trebuie să fie făcute
de către societatea angajatoare a persoanelor respective.
4.2.7.5. Se acceptă numai cererile depuse în original (nu se
acceptă copii ale cererilor sau cereri transmise prin fax). Cererile
nesemnate sau incomplete nu vor fi procesate.
4.2.7.6. Cererile pentru emiterea legitimațiilor de aerodrom
și a permiselor de acces pentru vehicule trebuie să conțină:
a) motivul pentru care se solicită accesul (descrierea
atribuțiilor persoanei pentru care se solicită legitimația, iar, în
cazul vehiculului, scopul în care este utilizat acesta) și perioada
pentru care se solicită legitimația/permisul de acces;
b) zonele pentru care se solicită accesul;
c) mențiunea dacă persoana a mai deținut o legitimație de
acces în ultimii 5 ani, categoria de legitimație și organizația
emitentă.
4.2.7.7. Orice cerere pentru emiterea unei legitimații de
aerodrom trebuie să fie însoțită de:
a) o copie a actului de identitate al persoanei (certificat de
naștere, buletin sau carte de identitate, pașaport) pentru care
se solicită emiterea legitimației;
b) cazierul judiciar (obligatoriu în situația în care se solicită
acces într-o zonă de securitate cu acces restricționat), în
următoarele situații:
• pentru personalul pentru care se solicită permis de acces
pentru prima dată;
• dacă au trecut mai mult de 5 ani de la data înregistrării
ultimului cazier depus la organizația emitentă;
c) o fotografie (minimum 3/4 cm) recentă a persoanei pentru
care se solicită legitimația.
4.2.7.8. Face excepție de la prevederile privind obligativitatea
anexării cazierului judiciar personalul care îndeplinește o funcție
ce implică exercițiul autorității publice (Ministerul Transporturilor
și Infrastructurii, Serviciul Român de Informații, Ministerul
Administrației și Internelor, Autoritatea Națională a Vămilor etc.).
4.2.7.9. Legitimația de aerodrom și permisul de acces pentru
vehicule se returnează imediat entității emitente:
a) la cererea entității emitente; sau
b) la încetarea contractului de muncă; sau
c) la schimbarea angajatorului; sau
d) la schimbarea necesității de a avea acces în zonele pentru
care s-a acordat autorizație; sau
e) la expirarea legitimației de aerodrom și a permisului de
acces pentru vehicule; sau
f) la retragerea legitimației de aerodrom și a permisului de
acces pentru vehicule.

4.2.7.10. Entitatea emitentă trebuie notificată imediat în cazul
pierderii, furtului sau nereturnării unei legitimații de aerodrom ori
a unui permis de acces pentru vehicule.
4.2.7.11. Legitimațiile de aerodrom și permisele de acces
pentru vehicule, de tip electronic, trebuie dezactivate imediat în
urma returnării, expirării, retragerii sau notificării pierderii, furtului
ori nereturnării acestora.
4.2.7.12. Pentru a împiedica utilizarea frauduloasă a
legitimațiilor de aerodrom și a permiselor de acces pentru
vehicule trebuie să existe un sistem care să ofere o asigurare
rezonabilă că tentativele de utilizare a legitimațiilor și permiselor
pierdute, furate sau nereturnate sunt detectate. La detectarea
unor astfel de tentative trebuie să se ia măsuri corespunzătoare.
4.2.7.13. La emiterea permiselor de acces pentru vehicule
emitentul se asigură că șoferii sunt calificați să conducă acea
categorie de vehicule pentru care s-a emis permisul și că au fost
instruiți asupra regulilor de siguranță necesar a fi respectate în
zona de operațiuni aeriene a aerodromului.
4.2.8. Reguli pentru portul și uzul legitimațiilor de aerodrom

4.2.8.1. Portul la vedere al legitimațiilor de aerodrom este
obligatoriu pentru toate persoanele (inclusiv vizitatorii), pe toată
perioada cât acestea se află în zonele de securitate cu acces
restricționat ale aerodromului. Fac excepție de la această cerință
situațiile în care portul legitimației de aerodrom este
impracticabil, din motive legate de natura activității sau de
siguranța funcționării unor echipamente, sau poate fi periculos,
contravenind unor reguli de protecție a muncii. Persoanele vor
purta legitimațiile de aerodrom pe îmbrăcămintea exterioară, la
nivelul pieptului. Condițiile în care se aplică excepțiile vor fi
detaliate în programele de securitate ale organizațiilor emitente.
Persoanele exceptate de la portul la vedere al legitimațiilor de
aerodrom sunt obligate să le poarte asupra lor, gata oricând să
le prezinte pentru control personalului de securitate.
4.2.8.2. Legitimațiile de aerodrom sunt strict personale și nu
pot fi utilizate pentru a facilita accesul altor persoane în zonele
cu acces limitat. Fac excepție de la această condiție numai
persoanele (de regulă personal de securitate) desemnate de
administratorul aerodromului să îndeplinească activități de
însoțire în zonele de securitate cu acces restricționat pentru alte
persoane sau vehicule.
4.2.8.3. Când se află în zonele de securitate cu acces
restricționat, deținătorii de legitimații de aerodrom sunt obligați
să prezinte la control legitimația atunci când li se solicită acest
lucru de către personalul cu atribuții specifice.
4.2.8.4. Administratorul aerodromului asigură verificarea, în
mod permanent, a portului corect al legitimațiilor de aerodrom.
Orice persoană care, aflându-se într-o zonă de securitate cu
acces restricționat, este văzută că nu poartă la vedere o
legitimație de aerodrom va fi imediat chestionată de către
personalul de securitate al societății.
4.2.9. Verificarea antecedentelor (background checks)

4.2.9.1. Administratorul aerodromului supune verificării
antecedentelor pe toți angajații săi, precum și pe cei ai
transportatorilor aerieni și ai celorlalte entități de aviație civilă
ale căror activități presupun accesul fără însoțire în zonele de
securitate cu acces restricționat.
4.2.9.2. Verificarea antecedentelor este repetată la intervale
regulate de timp care nu vor depăși 5 ani.
4.2.9.3. Anterior emiterii permisului de acces în zonele de
securitate cu acces restricționat, persoana este supusă verificării
antecedentelor (background checks), astfel:
a) partea I: constă în verificarea ocupării în activități
profesionale și/sau școlare pe o perioadă de 5 ani, calculată să
se împlinească la data începerii verificării; probele ocupării sunt:
carnetul de muncă, diplome/certificate de absolvire a diferitelor
forme de învățământ, alte înscrisuri cu forță probantă;

MONITORUL OFICIAL AL ROMÂNIEI, PARTEA I, Nr. 699/20.X.2010
b) partea a II-a: constă în verificarea cazierului judiciar pe o
perioadă de 5 ani, calculată să se împlinească la data începerii
verificării; înscrisul probator este certificatul de cazier judiciar
emis de organele competente.
4.2.9.4. Etapele verificării antecedentelor (background
checks):
a) persoanei supuse verificării i se cere să completeze un
formular pus la dispoziție de administratorul aerodromului,
având următoarele rubrici:
(i) nume, prenume, nume anterioare;
(ii) denumiri, date de contact, adrese ale angajatorilor
anteriori;
(iii) declarație privind motivele și împrejurările
necontinuității activității pentru intervale care
depășesc 24 de luni consecutiv în perioada de 5 ani
care face obiectul verificării;
(iv) declarație privind condamnările suferite în perioada
de 5 ani care face obiectul verificării;
(v) persoane care pot furniza informații despre persoana
în cauză;
(vi) declarație privind acordul efectuării verificării;
(vii) declarație privind acordul prelucrării datelor cu
caracter personal, în scopul efectuării verificării
antecedentelor (background checks);
b) persoana supusă verificării este identificată, cerându-i-se
să prezinte un document de identitate valabil;
c) se confruntă informațiile furnizate de persoana supusă
verificării cu datele înscrise în documentele prezentate de
aceasta (carnetul de muncă, diplome/certificate de absolvire,
certificatul de cazier judiciar), în termenul de valabilitate prevăzut
de emitent, și altele, precum și, după caz, informațiile obținute
de la angajatorii anteriori, organul care ține evidența cazierului
judiciar, persoanele prevăzute la lit. a) paragraful (v).
4.2.9.5. Criterii de respingere a cererii de emitere a
permisului de acces în zonele cu acces limitat securizate:
a) declarațiile persoanei supuse verificării prevăzute la
pct. 4.2.9.4 lit. a) paragrafele (iii) și (iv) nu coincid cu datele și
informațiile obținute potrivit prevederilor pct. 4.2.9.4 lit. c);
b) din certificatul de cazier judiciar reiese că persoana
supusă verificării a fost condamnată la pedeapsa de închisoare
cu executare mai mare de 2 ani pentru infracțiuni săvârșite cu
intenție.
4.2.9.6. Administratorul emite permise de acces fără însoțitor
în zonele cu acces limitat securizate, fără efectuarea verificării
antecedentelor (background checks), potrivit procedurii
prevăzute la pct. 4.2.9, pentru următoarele persoane:
a) inspectorii AVSEC — care au fost supuși verificării
antecedentelor (background checks) în cadrul procesului de
desemnare prin ordin al ministrului transporturilor și
infrastructurii;
b) personalul autorităților și organelor statului, cu activități
permanente sau temporare pe aeroporturile civile din România,
care a fost supus de angajator verificării antecedentelor
(background checks);
c) membrii echipajelor transportatorilor aerieni străini în ale
căror programe de securitate sunt prevăzute proceduri similare
de verificare a antecedentelor (background checks).
4.2.10. Protecția zonei de operațiuni aeriene a aerodromului, inclusiv a
zonelor de securitate cu acces restricționat

4.2.10.1. Zona de operațiuni aeriene a aerodromului este
separată de zona nonrestricționată a acestuia prin gard
perimetral sau alte obstacole fizice prevăzute cu panouri de
avertizare de securitate, a căror existență și stare sunt controlate
periodic.
4.2.10.2. Administratorul asigură paza aerodromului și a
facilităților acestuia, în conformitate cu prevederile legale în
vigoare.

11

4.2.10.3. Pe timp de noapte, platformele de
îmbarcare/debarcare pentru pasageri și zonele de parcare a
aeronavelor sunt iluminate corespunzător dacă pe acestea se
află parcate aeronave. Vor fi întotdeauna iluminate zonele
vulnerabile, cum ar fi punctele de acces în hangare.
5. Securitatea aeronavei
5.1. Administratorul aerodromului asigură supravegherea
spațiilor de parcare/staționare a aeronavelor, fie acestea
hangare, hale sau zone de parcare în spații libere, pentru a se
asigura că nicio persoană neautorizată nu are acces la
aeronave. Aeronavele parcate în spații libere vor fi protejate
împotriva utilizării abuzive (neautorizate). Ușile hangarelor vor fi
ținute închise, iar în afara orelor de program sau atunci când
personalul autorizat nu este prezent, ușile vor fi ținute încuiate.
5.2. Cheile aeronavelor, ale hangarelor, precum și cele ale
încăperilor în care se țin documentele de bord se păstrează în
locuri sigure, la care au acces numai persoane autorizate din
cadrul societății.
5.3. Cheile aeronavelor și documentele de bord se predau,
dacă este cazul, numai personalului autorizat, pe bază de
proces-verbal.
5.4. Administratorul se asigură că transportatorii aerieni
aplică următoarele măsuri atunci când personalul autorizat al
acestora nu este prezent:
a) țin încuiate și sigilate punctele externe de acces (uși și
panouri de acces) ale aeronavei;
b) dacă aeronava este dotată cu sistem de alarmă, acesta
este armat;
c) scările și alte elemente de acces în aeronavă sunt retrase.
CAPITOLUL II
Măsuri de securitate alternative, specifice pentru
transportatorii aerieni care desfășoară operațiuni
de aviație civilă din toate categoriile prevăzute la art. 1
din Regulamentul (UE) nr. 1.254/2009 al Comisiei
din 18 decembrie 2009
1. Dispoziții generale
1.1. Transportatorul aerian trebuie să asigure implementarea
măsurilor prevăzute în prezentul capitol.
1.2. Prezentele cerințe și măsuri de securitate se
completează cu cerințe și măsuri de securitate aeronautică,
comune pentru aerodromuri (inclusiv aeroporturi și heliporturi) și
transportatori aerieni, prevăzute în cap. III.
2. Declarația-angajament
2.1. Directorul general al transportatorului aerian trebuie să
prezinte ăDeclarația-angajament — transportator aerian”, al
cărei model este prezentat în anexa nr. 2. Această declarație
trebuie semnată de reprezentantul legal al transportatorului
aerian sau de către persoana responsabilă cu securitatea.
ăDeclarația-angajament — transportator aerian” poate fi parte a
programului de securitate.
2.2. ăDeclarația-angajament — transportator aerian”
semnată, în original, rămâne în păstrarea DGITA.
3. Securitatea aeronavei
3.1. Transportatorul aerian va asigura controlul accesului în
spațiile de parcare/staționare a aeronavelor, fie acestea
hangare, hale sau zone de parcare în spații libere, pentru a se
asigura că nicio persoană neautorizată nu are acces la
aeronave. Persoanele străine, cum ar fi vizitatorii, vor fi însoțite
în permanență pe timpul cât se află în aceste spații. Aeronavele
parcate în spații libere vor fi în mod special protejate împotriva
utilizării abuzive (neautorizate). Ușile hangarelor vor fi ținute
închise, iar în afara orelor de program sau atunci când
personalul autorizat nu este prezent, ușile vor fi ținute încuiate.
3.2. Cheile aeronavelor, ale hangarelor, precum și cele ale
încăperilor în care se țin documentele de bord se păstrează în

12

MONITORUL OFICIAL AL ROMÂNIEI, PARTEA I, Nr. 699/20.X.2010

locuri sigure, la care au acces numai persoane autorizate din
cadrul transportatorului aerian.
3.3. Cheile aeronavelor și documentele de bord se predau
numai personalului autorizat, pe bază de proces-verbal.
3.4. Când o aeronavă se află în alte locații decât cele proprii,
iar personalul autorizat al societății nu este prezent, toate
punctele externe de acces (uși și panouri de acces) ale
aeronavei vor fi ținute încuiate și sigilate. Dacă aeronava este
dotată cu sistem de alarmă, acesta va fi armat. Scările și alte
elemente de acces în aeronavă vor fi retrase. Totodată,
transportatorul aerian va asigura paza permanentă a aeronavei.
3.5. Aeronavele transportatorului aerian sunt operate numai
cu piloți proprii, angajați pe bază de contract.
3.6. Înainte de fiecare zbor, echipajul sau altă categorie de
personal al transportatorului aerian, pregătit în domeniul
securității aeronautice, va efectua examinarea de securitate a
aeronavei, conform procedurilor descrise în programul de
securitate.
3.7. Transportatorul aerian se va asigura că deservirea la sol
a aeronavei (alimentare cu combustibil, cu apă, încărcarea
proviziilor de bord, curățenie etc.) în cadrul facilităților proprii va
fi întotdeauna supravegheată de către un membru al
departamentului de zbor.
3.8. Transportatorul aerian se va asigura că deservirea la sol
a aeronavei (alimentare cu combustibil, cu apă, încărcarea
proviziilor de bord, curățenie etc.) în alte facilități decât cele
proprii va fi întotdeauna supravegheată de către un membru al
echipajului de comandă.
4. Verificarea și validarea entității care solicită închirierea
serviciului de transport aerian (agenție de închiriere curse
de zbor, client sau proprietar)
4.1. Scopul verificării și validării este de a se stabili dacă
entitatea care solicită închirierea serviciului de transport aerian
îndeplinește condițiile de acordare a statutului de client
cunoscut.
4.2. Transportatorul aerian va acorda statutul de client
cunoscut numai acelor entități care îndeplinesc următoarele
condiții:
a) Zboruri comerciale:
• entitatea comunică transportatorului aerian, odată cu
solicitarea, datele de identificare ale acesteia: adresa sediului
principal, numărul de înregistrare la registrul comerțului, natura
activității de bază, forma de proprietate etc.;
• entitatea declară că:
— are angajat personal de încredere pentru activitățile
de închiriere a serviciilor de transport aerian;
— are un program de recrutare a personalului care
asigură angajarea de personal integru din punct de vedere
profesional și moral;
— dispune de un protocol (proceduri) de închiriere care
asigură integritatea procesului de închiriere.
• există un acord scris (contract) între entitate și
transportatorul aerian care detaliază termenii și condițiile de
furnizare a serviciului de transport aerian. Acest acord va conține
o listă exhaustivă a pasagerilor care urmează să aibă acces
direct la aeronavele transportatorului aerian care va furniza
următoarele date despre fiecare pasager: numele și prenumele,
naționalitatea, data nașterii și seria și numărul actului de
identitate;
• plățile pentru serviciul de transport aerian se vor face numai
prin cărți de credit, transfer bancar sau altă metodă de plată
directă din contul entității. Transportatorul aerian nu va accepta
plata cash sau plățile făcute prin terți.
b) Zboruri necomerciale:
• transportatorul aerian, în calitate de deținător al aeronavei,
stabilește cu departamentul său operațional un acord care va
conține următoarele elemente:

— transportatorul aerian se asigură că are un sistem de
recrutare/angajare a personalului care garantează integritatea
angajaților săi;
— transportatorul aerian stabilește cu departamentul
său operațional o listă aprobată de pasageri care au dreptul de
a închiria aeronavele companiei. Acordul va conține un protocol
prin care aceste persoane (ășefi de delegație”) pot să valideze
pasagerii care îi însoțesc;
— transportatorul aerian stabilește cu departamentul
său operațional o procedură de închiriere care asigură
integritatea procesului de închiriere.
5. Identificarea pasagerului pentru stabilirea statutului
de pasager cunoscut
5.1. Transportatorul aerian se asigură că rezultatul
verificărilor de la pct. 4 este pozitiv.
5.2. Transportatorul aerian va obține în avans din partea
beneficiarului serviciului de transport aerian lista pasagerilor cu
toate datele necesare stabilirii identității acestora.
5.3. Înainte de fiecare zbor, transportatorul aerian va întocmi
lista de pasageri (passenger manifest), care va conține, pentru
fiecare pasager, următoarele date: numele, naționalitatea, data
nașterii, seria și numărul actului de identitate.
5.4. Dacă zborul este comercial, transportatorul aerian va
solicita beneficiarului ca, împreună cu lista de pasageri, să
transmită și o declarație prin care să confirme, după caz, că
fiecare pasager:
— este proprietarul/un proprietar, un director sau un simplu
angajat al beneficiarului; sau
— este un partener în cadrul societății beneficiarului; sau
— lucrează pentru beneficiar în baza unui contract sau
pentru remunerație.
5.5. Dacă zborul este necomercial, departamentul
operațional al transportatorului aerian va solicita conducerii
societății ca, împreună cu lista de pasageri, să transmită și o
declarație prin care să confirme, după caz, că fiecare pasager:
— este proprietarul/un proprietar, un director sau un simplu
angajat al operatorului aerian; sau
— este un partener în cadrul operatorului aerian; sau
— lucrează pentru operatorul aerian în baza unui contract
sau pentru remunerație.
6. Măsuri de securitate pentru pasageri și bagaje
6.1. Înainte de îmbarcarea pentru zbor, un reprezentat
autorizat al transportatorului aerian din cadrul echipajului de
zbor, echipajului de cabină sau din cadrul altei structuri a
societății, trebuie:
— să verifice identitatea fiecărui pasager, prin confruntarea
datelor de identitate din lista de pasageri cu cele din
documentele de identitate ale pasagerilor. Sunt acceptate numai
documente de identitate emise de autorități competente ale
statului (buletin, carte de identitate, pașaport), care conțin o
fotografie a persoanei;
— să stabilească, după terminarea verificării, că toți
pasagerii care se îmbarcă au fost incluși în lista de pasageri;
— să solicite pasagerilor să își identifice fiecare bagaj.
Bagajele care nu pot fi identificate ca aparținând unui pasager
vor fi îndepărtate;
— să se asigure că, după preluarea bagajelor de la pasageri
și până la încărcarea acestora în aeronavă, nicio persoană
neautorizată nu are acces la bagaje.
6.2. În situația în care nu sunt îndeplinite cerințele de la
pct. 5.3 și 6.1, transportatorul aerian va refuza îmbarcarea
pasagerilor și încărcarea bagajelor acestora în aeronavă.
Transportatorul aerian va permite îmbarcarea acestor pasageri
numai după supunerea acestora și a bagajelor lor controalelor
de securitate prevăzute în Programul național de securitate
aeronautică și în actele normative ale Uniunii Europene din
domeniul securității aviației civile.

MONITORUL OFICIAL AL ROMÂNIEI, PARTEA I, Nr. 699/20.X.2010
6.3. În situația în care cerințele de la pct. 5.3 și 6.1 sunt
îndeplinite, iar pasagerii au ca destinație un aeroport (se
consideră că operatorul aeroportuar aplică măsurile de
securitate prevăzute de standardele de bază ale Uniunii
Europene din domeniul securității aviației civile) sau o zonă
demarcată a unui aeroport, transportatorul aerian va notifica
aeroportului respectiv, în avans, despre categoria zborului.
CAPITOLUL III
Măsuri de securitate aeronautică alternative, comune
pentru aerodromuri (inclusiv aeroporturi și heliporturi)
și transportatori aerieni, aplicabile pentru operațiunile
de aviație civilă din toate categoriile prevăzute la art. 1
din Regulamentul (UE) nr. 1.254/2009 al Comisiei din
18 decembrie 2009
1. Dispoziții generale
Administratorul aerodromului (inclusiv aeroportului sau
heliportului) sau al părților de aeroport desemnate ca zone
demarcate ale aeroporturilor și transportatorul aerian trebuie să
asigure implementarea măsurilor de securitate prevăzute în
prezentul capitol, suplimentar măsurilor prevăzute, după caz, în
cap. I sau în cap. II.
2. Programul de securitate
2.1. Entitățile prevăzute la pct. 1 trebuie să elaboreze, în
formă scrisă, să aplice și să actualizeze un program de
securitate, care să descrie metodele și procedurile de securitate
pe care le aplică pentru implementarea măsurilor de securitate
prevăzute în prezentul capitol.
2.2. Programul de securitate sau un document separat
trebuie să descrie modul în care entitățile prevăzute la pct. 1
urmează să monitorizeze respectarea metodelor și procedurile
de securitate prevăzute în programul de securitate.
2.3. Programul de securitate trebuie să indice persoana
responsabilă de elaborarea și actualizarea acestuia și de
informarea DGITA cu privire la orice modificări ale acestuia.
2.4. Programul de securitate trebuie să descrie rolul și
responsabilitățile personalului de conducere în implementarea
măsurilor de securitate, atribuțiile personalului cu atribuții de
securitate, structura de securitate a aerodromului/
transportatorului aerian, precum și măsurile și procedurile legate
de furnizarea și protecția informațiilor sensibile referitoare la
măsurile de securitate aplicabile și la mijloacelor de comunicație
din dotare.
2.5. În cazul aerodromului, programul de securitate trebuie
să descrie și caracteristicile fizice și facilitățile aerodromului,
astfel:
— descrierea generală a aerodromului/părților de aeroport
desemnate ca zone demarcate ale aeroportului;
— planul general și descrierea zonelor și facilităților
relevante;
— zonele de securitate ale aerodromului/părților de aeroport
desemnate ca zone demarcate ale aeroportului;
— programul de funcționare al aerodromului/părților de
aeroport desemnate ca zone demarcate ale aeroportului;
— categorii de activități ce se desfășoară pe aerodrom/în
părțile de aeroport desemnate ca zone demarcate ale
aeroportului.
2.6. Programul de securitate menționat la pct. 2.1, precum și
amendamentele la acesta se supun aprobării DGITA.
3. Persoana responsabilă de aplicarea programului de
securitate
3.1. Entitățile prevăzute la pct. 1 trebuie să desemneze cel
puțin o persoană care să fie responsabilă de aplicarea
programului de securitate aprobat.
3.2. Persoana prevăzută la pct. 3.1 trebuie să fi trecut cu
succes printr-o verificare a antecedentelor, în conformitate cu
prevederile pct. 4.2.9 din cap. I.

13

4. Controlul intern al calității
Entitățile prevăzute la pct. 1 aplică măsurile de control intern
al calității prevăzute mai jos:
4.1. Revizuirea programului de securitate

4.1.1. Responsabilul de securitate va menține și va actualiza
în mod regulat programul de securitate pentru a se asigura că
acesta este în conformitate cu cerințele comunitare și naționale
și că reflectă cu acuratețe procedurile operaționale ale societății.
4.1.2. Responsabilul de securitate va informa Ministerul
Transporturilor și Infrastructurii (MTI)/DGITA despre orice
amendament la programul de securitate și, în special, despre
orice modificare a adresei societății.
4.2. Măsuri de control intern al calității

4.2.1. Entitățile prevăzute la pct. 1 asigură evaluarea, la
intervale regulate de timp, a măsurilor, procedurilor și metodelor
de securitate aeronautică pe care le aplică, în scopul de a
asigura conformitatea cu cerințele naționale și comunitare din
domeniul securității aeronautice. Acestea elaborează și aplică
măsuri de control al calității pentru a asigura eficacitatea și
eficiența măsurilor, procedurilor și metodelor de securitate
aeronautică. Măsurile de control al calității sunt descrise într–un
program anual care încorporează verificarea măsurilor,
procedurilor și metodelor de securitate aeronautică prevăzute
în programul de securitate al societății.
4.2.2. Programul anual de control intern al calității va conține
scopul verificărilor, frecvența acestora, precum și procedurile de
analiză și raportare. Aceste proceduri vor include pe cele privind
consemnarea implementării măsurilor de securitate, precum și
pe cele privind raportarea deficiențelor către persoana
responsabilă de controlul intern al calității la nivelul societății.
4.2.3. Programul anual de control intern al calității va descrie
mecanismul stabilit pentru aplicarea măsurilor corective în cazul
deficiențelor identificate. De asemenea, va fi descrisă procedura
de verificare a faptului că măsurile corective au fost
implementate în mod corespunzător.
4.3. Raportarea către MTI/DGITA

Entitățile prevăzute la pct. 1 asigură transmiterea, anuală, la
MTI/DGITA a raportului cu privire la rezultatele măsurilor de
control intern al calității.
5. Recrutarea și pregătirea personalului
5.1. Entitățile prevăzute la pct. 1 asigură recrutarea și
pregătirea personalului, pe grupuri-țintă, în conformitate cu
Programul de pregătire a personalului al societății, întocmit în
baza Programului național de pregătire în domeniul securității
aeronautice — PNPSA, aprobat prin Ordinul ministrului
transporturilor nr. 870/2008.
5.2. Întregul personal a cărui prezență în zonele de securitate
cu acces restricționat ale aeroportului sau ale aerodromului,
inclusiv ale heliportului, este necesară și pentru care se emit
documente de acces în aceste zone va urma cursuri periodice
de pregătire (awareness training), care vor include informări
privind riscurile din domeniul securității aviației civile și
instrucțiuni privind raportarea, către autoritățile cu atribuții în
domeniul securității aeronautice, a oricărui eveniment care
poate să constituie o amenințare la adresa securității
operațiunilor aviației civile.
6. Raportarea incidentelor de securitate
6.1. Generalități

6.1.1. În cazul unui act de intervenție ilicită, a unei tentative
de deturnare sau a unei deturnări, a unei amenințări cu bombă
la sol ori în cazul altui eveniment de securitate aeronautică,
entitățile prevăzute la pct. 1.1 vor asigura raportarea
evenimentului imediat la DGITA din cadrul MTI, în conformitate
cu prevederile Reglementării aeronautice civile române —
RACR-ROAII-ESAC — Raportarea obligatorie a actelor de
intervenție ilicită și a evenimentelor care privesc securitatea
aviației civile, aprobată prin Ordinul ministrului transporturilor,

14

MONITORUL OFICIAL AL ROMÂNIEI, PARTEA I, Nr. 699/20.X.2010

construcțiilor și turismului nr. 1.132/2004, publicat în Monitorul
Oficial al României, Partea I, nr. 784 din 26 august 2004.
6.2. Descrierea procedurilor de raportare a incidentelor de
securitate

6.2.1. Procedurile de raportare a incidentelor de securitate
se descriu în programul de securitate al societății. Acesta va
conține cel puțin următoarele informații:
a) datele de contact ale DGITA și ale societății care
raportează incidentul;
b) persoana desemnată pentru comunicarea cu autoritățile
abilitate pe linie de securitate aeronautică, de regulă,
responsabilul cu securitatea aeronautică al societății. În cazuri
speciale, directorul general al societății poate desemna o altă
persoană pentru menținerea contactului cu autoritățile legale,
cu condiția ca aceasta să facă parte din comitetul de criză al
societății.
7. Managementul situațiilor de criză
7.1. Managementul situațiilor de criză urmărește reducerea
la minim a efectelor acestor situații, obiectivele majore fiind
salvarea și protejarea vieților omenești, precum și menținerea
la un nivel cât mai apropiat de normalitate a activităților
operaționale de aviație civilă.
7.2. Pentru realizarea obiectivelor prevăzute la pct. 7.1,
entitățile prevăzute la pct. 1.1 elaborează, actualizează și aplică
Planul de management al situațiilor de criză.
7.3. Planul de management al situațiilor de criză conține
următoarele elemente:
a) tipul situațiilor de criză avute în vedere la elaborarea
planului, cum sunt: pericole privind aeronava, sabotaj la
aeroport, amenințare cu bombă, capturarea nelegală a
aeronavei, incidente referitoare la bunurile periculoase, incendii
la facilitățile aeroportului, dezastre naturale;

b) prevederi și proceduri pentru coordonarea acțiunilor
diferitelor entități participante la rezolvarea crizei;
c) rolul și responsabilitățile fiecărei entități participante la
rezolvarea crizei, pentru fiecare tip de situație de criză;
d) prevederi privind cooperarea cu structurile autorității
publice locale (poliție), unde este cazul;
e) numele și datele de contact ale autorităților și persoanelor
cu responsabilități specifice;
f) hărți ale aeroportului, ale aerodromului, inclusiv ale
heliportului, și ale vecinătăților sale;
g) prevederi referitoare la aplicarea permanentă a măsurilor
de securitate aeronautică pe durata unor eventuale acte de
intervenție ilicită, incidente de securitate, conflicte de muncă sau
modificare a nivelului de amenințare;
h) prevederi privind stabilirea și dispunerea unui centru fix
de conducere a acțiunilor de răspuns, disponibil pe toată durata
situației de criză.
CAPITOLUL IV
Dispoziții finale
1. MTI, prin DGITA, poate să acorde exceptări de la aplicarea
unora dintre măsurile de securitate alternative prevăzute la
cap. I entităților prevăzute la art. 2 lit. a) din ordin care nu
desfășoară activități de transport aerian comercial de pasageri.
2. Pentru acordarea exceptărilor prevăzute la pct. 1, entitatea
trebuie să transmită o solicitare la DGITA și să declare, în scris,
că nu desfășoară activități de transport aerian comercial de
pasageri.
3. Anexele nr. 1 și 2 fac parte integrantă din prezentele
măsuri de securitate alternative.

ANEXA Nr. 1
la măsurile de securitate alternative

Declarația-angajament — administrator aerodrom
Denumirea societății:
...................................
Forma de organizare/Datele de identificare:
Adresa societății:
..........................................
În conformitate cu prevederile Ordinului ministrului transporturilor și infrastructurii nr. 755/2010 pentru aprobarea măsurilor
de securitate alternative pentru operațiunile de aviație civilă din toate categoriile prevăzute la art. 1 din Regulamentul (UE)
nr. 1.254/2009 al Comisiei din 18 decembrie 2009 de stabilire a criteriilor care să permită statelor membre să deroge de la
standardele de bază comune privind securitatea aviației civile și să adopte măsuri de securitate alternative,
subsemnatul,
, în numele
(numele societății), declar că:
— după câte știu, informațiile cuprinse în programul de securitate al societății sunt adevărate și corecte;
— practicile și procedurile prevăzute în acest program de securitate vor fi aplicate și menținute la aerodromul pe care
societatea îl administrează;
— programul de securitate va fi actualizat și adaptat pentru a ține seama de toate modificările relevante aduse ulterior
legislației române din domeniul securității aviației civile, cu excepția cazului în care [numele societății] informează Ministerul
Transporturilor și Infrastructurii — Direcția generală infrastructură și transport aerian (MTI—DGITA) că nu mai dorește să
funcționeze ca administrator al aerodromului;
—
(numele societății) va informa MTI—DGITA în scris despre:
a) modificări minore aduse programului său de securitate, cum ar fi numele societății, numele și datele de contact ale
persoanei responsabile cu securitatea, cu promptitudine și cel târziu în termen de 10 zile lucrătoare; și
b) modificări majore planificate, cum ar fi proceduri noi de aplicare a măsurilor de securitate, lucrări de construcție majore
care ar putea afecta conformitatea acesteia cu legislația română din domeniul securității aviației civile sau modificarea adresei, cu
cel puțin 15 zile lucrătoare înainte de data începerii lor/modificării planificate.
— în scopul asigurării conformității cu legislația română din domeniul securității aviației civile,
(numele societății) va coopera în totalitate în cadrul tuturor inspecțiilor pe care le va efectua MTI—DGITA, după cum i se solicită,
și va acorda acces la toate documentele, conform solicitărilor formulate de inspectori;
—
(numele societății) va informa MTI—DGITA despre orice încălcare gravă a normelor de securitate
și despre orice circumstanță care ridică suspiciuni cu privire la securitatea aerodromului, în special despre orice tentativă de acces
neautorizat în zonele de securitate cu acces restricționat sau la bordul unei aeronave pregătite pentru zbor;

MONITORUL OFICIAL AL ROMÂNIEI, PARTEA I, Nr. 699/20.X.2010

15

—
(numele societății) se va asigura că întregul personal relevant beneficiază de o pregătire
corespunzătoare și este conștient de responsabilitățile în materie de securitate care îi revin în cadrul programului de securitate al
societății; și
—
(numele societății) va informa MTI—DGITA în cazul în care:
a) își încetează activitatea;
b) nu se mai ocupă de administrarea aerodromului; sau
c) nu mai poate îndeplini cerințele legislației române din domeniul securității aviației civile relevante.
Îmi asum întreaga responsabilitate pentru cele declarate în prezenta.
Numele:
Funcția în cadrul societății:
Data:
Semnătura:

ANEXA Nr. 2
la măsurile de securitate alternative

Declarația-angajament — transportator aerian
Denumirea societății:
....................................
Forma de organizare/Datele de identificare:
Adresa societății:
..........................................
În conformitate cu prevederile Ordinului ministrului transporturilor și infrastructurii nr. 755/2010 pentru aprobarea măsurilor
de securitate alternative pentru operațiunile de aviație civilă din toate categoriile prevăzute la art. 1 din Regulamentul (UE)
nr. 1.254/2009 al Comisiei din 18 decembrie 2009 de stabilire a criteriilor care să permită statelor membre să deroge de la
standardele de bază comune privind securitatea aviației civile și să adopte măsuri de securitate alternative,
subsemnatul,
, în numele
(numele societății), declar că:
— după câte știu, informațiile cuprinse în programul de securitate al societății sunt adevărate și corecte;
— practicile și procedurile prevăzute în acest program de securitate vor fi aplicate și menținute de către transportatorul
aerian;
— programul de securitate va fi actualizat și adaptat pentru a ține seama de toate modificările relevante aduse ulterior
legislației române din domeniul securității aviației civile, cu excepția cazului în care
(numele societății)
informează Ministerul Transporturilor și Infrastructurii — Direcția generală infrastructură și transport aerian (MTI—DGITA) că nu
mai dorește să funcționeze ca transportator aerian;
—
(numele societății) va informa MTI—DGITA în scris despre:
a) modificări minore aduse programului său de securitate, cum ar fi numele societății, numele și datele de contact ale
persoanei responsabile cu securitatea, cu promptitudine și cel târziu în termen de 10 zile lucrătoare; și
b) modificări majore planificate, cum ar fi proceduri noi de aplicare a măsurilor de securitate sau modificarea adresei, cu
cel puțin 15 zile lucrătoare înaintea modificării planificate.
— în scopul asigurării conformității cu legislația română din domeniul securității aviației civile,
(numele societății) va coopera în totalitate în cadrul tuturor inspecțiilor pe care le va efectua MTI—DGITA, după cum i se solicită,
și va acorda acces la toate documentele, conform solicitărilor formulate de inspectori;
—
(numele societății) va informa MTI—DGITA despre orice încălcare gravă a normelor de securitate
și despre orice circumstanță care ridică suspiciuni cu privire la securitatea aeronavei, în special despre orice tentativă de acces
neautorizat la bordul unei aeronave pregătite pentru zbor;
—
(numele societății) se va asigura că întregul personal relevant beneficiază de o pregătire
corespunzătoare și este conștient de responsabilitățile în materie de securitate care îi revin în cadrul programului de securitate al
societății; și
—
(numele societății) va informa MTI—DGITA în cazul în care:
a) își încetează activitatea;
b) nu mai desfășoară operațiuni de transport aerian; sau
c) nu mai poate îndeplini cerințele legislației române din domeniul securității aviației civile relevante.
Îmi asum întreaga responsabilitate pentru cele declarate în prezenta.
Numele:
Funcția în cadrul societății:
Data:
Semnătura:

16

MONITORUL OFICIAL AL ROMÂNIEI, PARTEA I, Nr. 699/20.X.2010

A C TE AL E COMISIEI DE S UPRAVEG HERE A ASI G URĂR I L O R
COMISIA DE SUPRAVEGHERE A ASIGURĂRILOR

DECIZIE
privind aprobarea cererii Societății Comerciale ăAlgoritm Broker de Asigurare” — S.R.L.
de încetare a activității
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
București, cod de înregistrare fiscală 14045240/1.07.2001, reprezentată legal prin președinte, în temeiul art. 4 alin. (19), precum
și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările și
completările ulterioare,
în baza hotărârii Consiliului Comisiei de Supraveghere a Asigurărilor, consemnată în procesul-verbal al ședinței din data
de 28 septembrie 2010, conform art. 4 alin. (22) din Legea nr. 32/2000, cu modificările și completările ulterioare, în cadrul căreia
a fost analizată Nota nr. XII.3.364 din 30 septembrie 2010 privind controlul efectuat ca urmare a cererii de încetare a activității, la
Societatea Comercială ăAlgoritm Broker de Asigurare” — S.R.L., cu sediul în municipiul Brăila, Bd. Independenței nr. 12, bl. B3,
sc. 1, et. 3, ap. 17, județul Brăila, J09/219/15.04.1998, CUI 10500143, RBK-012/10.04.2003, reprezentată legal de doamna Daniela
Alina Radu, director general/administrator,
a constatat următoarele:
Societatea Comercială ăAlgoritm Broker de Asigurare” — S.R.L. a virat către societățile de asigurare primele de asigurare
încasate, conform termenelor și clauzelor stipulate în contracte și a notificat societăților de asigurare încetarea contractelor de
mandat/intermediere încheiate cu acestea.
Din evidențele Comisiei de Supraveghere a Asigurărilor rezultă că Societatea Comercială ăAlgoritm Broker de Asigurare” —
S.R.L. nu are debite în contul taxei de funcționare datorate.
Față de motivele arătate, în scopul apărării drepturilor asiguraților și al promovării stabilității activității de asigurare în
România, Consiliul Comisiei de Supraveghere a Asigurărilor a hotărât, în ședința din data de 28 septembrie, aprobarea cererii
Societății Comerciale ăAlgoritm Broker de Asigurare” — S.R.L. de retragere a autorizației,
drept care d e c i d e:
Art. 1. — În conformitate cu prevederile art. 5 lit. g) și ale
art. 35 alin. (7) lit. e) din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, se retrage autorizația de funcționare a
Societății Comerciale ăAlgoritm Broker de Asigurare” — S.R.L.,
cu sediul în municipiul Brăila, Bd. Independenței nr. 12, bl. B3,

sc. 1, et. 3, ap. 17, județul Brăila, J09/219/15.04.1998, CUI
10500143, RBK-012/10.04.2003, reprezentată legal de doamna
Daniela Alina Radu, director general/administrator.
Art. 2. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 14 octombrie 2010.
Nr. 829.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 699/20.X.2010 conține 16 pagini.

Prețul: 3,20 lei

&JUYDGY|446854]
ISSN 1453—4495

