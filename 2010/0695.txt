Anul 178 (XXII) — Nr. 695

PARTEA I

LEGI, DECRETE, HOTĂRÂRI ȘI ALTE ACTE

Luni, 18 octombrie 2010

SUMAR
Nr.

179.

944.

184.

949.

187.

952.

189.
954.

Pagina
LEGI ȘI DECRETE
— Lege privind respingerea Ordonanței Guvernului
nr. 25/2008 pentru modificarea și completarea
Ordonanței de urgență a Guvernului nr. 196/2005
privind Fondul pentru mediu ......................................
— Decret pentru promulgarea Legii privind
respingerea Ordonanței Guvernului nr. 25/2008 pentru
modificarea și completarea Ordonanței de urgență a
Guvernului nr. 196/2005 privind Fondul pentru
mediu..........................................................................
— Lege pentru aprobarea Ordonanței de urgență a
Guvernului nr. 38/2010 privind transmiterea unor
bunuri mobile, proprietate privată a statului, din
administrarea și evidența proprie a Ministerului
Apărării Naționale în administrarea unor operatori
economici din industria de apărare, aflați sub
autoritatea Ministerului Economiei, Comerțului și
Mediului de Afaceri ....................................................
— Decret privind promulgarea Legii pentru aprobarea
Ordonanței de urgență a Guvernului nr. 38/2010
privind transmiterea unor bunuri mobile, proprietate
privată a statului, din administrarea și evidența proprie
a Ministerului Apărării Naționale în administrarea unor
operatori economici din industria de apărare, aflați sub
autoritatea Ministerului Economiei, Comerțului și
Mediului de Afaceri ....................................................
— Lege privind aprobarea Ordonanței de urgență a
Guvernului nr. 30/2010 pentru modificarea și
completarea Ordonanței de urgență a Guvernului
nr. 60/2009 privind unele măsuri în vederea
implementării programului ăPrima casă” ....................
— Decret pentru promulgarea Legii privind aprobarea
Ordonanței de urgență a Guvernului nr. 30/2010
pentru modificarea și completarea Ordonanței de
urgență a Guvernului nr. 60/2009 privind unele măsuri
în vederea implementării programului ăPrima casă”
— Lege privind retrocedarea către Biblioteca
Academiei Române a unor documente istorice reținute
în mod abuziv la Arhivele Naționale ale României ....
— Decret pentru promulgarea Legii privind
retrocedarea către Biblioteca Academiei Române a
unor documente istorice reținute în mod abuziv la
Arhivele Naționale ale României ................................

2

2

3–4

4

4–5

5

6

6

Nr.
190. — Lege pentru aprobarea Ordonanței Guvernului
nr. 4/2010 privind instituirea Infrastructurii naționale
pentru informații spațiale în România ........................
955. — Decret privind promulgarea Legii pentru aprobarea
Ordonanței Guvernului nr. 4/2010 privind instituirea
Infrastructurii naționale pentru informații spațiale în
România ....................................................................
192. — Lege privind trecerea unor drumuri forestiere din
domeniul public al statului și din administrarea Regiei
Naționale a Pădurilor — Romsilva în domeniul public
al unor unități administrativ-teritoriale și în
administrarea consiliilor locale ale acestora ..............
957. — Decret pentru promulgarea Legii privind trecerea
unor drumuri forestiere din domeniul public al statului
și din administrarea Regiei Naționale a Pădurilor —
Romsilva în domeniul public al unor unități
administrativ-teritoriale și în administrarea consiliilor
locale ale acestora ....................................................
958. — Decret privind conferirea Ordinului Meritul Industrial
și Comercial în grad de Cavaler ................................
959. — Decret privind conferirea Ordinului Național Pentru
Merit în grad de Mare Ofițer ......................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
230. — Ordin al ministrului agriculturii și dezvoltării rurale
pentru aprobarea Procedurii de lucru privind
implementarea Regulamentului (CE) nr. 485/2008 al
Consiliului din 26 mai 2008 privind controalele
efectuate de statele membre cu privire la operațiunile
care fac parte din sistemul de finanțare prin Fondul
european de garantare agricolă ................................
2.413. — Ordin al ministrului finanțelor publice pentru
modificarea alin. (4) al art. 7 din Precizările referitoare
la aplicarea Legii nr. 348/2004 privind denominarea
monedei naționale de către Trezoreria Statului,
aprobate prin Ordinul ministrului finanțelor publice
nr. 888/2005 ..............................................................
5.218. — Ordin al ministrului educației, cercetării, tineretului
și sportului privind aprobarea Metodologiei de
organizare și desfășurare a probelor specifice din
cadrul examenului de bacalaureat susținute de
absolvenții secțiilor bilingve româno-spaniole ............

Pagina

7–8

8

8–9

9

10
10

11–13

13

14–16

2

MONITORUL OFICIAL AL ROMÂNIEI, PARTEA I, Nr. 695/18.X.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind respingerea Ordonanței Guvernului nr. 25/2008
pentru modificarea și completarea Ordonanței de urgență
a Guvernului nr. 196/2005 privind Fondul pentru mediu
Parlamentul României adoptă prezenta lege.
Articol unic. — Se respinge Ordonanța Guvernului nr. 25/2008 pentru
modificarea și completarea Ordonanței de urgență a Guvernului nr. 196/2005
privind Fondul pentru mediu, adoptată în temeiul art. 1 pct. III.5 din Legea
nr. 142/2008 privind abilitarea Guvernului de a emite ordonanțe, publicată în
Monitorul Oficial al României, Partea I, nr. 628 din 29 august 2008.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 179.

PREȘEDINTELE ROMÂNIEI

DECRET
pentru promulgarea Legii privind respingerea
Ordonanței Guvernului nr. 25/2008 pentru modificarea
și completarea Ordonanței de urgență a Guvernului
nr. 196/2005 privind Fondul pentru mediu
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind respingerea Ordonanței
Guvernului nr. 25/2008 pentru modificarea și completarea Ordonanței de urgență
a Guvernului nr. 196/2005 privind Fondul pentru mediu și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 octombrie 2010.
Nr. 944.

3

MONITORUL OFICIAL AL ROMÂNIEI, PARTEA I, Nr. 695/18.X.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței de urgență a Guvernului nr. 38/2010 privind transmiterea
unor bunuri mobile, proprietate privată a statului, din administrarea și evidența proprie
a Ministerului Apărării Naționale în administrarea unor operatori economici din industria
de apărare, aflați sub autoritatea Ministerului Economiei, Comerțului și Mediului de Afaceri
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 38 din 14 aprilie 2010 privind transmiterea unor
bunuri mobile, proprietate privată a statului, din administrarea și
evidența proprie a Ministerului Apărării Naționale în
administrarea unor operatori economici din industria de apărare,
aflați sub autoritatea Ministerului Economiei, Comerțului și
Mediului de Afaceri, publicată în Monitorul Oficial al României,
Partea I, nr. 274 din 27 aprilie 2010, cu următoarele modificări:
1. La articolul 1 alineatul (1), partea introductivă se
modifică și va avea următorul cuprins:
ăArt. 1. — (1) Prin derogare de la prevederile art. 50 din
Legea nr. 346/2006 privind organizarea și funcționarea
Ministerului Apărării Naționale, cu modificările ulterioare, se
abilitează Ministerul Apărării Naționale să transmită din

administrarea și evidența proprie în administrarea unor operatori
economici din industria de apărare aflați sub autoritatea
Ministerului Economiei, Comerțului și Mediului de Afaceri,
prevăzuți în anexa care face parte integrantă din prezenta
ordonanță de urgență, bunuri mobile, proprietate privată a
statului, cu specific militar, de resortul intendenței, armamentului,
munițiilor, explozivilor, blindatelor, automobilelor, autospecialelor,
tractoarelor, remorcilor, navelor maritime și fluviale, aeronavelor
și cele rezultate din cercetarea științifică, care îndeplinesc cel
puțin una dintre următoarele condiții:”.
2. Anexa se modifică și se înlocuiește cu anexa care face
parte integrantă din prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 184.

ANEXĂ
(Anexa la Ordonanța de urgență a Guvernului nr. 38/2010)

O P E R AT O R I I E C O N O M I C I

din industria de apărare, aflați sub autoritatea Ministerului Economiei,
Comerțului și Mediului de Afaceri
Nr.
crt.

Operatorul economic

1.

Compania Națională ROMARM — S.A.

2.

Societatea Comercială TOHAN Zărnești — S.A.

3.

Societatea Comercială CARFIL Brașov — S.A.

4.

Societatea Comercială METROM Brașov — S.A.

5.

Societatea Comercială Uzina Mecanică Cugir — S.A.

6.

Societatea Comercială Fabrica de Arme Cugir — S.A.

7.

Societatea Comercială Uzina Mecanică Sadu — S.A.

8.

Societatea Comercială Uzina Mecanică Plopeni — S.A.

9.

Societatea Comercială Uzina Mecanică Mija — S.A.

10.

Societatea Comercială Uzina Automecanica Moreni — S.A.

11.

Societatea Comercială Uzina Mecanică București — S.A.

12.

Societatea Comercială Electromecanica Ploiești — S.A.

4

MONITORUL OFICIAL AL ROMÂNIEI, PARTEA I, Nr. 695/18.X.2010
Nr.
crt.

Operatorul economic

13.
14.
15.
16.

Societatea Comercială Fabrica de Pulberi Făgăraș — S.A.
Societatea Comercială PIROCHIM Victoria — S.A.
Societatea Comercială U.P.S. Dragomirești — S.A.
Societatea Comercială ARSENAL Reșița — S.A.

17.
18.
19.
20.
21.

Societatea Comercială Șantierul Naval Mangalia — S.A.
Societatea Comercială IAR — S.A. Brașov
Societatea Comercială AVIOANE — S.A. Craiova
Societatea Comercială ROMAERO — S.A.
Societatea Comercială CONSTRUCȚII AERONAUTICE — S.A.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 38/2010 privind transmiterea
unor bunuri mobile, proprietate privată a statului,
din administrarea și evidența proprie a Ministerului Apărării
Naționale în administrarea unor operatori economici
din industria de apărare, aflați sub autoritatea Ministerului
Economiei, Comerțului și Mediului de Afaceri
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței de urgență
a Guvernului nr. 38/2010 privind transmiterea unor bunuri mobile, proprietate
privată a statului, din administrarea și evidența proprie a Ministerului Apărării
Naționale în administrarea unor operatori economici din industria de apărare, aflați
sub autoritatea Ministerului Economiei, Comerțului și Mediului de Afaceri, și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 octombrie 2010.
Nr. 949.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 30/2010
pentru modificarea și completarea Ordonanței de urgență a Guvernului nr. 60/2009
privind unele măsuri în vederea implementării programului ăPrima casă”
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 30 din 31 martie 2010 pentru modificarea și

completarea Ordonanței de urgență a Guvernului nr. 60/2009
privind unele măsuri în vederea implementării programului

MONITORUL OFICIAL AL ROMÂNIEI, PARTEA I, Nr. 695/18.X.2010
ăPrima casă”, publicată în Monitorul Oficial al României, Partea I,
nr. 243 din 16 aprilie 2010, cu următoarele modificări:
1. La articolul I punctul 1, alineatul (1) al articolului 1 va
avea următorul cuprins:
ăArt. 1. — (1) Se aprobă programul «Prima casă», denumit
în continuare Programul, ca program guvernamental care are
ca obiect facilitarea accesului persoanelor fizice la achiziția sau
construirea unei locuințe prin contractarea de credite garantate
de stat. Locuințele pot fi construite de beneficiarii care dețin în
proprietate terenul pe care urmează să se construiască locuința
sau prin asociații fără personalitate juridică, cel puțin unul dintre
asociați fiind proprietarul terenului pe care urmează să se
construiască locuințele.”

5

2. La articolul I punctul 1, litera a) a alineatului (2) al
articolului 1 va avea următorul cuprins:
ăa) nu a deținut, începând cu anul 2000 și până la data
solicitării creditului garantat, în proprietate exclusivă sau
împreună cu soțul ori soția, nicio locuință, indiferent de modul în
care a fost dobândită;”.
3. La articolul I punctul 2, litera b) a alineatului (71) al
articolului 1 va avea următorul cuprins:
ăb) un drept de ipotecă legală de rangul II în favoarea băncii
finanțatoare, valabilă până la îndeplinirea de către
beneficiar/beneficiari a tuturor obligațiilor ce decurg din
contractul de credit.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 187.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 30/2010 pentru modificarea
și completarea Ordonanței de urgență a Guvernului
nr. 60/2009 privind unele măsuri în vederea implementării
programului ăPrima casă”
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 30/2010 pentru modificarea și completarea Ordonanței de urgență
a Guvernului nr. 60/2009 privind unele măsuri în vederea implementării
programului ăPrima casă” și se dispune publicarea acestei legi în Monitorul Oficial
al României, Partea I.
PREȘEDINTELE ROMÂNIEI

TRAIAN BĂSESCU
București, 12 octombrie 2010.
Nr. 952.

6

MONITORUL OFICIAL AL ROMÂNIEI, PARTEA I, Nr. 695/18.X.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind retrocedarea către Biblioteca Academiei Române
a unor documente istorice reținute în mod abuziv
la Arhivele Naționale ale României
Parlamentul României adoptă prezenta lege.
Art. 1. — (1) În conformitate cu dispozițiile legii, Arhivele Naționale ale
României din cadrul Ministerului Administrației și Internelor restituie Bibliotecii
Academiei Române colecția de documente istorice preluate de la această instituție,
în perioada iunie 1978—octombrie 1979, în conformitate cu inventarele întocmite
la acea dată, cu excepția celor produse de autoritățile sau instituțiile statului.
(2) Până la predarea efectivă a documentelor, Biblioteca Academiei Române
va asigura condițiile necesare depozitării și conservării acestora, precum și
accesibilității documentelor în vederea cercetării.
Art. 2. — La data intrării în vigoare a prezentei legi orice alte dispoziții
contrare se abrogă.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 189.
PREȘEDINTELE ROMÂNIEI

DECRET
pentru promulgarea Legii privind retrocedarea
către Biblioteca Academiei Române a unor documente istorice
reținute în mod abuziv la Arhivele Naționale ale României
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind retrocedarea către Biblioteca
Academiei Române a unor documente istorice reținute în mod abuziv la Arhivele
Naționale ale României și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU

București, 12 octombrie 2010.
Nr. 954.

MONITORUL OFICIAL AL ROMÂNIEI, PARTEA I, Nr. 695/18.X.2010

7

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru aprobarea Ordonanței Guvernului nr. 4/2010 privind instituirea Infrastructurii naționale
pentru informații spațiale în România
Parlamentul României adoptă prezenta lege.
Articol unic. — Se aprobă Ordonanța Guvernului nr. 4 din
20 ianuarie 2010 privind instituirea Infrastructurii naționale
pentru informații spațiale în România, adoptată în temeiul art. 1
pct. V din Legea nr. 9/2010 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 66 din 29 ianuarie 2010, cu următoarele modificări
și completări:
1. La articolul 1, partea introductivă a alineatului (2) se
modifică și va avea următorul cuprins:
ă(2) Pentru coordonarea realizării și actualizării INIS se
constituie Consiliul Infrastructurii naționale pentru informații
spațiale în România, denumit în continuare Consiliul INIS,
structură fără personalitate juridică, alcătuită din reprezentanți
ai:”.
2. La articolul 1 alineatul (2), după litera s) se introduce
o nouă literă, litera ș), cu următorul cuprins:
ăș) Uniunii Naționale a Consiliilor Județene din România.”
3. La articolul 1, alineatul (4) se modifică și va avea
următorul cuprins:
ă(4) Președinția Consiliului INIS este asigurată de Ministerul
Administrației și Internelor, prin Agenția Națională de Cadastru
și Publicitate Imobiliară, și vicepreședinția de Ministerul Mediului
și Pădurilor.”
4. La articolul 3, litera h) se modifică și va avea următorul
cuprins:
ăh) autoritate publică, în sensul prezentei ordonanțe, atunci
când aceasta nu exercită o competență judiciară sau legislativă:
1. orice autoritate publică centrală sau orice altă autoritate a
administrației publice, inclusiv organismele publice cu rol
consultativ la nivel național, regional ori local;
2. orice persoană fizică sau juridică care îndeplinește funcții
publice prevăzute de lege, inclusiv sarcini, activități ori servicii
specifice legate de mediu;
3. orice persoană fizică sau juridică care deține
responsabilități sau funcții publice ori care prestează servicii
publice legate de mediu sub controlul unui organism sau al unei
entități prevăzute la pct. 1 sau 2;”.
5. La articolul 9, alineatul (2) se modifică și va avea
următorul cuprins:
ă(2) Serviciile prevăzute la alin. (1) trebuie să țină seama de
cerințele utilizatorilor din domeniu, să fie ușor de realizat, să fie
disponibile publicului și să poată fi accesate prin intermediul
internetului sau prin orice alt mijloc de comunicații electronice
adecvat.”
6. La articolul 10, alineatele (1) și (3) se modifică și vor
avea următorul cuprins:
ăArt. 10. — (1) Ministerul Administrației și Internelor, prin
Agenția Națională de Cadastru și Publicitate Imobiliară, se
asigură că există condiții tehnice pentru ca autoritățile publice
să își poată conecta seturile de date spațiale și serviciile
aferente la rețeaua de servicii prevăzută la art. 9 alin. (1).
.................................................................................................

(3) Serviciul de Telecomunicații Speciale furnizează rețele de
comunicații electronice pentru autoritățile publice în vederea
accesării geo-portalului.”
7. La articolul 12 alineatul (2), litera f) se modifică și va
avea următorul cuprins:
ăf) confidențialitatea datelor cu caracter personal, în situația
în care persoana respectivă nu a consimțit la dezvăluirea
publică a informațiilor, în cazul în care legislația națională sau
comunitară prevede o astfel de confidențialitate;”.
8. La articolul 13, alineatul (4) se modifică și va avea
următorul cuprins:
ă(4) În cazul în care autoritățile publice percep taxe sau tarife
pentru serviciile prevăzute la art. 9 alin. (1) lit. b), c) sau e),
Ministerul Administrației și Internelor, prin Agenția Națională de
Cadastru și Publicitate Imobiliară, asigură disponibilitatea
serviciilor de comerț electronic în cadrul geo-portalului. Aceste
servicii pot fi supuse, după caz, unor clauze de exonerare de
răspundere, unor licențe obținute electronic sau unor licențe.”
9. Articolul 14 se modifică și va avea următorul cuprins:
ăArt. 14. — Ministerul Administrației și Internelor, prin Agenția
Națională de Cadastru și Publicitate Imobiliară, asigură accesul
la serviciile prevăzute la art. 9 alin. (1) prin intermediul
geo-portalului INSPIRE al Uniunii Europene și prin geo-portal.”
10. La articolul 15, alineatul (10) se modifică și va avea
următorul cuprins:
ă(10) Procedurile privind punerea în comun a seturilor și
serviciilor de date spațiale prevăzute la alin. (1)—(8) sunt
deschise, conform principiului reciprocității și al egalității de
tratament, organismelor instituite prin acorduri internaționale la
care Uniunea Europeană și statele membre sunt parte, în scopul
îndeplinirii sarcinilor care pot avea un impact asupra mediului.”
11. La articolul 17 alineatul (3), litera b) se modifică și va
avea următorul cuprins:
ăb) asigură compatibilitatea geo-portalului cu geo-portalul
INSPIRE al Uniunii Europene;”.
12. La articolul 19 alineatul (1), litera b) se modifică și va
avea următorul cuprins:
ăb) să inițieze servicii cu tehnologiile de rețea aferente,
acorduri de punere în comun, accesare și utilizare, precum și
mecanisme, procese și proceduri de coordonare și
monitorizare;”.
13. La articolul 20 alineatul (2), litera a) se modifică și va
avea următorul cuprins:
ăa) modului în care se asigură coordonarea furnizorilor și
utilizatorilor de seturi de date spațiale și servicii aferente din

8

MONITORUL OFICIAL AL ROMÂNIEI, PARTEA I, Nr. 695/18.X.2010

sectorul public și organismele intermediare, legătura cu terții,
precum și organizarea asigurării calității;”.
14. La articolul 22, după alineatul (3) se introduce un nou
alineat, alineatul (4), cu următorul cuprins:

ă(4) Până la data avizării raportului prevăzut la art. 20
alin. (2), Ministerul Administrației și Internelor asigură
resursele necesare finanțării obiectivelor pentru anul
2010.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 190.

PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 4/2010 privind instituirea
Infrastructurii naționale pentru informații spațiale în România
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței Guvernului
nr. 4/2010 privind instituirea Infrastructurii naționale pentru informații spațiale în
România și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU

București, 12 octombrie 2010.
Nr. 955.

PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind trecerea unor drumuri forestiere din domeniul public al statului și din administrarea
Regiei Naționale a Pădurilor — Romsilva în domeniul public al unor unități administrativ-teritoriale
și în administrarea consiliilor locale ale acestora
Parlamentul României adoptă prezenta lege.
Art. 1. — (1) Prin derogare de la dispozițiile art. 10 și art. 34
alin. (1) din Legea nr. 46/2008 — Codul silvic, cu modificările și
completările ulterioare, se aprobă trecerea, cu titlu gratuit, a unor
drumuri forestiere și terenuri aferente acestora din domeniul
public al statului și din administrarea Regiei Naționale a
Pădurilor — Romsilva în domeniul public al unor unități
administrativ-teritoriale și în administrarea consiliilor locale ale
acestora.

(2) Normele metodologice referitoare la criteriile și
modalitățile practice de aplicare a prevederilor prezentei legi se
stabilesc prin ordin al conducătorului autorității publice centrale
care răspunde de silvicultură.
Art. 2. — Drumurile forestiere și terenurile aferente acestora
ce fac obiectul trecerii, cu titlu gratuit, din domeniul public al
statului și din administrarea Regiei Naționale a Pădurilor —
Romsilva în domeniul public al unor unități administrativteritoriale și în administrarea consiliilor locale ale acestora se

MONITORUL OFICIAL AL ROMÂNIEI, PARTEA I, Nr. 695/18.X.2010
stabilesc prin hotărâre a Guvernului, la cererea consiliului local,
a consiliului județean sau a Consiliului General al Municipiului
București, după caz.
Art. 3. — Orice restricție de circulație pe drumurile forestiere
se poate face numai cu aprobarea autorității publice centrale
care răspunde de silvicultură.
Art. 4. — (1) Nerespectarea prevederilor art. 3 constituie
contravenție și se sancționează cu amendă de la 10.000 lei la
20.000 lei.
(2) Constatarea contravenției prevăzute la alin. (1) și
aplicarea sancțiunilor se fac de către persoanele împuternicite
de conducătorul autorității publice centrale care răspunde de
silvicultură.

9

(3) Contravenției prevăzute la alin. (1) îi sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări prin
Legea nr. 180/2002, cu modificările și completările ulterioare.
Art. 5. — (1) Drumurile forestiere și terenurile aferente
acestora, prevăzute la art. 1, nu pot fi trecute în domeniul privat
al unităților administrativ-teritoriale prin hotărâre a consiliului
local, a consiliului județean sau a Consiliului General al
Municipiului București, după caz.
(2) Este interzisă schimbarea categoriei de folosință silvică și
a destinației pentru terenurile forestiere prevăzute la art. 2.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

IOAN OLTEAN

MIRCEA-DAN GEOANĂ

București, 14 octombrie 2010.
Nr. 192.

PREȘEDINTELE ROMÂNIEI

DECRET
pentru promulgarea Legii privind trecerea
unor drumuri forestiere din domeniul public al statului
și din administrarea Regiei Naționale a Pădurilor — Romsilva
în domeniul public al unor unități administrativ-teritoriale
și în administrarea consiliilor locale ale acestora
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind trecerea unor drumuri forestiere
din domeniul public al statului și din administrarea Regiei Naționale a Pădurilor —
Romsilva în domeniul public al unor unități administrativ-teritoriale și în
administrarea consiliilor locale ale acestora și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 12 octombrie 2010.
Nr. 957.

10

MONITORUL OFICIAL AL ROMÂNIEI, PARTEA I, Nr. 695/18.X.2010
PREȘEDINTELE ROMÂNIEI

DECRET
privind conferirea Ordinului Meritul Industrial și Comercial
în grad de Cavaler
În temeiul prevederilor art. 94 lit. a) și ale art. 100 din Constituția României,
republicată, precum și ale art. 4 alin. (3), ale art. 7 lit. A și ale art. 11 din Legea
nr. 29/2000 privind sistemul național de decorații al României, cu modificările și
completările ulterioare,
pentru contribuția deosebită avută la promovarea relațiilor economice dintre
România și Statul Israel,
Președintele României d e c r e t e a z ă:
Articol unic. — Se conferă Ordinul Meritul Industrial și Comercial în grad de
Cavaler domnului conf. univ. dr. Nasty Marian Vlădoiu, președintele Camerei de
Comerț și Industrie România—Israel.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 14 octombrie 2010.
Nr. 958.

PREȘEDINTELE ROMÂNIEI

DECRET
privind conferirea Ordinului Național Pentru Merit
în grad de Mare Ofițer
În temeiul prevederilor art. 94 lit. a) și ale art. 100 din Constituția României,
republicată, ale art. 4 alin. (1), ale art. 6 lit. A și ale art. 11 din Legea nr. 29/2000
privind sistemul național de decorații al României, cu modificările și completările
ulterioare,
având în vedere propunerea ministrului transporturilor și infrastructurii,
în semn de înaltă apreciere pentru îndelungata și prodigioasa carieră
universitară, pentru contribuția semnificativă avută în domeniul aviației civile
internaționale,
Președintele României d e c r e t e a z ă:
Articol unic. — Se conferă Ordinul Național Pentru Merit în grad de Mare
Ofițer domnului profesor doctor Nicolas Mateescu Matte.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 14 octombrie 2010.
Nr. 959.

MONITORUL OFICIAL AL ROMÂNIEI, PARTEA I, Nr. 695/18.X.2010

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
pentru aprobarea Procedurii de lucru privind implementarea Regulamentului (CE) nr. 485/2008
al Consiliului din 26 mai 2008 privind controalele efectuate de statele membre cu privire
la operațiunile care fac parte din sistemul de finanțare prin Fondul european de garantare agricolă
Având în vedere Referatul nr. 108.331 din 16 septembrie 2010 al Direcției generale buget-finanțe și fonduri europene,
în baza prevederilor art. 1 alin. (5) din Ordonanța Guvernului nr. 24/2010 privind controlul operațiunilor care fac parte din
sistemul de finanțare prin Fondul European de Garantare Agricolă,
văzând:
— Regulamentul (CE) nr. 485/2008 al Consiliului din 26 mai 2008 privind controalele efectuate de statele membre cu
privire la operațiunile care fac parte din sistemul de finanțare prin Fondul european de garantare agricolă;
— Regulamentul (CE) nr. 4/2004 al Comisiei din 23 decembrie 2003 de adoptare a normelor de aplicare a Regulamentului
(CEE) nr. 4.045/89 al Consiliului privind controalele efectuate de statele membre asupra operațiunilor care fac parte din sistemul
de finanțare de către Fondul European de Orientare și Garantare Agricolă, secțiunea Garantare, cu modificările și completările
ulterioare;
— art. 9 din Regulamentul (CE) nr. 1.290/2005 al Consiliului din 21 iunie 2005 privind finanțarea politicii agricole comune;
— Regulamentul (CE) nr. 885/2006 al Comisiei din 21 iunie 2006 de stabilire a normelor de aplicare a Regulamentului (CE)
nr. 1.290/2005 în ceea ce privește autorizarea agențiilor de plăți și a altor entități, precum și lichidarea conturilor FEGA și FEADR,
cu modificările și completările ulterioare;
— Regulamentul (CE) nr. 1.848/2006 al Comisiei din 14 decembrie 2006 privind neregulile și recuperarea sumelor acordate
pe nedrept în cadrul finanțării politicii agricole comune și organizarea unui sistem de informare în acest domeniu și de abrogare a
Regulamentului (CEE) nr. 595/91 al Consiliului;
— Regulamentul (CE) nr. 2.311/2000 al Comisiei din 18 octombrie 2000 de stabilire a listei de măsuri pentru care nu se
aplică Regulamentul (CEE) nr. 4.045/89 al Consiliului și de abrogare a Deciziei 96/284/CE;
— Regulamentul (CE, Euratom) nr. 2.988/95 al Consiliului din 18 decembrie 1995 privind protecția intereselor financiare
ale Comunităților Europene, cu modificările și completările ulterioare;
— Regulamentul (CE) nr. 1.469/1995 al Consiliului din 22 iunie 1995 privind măsurile ce trebuie adoptate cu privire la
beneficiarii operațiunilor finanțate de FEOGA, secțiunea Garantare;
— Ordonanța Guvernului nr. 79/2003 privind controlul și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu modificări prin Legea nr. 529/2003, cu modificările și completările
ulterioare;
— Hotărârea Guvernului nr. 1.306/2007 pentru aprobarea Normelor metodologice de aplicare a Ordonanței Guvernului
nr. 79/2003 privind controlul și recuperarea fondurilor comunitare, precum și a fondurilor de cofinanțare aferente utilizate
necorespunzător,
în temeiul art. 7 alin. (5) din Hotărârea Guvernului nr. 725/2010 privind reorganizarea și funcționarea Ministerului Agriculturii
și Dezvoltării Rurale, precum și a unor structuri aflate în subordinea acestuia,
ministrul agriculturii și dezvoltării rurale emite următorul ordin:
Art. 1. — Se aprobă Procedura de lucru privind
implementarea Regulamentului (CE) nr. 485/2008 al Consiliului
din 26 mai 2008 privind controalele efectuate de statele membre
cu privire la operațiunile care fac parte din sistemul de finanțare
prin Fondul european de garantare agricolă dintre Ministerul
Agriculturii și Dezvoltării Rurale, Agenția de Plăți și Intervenție
pentru Agricultură și Agenția de Plăți pentru Dezvoltare Rurală
și Pescuit, prevăzută în anexa care face parte integrantă din
prezentul ordin.

Art. 2. — Structura de control ex-post din cadrul Ministerului
Agriculturii și Dezvoltării Rurale, Agenția de Plăți și Intervenție
pentru Agricultură și Agenția de Plăți pentru Dezvoltare Rurală
și Pescuit — Direcția pentru coordonarea agențiilor de plăți vor
duce la îndeplinire dispozițiile prezentului ordin.
Art. 3. — Prezentul ordin se publică în Monitorul Oficial al
României, Partea I.

Ministrul agriculturii și dezvoltării rurale,
Valeriu Tabără
București, 12 octombrie 2010.
Nr. 230.

12

MONITORUL OFICIAL AL ROMÂNIEI, PARTEA I, Nr. 695/18.X.2010
ANEXĂ

PROCEDURA DE LUCRU

privind implementarea Regulamentului (CE) nr. 485/2008 al Consiliului din 26 mai 2008 privind controalele efectuate
de statele membre cu privire la operațiunile care fac parte din sistemul de finanțare prin Fondul european
de garantare agricolă
ARTICOLUL 1
Obiectul procedurii de lucru

Prezenta procedură de lucru stabilește cadrul juridic,
administrativ și operațional în temeiul căruia se asigură
implementarea prevederilor Regulamentului (CE) nr. 485/2008
al Consiliului din 26 mai 2008 privind controalele efectuate de
statele membre cu privire la operațiunile care fac parte din
sistemul de finanțare prin Fondul european de garantare
agricolă și ale Ordonanței Guvernului nr. 24/2010 privind
controlul operațiunilor care fac parte din sistemul de finanțare
prin Fondul European de Garantare Agricolă, prin schimbul de
informații dintre Ministerul Agriculturii și Dezvoltării Rurale
(M.A.D.R.), Agenția de Plăți și Intervenție pentru Agricultură
(A.P.I.A.) și Agenția de Plăți pentru Dezvoltare Rurală și Pescuit
(A.P.D.R.P.), prin Direcția pentru coordonarea agențiilor de plăți
(D.C.A.P.), denumite în continuare entități publice.
ARTICOLUL 2
Obligațiile entităților publice implicate

2.1. Structura de control ex-post (S.C.E.P.) din cadrul
M.A.D.R. are următoarele obligații:
a) să solicite A.P.I.A. și D.C.A.P. din cadrul A.P.D.R.P.
informații, precum și documentația necesară cu privire la
operațiunile care fac parte din sistemul de finanțare prin Fondul
european de garantare agricolă (F.E.G.A.), conform prevederilor
Regulamentului (CE) nr. 485/2008 al Consiliului și ale
Ordonanței Guvernului nr. 24/2010;
b) să transmită A.P.I.A. rapoartele de control ex-post aferente
controalelor realizate la întreprinderile care fac obiectul
controlului ex-post, în termen de 30 de zile calendaristice de la
primirea acestora;
c) să transmită, la solicitarea A.P.I.A., documentele care stau
la baza raportului de control ex-post.
2.2. A.P.I.A. are următoarele obligații:
a) să transmită anual S.C.E.P. — M.A.D.R., în perioada
1—10 noiembrie, în format digital, pe suport electronic, informații
privind plățile efectuate în anul financiar F.E.G.A. finalizat la
15 octombrie, respectiv tabelul cu X — anexa I la Regulamentul
(CE) nr. 884/2009 al Comisiei din 23 septembrie 2009 de
stabilire a formei și conținutului informațiilor contabile care
trebuie prezentate Comisiei în scopul închiderii conturilor FEGA
și FEADR, precum și în scop de monitorizare și prognoză;
b) să transmită lunar, nu mai târziu de data de 20 a lunii în
curs, către S.C.E.P. — M.A.D.R., în format digital/pe suport
hârtie, tabelul 104 — Date defalcate conform nomenclatorului
bugetului Comunităților Europene și pe tip de cheltuieli și venituri —
anexa V la Regulamentul (CE) nr. 883/2006 al Comisiei din
21 iunie 2006 de stabilire a normelor de aplicare a
Regulamentului (CE) nr. 1.290/2005 al Consiliului în ceea ce
privește ținerea evidenței conturilor de către agențiile de plăți,
declarațiile de venituri și cheltuieli și condițiile de rambursare a
cheltuielilor din FEGA și FEADR;
c) să transmită, la solicitarea S.C.E.P. — M.A.D.R., informații
privind plățile și copii de pe documentele de plată referitoare la
întreprinderile care fac obiectul controlului ex-post;

d) să transmită, la solicitarea S.C.E.P. — M.A.D.R., copii ale
dosarelor de plată ale întreprinderilor care fac obiectul
controlului ex-post;
e) să transmită, la solicitarea S.C.E.P. — M.A.D.R.,
versiunea manualelor de procedură și de inspecție, precum și
instrucțiunile de control pentru măsurile de piață pe baza cărora
s-a derulat măsura de piață în anul financiar supus controlului
ex-post;
f) să transmită, la solicitarea S.C.E.P. — M.A.D.R., copii de
pe documentația de atribuire a serviciilor încheiată între A.P.I.A.
și întreprinderile care fac obiectul controlului ex-post;
g) să participe la întrunirile organizate de S.C.E.P. —
M.A.D.R. cu privire la aplicarea reglementărilor specifice, ori de
câte ori se solicită acest lucru;
h) să analizeze rapoartele de control ex-post primite de la
S.C.E.P. — M.A.D.R., să fundamenteze și să emită decizii de
recuperare financiară;
i) să notifice rezultatul final către S.C.E.P. — M.A.D.R. și
Comisia Europeană prin D.C.A.P. — A.P.D.R.P., în termen de
5 zile lucrătoare de la emiterea deciziei, pe suport hârtie;
j) să recupereze sumele utilizate necorespunzător conform
prevederilor Ordonanței Guvernului nr. 79/2003 privind controlul
și recuperarea fondurilor comunitare, precum și a fondurilor de
cofinanțare aferente utilizate necorespunzător, aprobată cu
modificări prin Legea nr. 529/2003, cu modificările și
completările ulterioare;
k) să desemneze o persoană care să asigure colaborarea
permanentă cu S.C.E.P. — M.A.D.R.;
l) să desemneze o persoană din cadrul structurilor teritoriale
de inspecție din centrele județene ale A.P.I.A., cu atribuții în
controlul fondurilor europene, care să acorde asistență tehnică
personalului din cadrul organelor de control care execută
controale ex-post;
m) să solicite S.C.E.P. – M.A.D.R. documentele care stau la
baza raportului de control ex-post.
2.3. D.C.A.P. din cadrul A.P.D.R.P. are următoarele obligații:
a) să transmită S.C.E.P. — M.A.D.R. informații cu privire la
operațiunile care fac parte din sistemul de finanțare prin Fondul
european de garantare agricolă, conform prevederilor
Regulamentului (CE) nr. 485/2008 al Consiliului, concomitent cu
transmiterea acestora Comisiei Europene, respectiv:
— anual, tabelul 104 — Date defalcate conform
nomenclatorului bugetului Comunităților Europene și pe tip de
cheltuieli și venituri — anexa V la Regulamentul (CE)
nr. 883/2006 al Comisiei;
— anual, tabelul cu X — anexa I la Regulamentul (CE)
nr. 884/2009 al Comisiei;
— trimestrial, neregulile care fac obiectul unei constatări
primare administrative sau judiciare conform prevederilor
Regulamentului (CEE) nr. 386/1990 al Consiliului din
12 februarie 1990 privind controlul la exportul de produse
agricole care beneficiază de o restituire sau de alte sume și ale
Regulamentului (CE) nr. 1.848/2006 al Comisiei din
14 decembrie 2006 privind neregulile și recuperarea sumelor
acordate pe nedrept în cadrul finanțării politicii agricole comune
și organizarea unui sistem de informare în acest domeniu și de
abrogare a Regulamentului (CEE) nr. 959/91 al Consiliului și

MONITORUL OFICIAL AL ROMÂNIEI, PARTEA I, Nr. 695/18.X.2010
lista neagră conform Regulamentului Comisiei (CE)
nr. 1.469/1995 al Consiliului din 22 iunie 1995 privind măsurile
ce trebuie adoptate cu privire la beneficiarii operațiunilor
finanțate de FEOGA, secțiunea Garantare;
— alte informații specifice;
b) să transmită Comisiei Europene rezultatul prevăzut la
pct. 2.2 lit. i);
c) să desemneze o persoană care să asigure colaborarea
directă și permanentă cu S.C.E.P. — M.A.D.R.
ARTICOLUL 3
Prevederi generale și finale

3.1. Entitățile publice implicate își vor furniza reciproc
informațiile solicitate de cealaltă autoritate publică în termenul
prevăzut în scrisoarea de solicitare de informații sau în orice alt
termen convenit de comun acord, cu respectarea cadrului legal
în vigoare.
3.2. Solicitarea de informații se va efectua în scris, fiind
transmisă pe suport hârtie și/sau în format electronic (e-mail,
CD etc.), și va cuprinde:
a) stabilirea clară a informațiilor solicitate;
b) scopurile în care vor fi utilizate informațiile;
c) justificarea necesității informațiilor, în vederea exercitării
atribuțiilor legale;
d) termenul în care trebuie furnizate informațiile.
3.3. În situații excepționale, informațiile pot fi solicitate prin
poșta electronică, răspunzându-se tot prin poșta electronică,
sub rezerva transmiterii ulterioare, în formatul stabilit la pct. 3.2,
atât a solicitării, cât și a răspunsului.

13

3.4. Dacă entitatea publică nu deține informațiile solicitate,
va comunica acest lucru în termen de 5 zile lucrătoare de la data
solicitării, cu excepția situației prevăzute la pct. 3.3, când
răspunsul va fi transmis în termen de o zi lucrătoare.
3.5. Entitatea publică implicată care primește informațiile le
va utiliza exclusiv în scopurile legale și indicate în solicitare.
Dacă autoritatea publică intenționează să utilizeze informațiile în
alte scopuri decât cele pentru care au fost solicitate, aceasta va
solicita acordul scris al celeilalte părți.
3.6. Entitatea publică implicată se angajează să păstreze
confidențialitatea informațiilor astfel primite, orice dezvăluire
publică făcându-se doar cu acceptul prealabil al celeilalte
autorități, procedându-se astfel:
a) entitatea publică ce transmite informațiile va preciza
documentele sau părțile din documente care au caracter
confidențial;
b) entitatea publică ce primește informațiile are obligația de
a respecta caracterul confidențial al informațiilor primite;
c) entitatea publică ce trimite solicitarea de informații poate
cere ca însăși solicitarea să poată fi considerată confidențială.
3.7. Pe parcursul implementării activităților din cadrul
prezentei proceduri de lucru, entitățile publice au obligația să ia
toate măsurile necesare pentru evitarea situațiilor de natură să
determine apariția conflictelor de interese.
3.8. Entitățile publice implicate în aplicarea procedurii asigură
colaborarea directă dintre experții din cadrul S.C.E.P. —
M.A.D.R., A.P.I.A. și D.C.A.P. — A.P.D.R.P.

MINISTERUL FINANȚELOR PUBLICE

ORDIN
pentru modificarea alin. (4) al art. 7 din Precizările referitoare la aplicarea Legii nr. 348/2004
privind denominarea monedei naționale de către Trezoreria Statului,
aprobate prin Ordinul ministrului finanțelor publice nr. 888/2005
În baza prevederilor art. 10 alin. (4) din Hotărârea Guvernului nr. 34/2009 privind organizarea și funcționarea Ministerului
Finanțelor Publice, cu modificările și completările ulterioare,
ministrul finanțelor publice emite următorul ordin:
Art. I. — La articolul 7 din Precizările referitoare la aplicarea
Legii nr. 348/2004 privind denominarea monedei naționale de
către Trezoreria Statului, aprobate prin Ordinul ministrului
finanțelor publice nr. 888/2005, publicat în Monitorul Oficial al
României, Partea I, nr. 555 din 29 iunie 2005, alineatul (4) se
modifică și va avea următorul cuprins:
ă(4) Cererile pentru deschiderea de credite, borderourile de
repartizare/retragere a creditelor bugetare și dispozițiile

bugetare de repartizare/retragere a creditelor bugetare pot fi
întocmite atât în lei, cât și cu subdiviziunile leului. Până la
epuizarea stocului actual, în formularul «Cerere pentru
deschiderea de credite» sintagma «mii» de pe fața și versoul
acestuia se hașurează.”
Art. II. — Prezentul ordin se publică în Monitorul Oficial al
României, Partea I.

p. Ministrul finanțelor publice,
Gheorghe Gherghina,
secretar de stat
București, 7 octombrie 2010.
Nr. 2.413.

14

MONITORUL OFICIAL AL ROMÂNIEI, PARTEA I, Nr. 695/18.X.2010

MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Metodologiei de organizare și desfășurare a probelor specifice
din cadrul examenului de bacalaureat susținute de absolvenții secțiilor bilingve româno-spaniole
În baza prevederilor Legii învățământului nr. 84/1995, republicată, cu modificările și completările ulterioare, și ale Acordului
dintre Ministerul Educației și Cercetării din România și Ministerul Educației și Științei din Regatul Spaniei cu privire la înființarea și
funcționarea secțiilor bilingve româno-spaniole în liceele din România și la organizarea examenului de bacalaureat în aceste licee,
semnat la București la 26 martie 2007, aprobat prin Hotărârea Guvernului nr. 997/2007,
în temeiul Hotărârii Guvernului nr. 81/2010 privind organizarea și funcționarea Ministerului Educației, Cercetării, Tineretului
și Sportului, cu modificările ulterioare,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia de organizare și
desfășurare a probelor specifice din cadrul examenului de
bacalaureat susținute de absolvenții secțiilor bilingve românospaniole, prevăzută în anexa care face parte integrantă din
prezentul ordin.
Art. 2. — Metodologia prevăzută la art. 1 se aplică începând
cu anul școlar 2010—2011.
Art. 3. — La data intrării în vigoare a prezentului ordin,
Ordinul ministrului educației, cercetării, tineretului și sportului
nr. 3.066/2010 privind aprobarea Metodologiei de organizare și

desfășurare a probelor specifice din cadrul examenului de
bacalaureat, susținute de absolvenții secțiilor bilingve românospaniole, publicat în Monitorul Oficial al României, Partea I,
nr. 80 din 5 februarie 2010, se abrogă.
Art. 4. — Prezentul ordin se publică în Monitorul Oficial al
României, Partea I.
Art. 5. — Direcția generală educație și învățare pe tot
parcursul vieții, Centrul Național de Evaluare și Examinare,
inspectoratele școlare și conducerile unităților de învățământ
implicate duc la îndeplinire prevederile prezentului ordin.

Ministrul educației, cercetării, tineretului și sportului,
Daniel Petru Funeriu

București, 9 septembrie 2010.
Nr. 5.218.

ANEXĂ

METODOLOGIE

de organizare și desfășurare a probelor specifice din cadrul examenului de bacalaureat
susținute de absolvenții secțiilor bilingve româno-spaniole
I. Dispoziții generale
Art. 1. — Prezenta metodologie se referă la absolvenții
secțiilor bilingve româno-spaniole organizate în conformitate cu
prevederile Acordului dintre Ministerul Educației și Cercetării din
România și Ministerul Educației și Științei din Regatul Spaniei
cu privire la înființarea și funcționarea secțiilor bilingve românospaniole în liceele din România și la organizarea examenului de
bacalaureat în aceste licee, semnat la București la 26 martie
2007, aprobat prin Hotărârea Guvernului nr. 997/2007 (Acord),
denumite în continuare secții bilingve româno-spaniole.
Art. 2. — (1) Absolvenții secțiilor bilingve româno-spaniole
au dreptul să obțină, pe lângă diploma română de bacalaureat,
și diploma spaniolă de bacalaureat.

(2) Pentru obținerea diplomei spaniole de bacalaureat,
absolvenții secțiilor bilingve româno-spaniole trebuie să susțină
și să promoveze probele prevăzute de reglementările în vigoare
pentru examenul de bacalaureat românesc și să îndeplinească
următoarele condiții:
a) susțin proba de evaluare a competențelor lingvistice într-o
limbă de circulație internațională studiată pe parcursul
învățământului liceal la limba spaniolă;
b) susțin o probă suplimentară de cultură spaniolă;
c) îndeplinesc, pentru probele menționate la lit. a) și b),
condițiile prevăzute de prezenta metodologie.
Art. 3. — (1) Comisiile de bacalaureat care evaluează și
examinează absolvenții secțiilor bilingve româno-spaniole sunt
organizate în conformitate cu reglementările în vigoare pentru

MONITORUL OFICIAL AL ROMÂNIEI, PARTEA I, Nr. 695/18.X.2010
bacalaureatul românesc, respectând prevederile specifice
Acordului:
a) președintele comisiei din centrul de examen este ales, de
regulă, dintre cadrele didactice cunoscătoare ale limbii spaniole;
b) din comisie fac parte 2 reprezentanți ai Ministerului
Educației din Spania, dintre care unul este numit vicepreședinte
de comisie pentru probele care se desfășoară în limba spaniolă.
(2) Reprezentanții Ministerului Educației din Spania participă,
cu drept de notare, la probele specifice ale bacalaureatului
susținute de absolvenții secțiilor bilingve româno-spaniole.
(3) Pentru a permite participarea celor 2 reprezentanți ai
Ministerului Educației din Spania la proba de evaluare a
competenței lingvistice în limba spaniolă, Comisia națională de
bacalaureat poate stabili un calendar specific al probei orale din
cadrul probei de evaluare a competenței lingvistice în limba
spaniolă pentru candidații proveniți de la secțiile bilingve
româno-spaniole.
II. Proba de evaluare a competențelor lingvistice în limba
spaniolă
Art. 4. — (1) Proba de evaluare a competențelor lingvistice
în limba spaniolă se desfășoară în conformitate cu metodologia
de organizare și desfășurare a examenului de bacalaureat,
aprobată prin ordin al ministrului educației, cercetării, tineretului
și sportului, respectând prevederile specifice menționate în
prezenta metodologie.
(2) Proba de evaluare a competențelor lingvistice în limba
spaniolă se desfășoară în perioada prevăzută în calendarul
examenului de bacalaureat pentru evaluarea competențelor
lingvistice într-o limbă de circulație internațională — proba C.
(3) Proba de evaluare a competențelor lingvistice în limba
spaniolă este organizată de comisia de bacalaureat de evaluare
a competențelor lingvistice și digitale din unitatea de învățământ
liceal.
Art. 5. — Evaluarea competențelor lingvistice în limba
spaniolă se face prin 3 tipuri de probe:
a) proba scrisă, cu durata de 120 de minute;
b) proba orală, cu durata de 10—15 minute;
c) proba de înțelegere a textului audiat, cu durata de 20 de
minute.
Art. 6. — (1) Subiectele pentru cele 3 tipuri de probe sunt
elaborate de Centrul Național de Evaluare și Examinare, în
colaborare cu reprezentanții Ministerului Educației din Spania.
(2) Subiectele pentru proba scrisă sunt specifice
absolvenților secțiilor bilingve româno-spaniole și evaluează atât
competența lingvistică, cât și cunoștințele de literatură spaniolă.
Art. 7. — (1) Proba de evaluare a competențelor lingvistice
în limba spaniolă, susținută de absolvenții secțiilor bilingve
româno-spaniole, în conformitate cu prevederile prezentei
metodologii, reprezintă pentru acești elevi proba de evaluare a
competențelor lingvistice într-o limbă de circulație internațională
studiată pe parcursul învățământului liceal, prevăzută de
metodologia de organizare și desfășurare a examenului de
bacalaureat — proba C.
(2) În urma susținerii probei de evaluare a competențelor
lingvistice în limba spaniolă se obține un certificat de
competență în care se menționează nivelul de competență

15

lingvistică în limba spaniolă, în conformitate cu Cadrul european
comun de referință pentru limbi.
(3) În urma promovării examenului de bacalaureat, nivelul de
competență lingvistică în limba spaniolă, menționat la alin. (2),
se trece pe diploma de bacalaureat românească, în conformitate
cu metodologia de organizare și desfășurare a examenului.
Art. 8. — (1) Candidaților care doresc să obțină și diploma
spaniolă de bacalaureat li se acordă și note la proba de evaluare
a competenței lingvistice în limba spaniolă.
(2) Notarea candidaților menționați la alin. (1) se face atât de
cei 2 evaluatori români, cât și de cei 2 reprezentanți ai
Ministerului Educației din Spania.
(3) Nota finală a candidatului la proba de evaluare a
competențelor lingvistice în limba spaniolă este media aritmetică
a notelor celor 4 evaluatori, calculată cu două zecimale, fără
rotunjire.
III. Proba de cultură spaniolă
Art. 9. — (1) Proba de cultură spaniolă este probă scrisă și
se susține în perioada prevăzută de calendarul examenului de
bacalaureat pentru proba scrisă la limba și literatura maternă —
proba B.
(2) Proba scrisă de cultură spaniolă este organizată de
comisia de bacalaureat din centrul de examen la care este
arondată unitatea de învățământ liceal.
(3) Un candidat care nu a obținut cel puțin nivelul B2 la proba
de evaluare a competențelor lingvistice în limba spaniolă nu
poate participa la proba scrisă de cultură spaniolă.
Art. 10. — (1) Proba de cultură spaniolă se susține în limba
spaniolă, cu subiecte din Istoria Spaniei, Geografia Spaniei și
Istoria culturii și civilizației spaniole.
(2) Subiectele pentru proba specifică de cultură spaniolă sunt
elaborate de Centrul Național de Evaluare și Examinare, în
colaborare cu reprezentanții Ministerului Educației din Spania, în
conformitate cu programa aprobată prin Ordinul ministrului
educației, cercetării și inovării nr. 4.354/2009 privind
desfășurarea bacalaureatului bilingv spaniol susținut de elevii
de la secțiile bilingve spaniole.
Art. 11. — (1) Proba scrisă de cultură spaniolă este evaluată
atât de cei 2 evaluatori români, cât și de cei 2 reprezentanți ai
Ministerului Educației din Spania.
(2) Nota finală a candidatului la proba scrisă de cultură
spaniolă este media aritmetică a notelor celor 4 evaluatori,
calculată cu două zecimale, fără rotunjire.
(3) Nota obținută la proba scrisă de cultură spaniolă nu intră
în calculul mediei generale a examenului de bacalaureat
românesc și nu se trece pe diploma de bacalaureat
românească.
IV. Dispoziții finale
Art. 12. — (1) Pentru obținerea diplomei spaniole de
bacalaureat, candidații de la secțiile bilingve româno-spaniole
care au susținut probele specifice trebuie să îndeplinească
următoarele condiții:
a) să obțină la proba de evaluare a competențelor lingvistice
în limba spaniolă cel puțin nivelul B2, stabilit conform Cadrului
european comun de referință pentru limbi;
b) să obțină, în baza rezultatelor pe care le-au avut la probele
menționate la art. 2 alin. (2), evaluarea scrisă pozitivă a celor

16

MONITORUL OFICIAL AL ROMÂNIEI, PARTEA I, Nr. 695/18.X.2010

2 reprezentanți spanioli care fac parte din comisia de
bacalaureat.
(2) Evaluarea scrisă pozitivă, menționată la alin. (1), este
consemnată într-un certificat, al cărui model este prevăzut în
anexa nr. II la Acord.
(3) Certificatul menționat la alin. (2) permite solicitarea
eliberării diplomei spaniole de bacalaureat, în conformitate cu
prevederile Acordului.
Art. 13. — În situația în care un absolvent al secțiilor bilingve
româno-spaniole este declarat admis la examenul de

Cristina-Gabriela F. Popescu

bacalaureat, conform prevederilor metodologiei de organizare
și desfășurare a bacalaureatului în vigoare în România, dar nu
îndeplinește una sau ambele condiții menționate la art. 12
alin. (1), acesta obține diploma română de bacalaureat, dar nu
și diploma spaniolă de bacalaureat.
Art. 14. — În situația în care un absolvent al secțiilor bilingve
româno-spaniole este declarat respins la examenul de
bacalaureat, conform prevederilor metodologiei de organizare
și desfășurare a bacalaureatului în vigoare în România, acesta
nu poate obține diploma spaniolă de bacalaureat, chiar dacă
îndeplinește condițiile menționate la art. 12 alin. (1).

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 695/18.X.2010 conține 16 pagini.

Prețul: 3,20 lei

&JUYDGY|446816]
ISSN 1453—4495

