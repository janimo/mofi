PARTEA I

Anul 178 (XXII) — Nr. 82

Luni, 8 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

19.

— Ordin al ministrului mediului și pădurilor pentru
aprobarea Ghidului metodologic privind evaluarea
adecvată a efectelor potențiale ale planurilor sau
proiectelor asupra ariilor naturale protejate de interes
comunitar....................................................................

2–16

2

MONITORUL OFICIAL AL ROMÂNIEI, PARTEA I, Nr. 82/8.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
pentru aprobarea Ghidului metodologic
privind evaluarea adecvată a efectelor potențiale
ale planurilor sau proiectelor asupra ariilor naturale protejate
de interes comunitar
Având în vedere prevederile Ordonanței de urgență a Guvernului
nr. 195/2005 privind protecția mediului, aprobată cu modificări prin Legea
nr. 265/2006, cu modificările și completările ulterioare,
în baza art. IV din Ordonanța de urgență a Guvernului nr. 154/2008 pentru
modificarea și completarea Ordonanței de urgență a Guvernului nr. 57/2007 privind
regimul ariilor naturale protejate, conservarea habitatelor naturale, a florei și faunei
sălbatice și a Legii vânătorii și a protecției fondului cinegetic nr. 407/2006,
în temeiul art. 5 alin. (7) din Hotărârea Guvernului nr. 57/2009 privind
organizarea și funcționarea Ministerului Mediului, cu modificările și completările
ulterioare,
ministrul mediului și pădurilor emite prezentul ordin.
Art. 1. — Se aprobă Ghidul metodologic privind evaluarea adecvată a
efectelor potențiale ale planurilor sau proiectelor asupra ariilor naturale protejate
de interes comunitar, prevăzut în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial al României, Partea I.
Ministrul mediului și pădurilor,
László Borbély
București, 13 ianuarie 2010.
Nr. 19.

ANEXĂ

GHID METODOLOGIC

privind evaluarea adecvată a efectelor potențiale ale planurilor
sau proiectelor asupra ariilor naturale protejate de interes comunitar
CUPRINS
1. Introducere
2. Etapele procedurii de evaluare adecvată
2.1. Etapa de încadrare
2.2. Etapa studiului de evaluare adecvată
2.3. Etapa soluțiilor alternative
2.4. Etapa măsurilor compensatorii, atunci când nu există soluții alternative
și când impactul negativ persistă
3. Concluzii
Acronime
EA — evaluare adecvată
EIA — evaluarea impactului asupra mediului
SEA — evaluarea de mediu
PP — plan/proiect
ONG — organizații neguvernamentale
ANPIC — arie naturală protejată de interes comunitar

MONITORUL OFICIAL AL ROMÂNIEI, PARTEA I, Nr. 82/8.II.2010
1. Introducere
Prezentul ghid metodologic stabilește etapele care trebuie
parcurse în vederea realizării evaluării adecvate, potrivit
prevederilor art. 28 din Ordonanța de urgență a Guvernului
nr. 57/2007 privind regimul ariilor naturale protejate,
conservarea habitatelor naturale, a florei și faunei sălbatice, cu
modificările și completările ulterioare.
Această evaluare este obligatorie pentru orice PP care poate
afecta în mod semnificativ aria naturală protejată de interes
comunitar, singur sau în combinație cu alte PP, care se află în
procedură de reglementare sau sunt prevăzute în strategii de
dezvoltare.
Metodologia este destinată:
a) autorităților competente pentru protecția mediului (Agenția
Națională pentru Protecția Mediului, agențiile regionale pentru
protecția mediului, agențiile locale pentru protecția mediului,
Administrația Rezervației Biosferei ăDelta Dunării”);
b) membrilor Comisiei de analiză tehnică (CAT);
c) titularilor de proiecte/planuri;
d) elaboratorilor studiilor EA/EIA/SEA;
e) ONG-urilor.
2. Etapele procedurii de evaluare adecvată
Prezentul ghid metodologic detaliază fiecare etapă din cadrul
procedurii de evaluare adecvată. La finalul parcurgerii fiecărei
etape, autoritatea competentă pentru protecția mediului decide
dacă trebuie parcursă etapa următoare sau nu.
Etapele procedurii de evaluare adecvată sunt:
2.1. etapa de încadrare;
2.2. etapa studiului de evaluare adecvată;
2.3. etapa soluțiilor alternative;
2.4. etapa măsurilor compensatorii, atunci când nu există
soluții alternative și când impactul negativ persistă.
În descrierea unui PP este necesar să se identifice toate
elementele acestuia, singur sau în combinație cu alte PP, care
pot avea efecte semnificative asupra ariilor naturale protejate
de interes comunitar.
Documentația solicitată în ghid pentru fiecare etapă este
documentație-cadru, atât pentru planuri, cât și pentru proiecte,
dar autoritatea competentă pentru protecția mediului stabilește
gradul de detaliere a informațiilor necesare a fi furnizate în cazul
planurilor și proiectelor.
2.1. Etapa de încadrare

În cadrul acestei etape autoritatea competentă pentru
protecția mediului stabilește și decide dacă PP, singur sau în
combinație cu alte PP, este susceptibil a avea un impact negativ
semnificativ asupra ariei naturale protejate de interes comunitar
și dacă PP va face obiectul unei evaluări adecvate. Autoritatea
competentă pentru protecția mediului va lua în calcul existența
altor PP implementate și a celor aflate în procedură de
reglementare pentru a aprecia, pe cât posibil în această etapă,
impactul cumulativ.
Noțiunea de ăimpact negativ semnificativ” trebuie
determinată în relație cu trăsăturile specifice ale ariei naturale
protejate de interes comunitar. Un PP care are impact negativ
semnificativ asupra unei arii naturale protejate de interes
comunitar poate să nu aibă același impact asupra altei arii
naturale protejate de interes comunitar. De aceea, fiecare
evaluare este un caz individual, care trebuie tratat în funcție de
obiectivele de conservare a ariei naturale protejate de interes
comunitar și de caracteristicile PP. Probabilitatea unui impact
semnificativ poate rezulta nu numai din PP localizate în interiorul
unei arii naturale protejate de interes comunitar, dar și din PP
localizate în afara acesteia.
În cazul în care informațiile furnizate de către titularul PP sunt
neconcludente/incomplete, autoritatea competentă pentru
protecția mediului solicită titularului informații suplimentare,

3

bazate pe cele mai bune date științifice din teren. Informațiile
furnizate trebuie verificate prin vizite de amplasament. Pe baza
datelor științifice culese de pe teren, a informațiilor bibliografice
și a informațiilor puse la dispoziție de către titularul PP,
autoritatea competentă pentru protecția mediului decide
efectuarea evaluării adecvate.
Memoriul de prezentare a PP trebuie să cuprindă:
a) descrierea succintă a PP și amplasarea acestuia în raport
cu aria naturală protejată de interes comunitar, cu precizarea
coordonatelor geografice (STEREO 70) ale amplasamentului
PP. Aceste coordonate vor fi prezentate sub formă de vector în
format digital cu referință geografică, în sistem de proiecție
națională Stereo 1970, sau ca un tabel în format electronic
conținând coordonatele conturului (X, Y) în sistem de proiecție
națională Stereo 1970;
b) prezența și efectivele/suprafețele acoperite de specii și
habitate de interes comunitar în zona PP;
c) justificarea dacă PP propus nu are legătură directă cu sau
nu este necesar pentru managementul conservării ariei naturale
protejate de interes comunitar;
d) estimarea impactului potențial al PP asupra speciilor și
habitatelor din aria naturală protejată de interes comunitar.
Autoritatea competentă poate solicita orice alte informații, în
cazul în care calitatea informațiilor prezentate nu poate duce la
luarea unei decizii.
După parcurgerea etapei de încadrare și completarea listei
de control prevăzute în anexa nr. 1, autoritatea competentă
pentru protecția mediului decide:
1. emiterea avizului Natura 2000 (al cărui model este
prevăzut în anexa nr. 3), în cazul în care se constată că impactul
PP asupra ariei naturale protejate de interes comunitar este
nesemnificativ (pentru PP care nu fac subiectul SEA sau EIA);
2. necesitatea parcurgerii următoarei etape din cadrul
procedurii;
3. aplicarea, după caz, a procedurilor SEA sau EIA pentru
PP pentru care s-a constatat că intră sub incidența Hotărârii
Guvernului nr. 1.076/2004 privind stabilirea procedurii de
realizare a evaluării de mediu pentru planuri și programe,
respectiv a Hotărârii Guvernului nr. 445/2009 privind evaluarea
impactului anumitor proiecte publice și private asupra mediului.
Cu cât există mai multe răspunsuri afirmative în coloana B,
cu atât este mai justificată necesitatea realizării evaluării
adecvate, neexistând totuși o regulă general aplicabilă în acest
sens. Autoritatea competentă pentru protecția mediului poate
decide realizarea studiului de evaluare adecvată dacă există
incertitudinea cu privire la existența unui efect semnificativ sau
în cazul existenței unui singur răspuns afirmativ în coloana B.
2.2. Etapa studiului de evaluare adecvată

În această etapă, autoritatea competentă pentru protecția
mediului analizează studiul de evaluare adecvată care i-a fost
solicitat titularului de PP. Informațiile care pot fi utilizate la
elaborarea studiului de evaluare adecvată pot fi:
a) planurile de management/măsurile de conservare a ariei
naturale protejate de interes comunitar;
b) studiile de fundamentare și/sau formularele standard
Natura 2000;
c) informații de la instituții și organizații relevante pentru
conservarea naturii;
d) planuri, hărți, materiale privind geologia, hidrologia și
ecologia zonei;
e) rapoarte privind starea mediului;
f) rapoartele anuale ale administratorilor/custozilor ariilor
naturale protejate;
g) planuri privind utilizarea terenurilor și alte planuri relevante
existente;
h) alte surse de informații.

4

MONITORUL OFICIAL AL ROMÂNIEI, PARTEA I, Nr. 82/8.II.2010

Actualizarea și verificarea datelor din sursele menționate
anterior se realizează prin studii de teren de către evaluatorii
care întocmesc studiul de evaluare adecvată.
Studiul de evaluare adecvată cuprinde:
a) Informații privind PP supus aprobării:

1. informații privind PP: denumirea, descrierea, obiectivele
acestuia, informații privind producția care se va realiza, informații
despre materiile prime, substanțele sau preparatele chimice
utilizate;
2. localizarea geografică și administrativă, cu precizarea
coordonatelor Stereo 70;
3. modificările fizice ce decurg din PP (din excavare,
consolidare, dragare etc.) și care vor avea loc pe durata
diferitelor etape de implementare a PP;
4. resursele naturale necesare implementării PP (preluare
de apă, resurse regenerabile, resurse neregenerabile etc.);
5. resursele naturale ce vor fi exploatate din cadrul ariei
naturale protejate de interes comunitar pentru a fi utilizate la
implementarea PP;
6. emisii și deșeuri generate de PP (în apă, în aer, pe
suprafața unde sunt depozitate deșeurile) și modalitatea de
eliminare a acestora;
7. cerințele legate de utilizarea terenului, necesare pentru
execuția PP (categoria de folosință a terenului, suprafețele de
teren ce vor fi ocupate temporar/permanent de către PP, de
exemplu, drumurile de acces, tehnologice, ampriza drumului,
șanțuri și pereți de sprijin, efecte de drenaj etc.);
8. serviciile suplimentare solicitate de implementarea PP
(dezafectarea/reamplasarea de conducte, linii de înaltă tensiune
etc., mijloacele de construcție necesare), respectiv modalitatea
în care accesarea acestor servicii suplimentare poate afecta
integritatea ariei naturale de interes comunitar;
9. durata construcției, funcționării, dezafectării proiectului și
eșalonarea perioadei de implementare a PP etc.;
10. activități care vor fi generate ca rezultat al implementării PP;
11. descrierea proceselor tehnologice ale proiectului (în cazul
în care autoritatea competentă pentru protecția mediului solicită
acest lucru);
12. caracteristicile PP existente, propuse sau aprobate, ce
pot genera impact cumulativ cu PP care este în procedură de
evaluare și care poate afecta aria naturală protejată de interes
comunitar;
13. alte informații solicitate de către autoritatea competentă
pentru protecția mediului.
b) Informații privind aria naturală protejată de interes
comunitar afectată de implementarea PP:

1. date privind aria naturală protejată de interes comunitar:
suprafața, tipuri de ecosisteme, tipuri de habitate și speciile care
pot fi afectate prin implementarea PP etc.;
2. date despre prezența, localizarea, populația și ecologia
speciilor și/sau habitatelor de interes comunitar prezente pe
suprafața și în imediata vecinătate a PP, menționate în
formularul standard al ariei naturale protejate de interes
comunitar;
3. descrierea funcțiilor ecologice ale speciilor și habitatelor
de interes comunitar afectate (suprafața, locația, speciile
caracteristice) și a relației acestora cu ariile naturale protejate
de interes comunitar învecinate și distribuția acestora;
4. statutul de conservare a speciilor și habitatelor de interes
comunitar;
5. date privind structura și dinamica populațiilor de specii
afectate (evoluția numerică a populației în cadrul ariei naturale
protejate de interes comunitar, procentul estimativ al populației
unei specii afectate de implementarea PP, suprafața habitatului

este suficient de mare pentru a asigura menținerea speciei pe
termen lung);
6. relațiile structurale și funcționale care creează și mențin
integritatea ariei naturale protejate de interes comunitar;
7. obiectivele de conservare a ariei naturale protejate de
interes comunitar, acolo unde au fost stabilite prin planuri de
management;
8. descrierea stării actuale de conservare a ariei naturale
protejate de interes comunitar, inclusiv evoluții/schimbări care
se pot produce în viitor;
9. alte informații relevante privind conservarea ariei naturale
protejate de interes comunitar, inclusiv posibile schimbări în
evoluția naturală a ariei naturale protejate de interes comunitar;
10. alte aspecte relevante pentru aria naturală protejată de
interes comunitar.
În cadrul studiului de evaluare adecvată este evaluat în mod
corespunzător impactul asupra fiecărei specii și fiecărui habitat
de interes comunitar din fiecare arie naturală protejată de interes
comunitar posibil afectată de implementarea PP, astfel încât să
se asigure obiectivele de conservare a acesteia și integritatea
rețelei Natura 2000.
Obiectivele de conservare a unei arii naturale protejate de
interes comunitar au în vedere menținerea și restaurarea
statutului favorabil de conservare a speciilor și habitatelor de
interes comunitar. Stabilirea obiectivelor de conservare se va
face ținându-se cont de caracteristicile fiecărei arii naturale
protejate de interes comunitar (reprezentativitate, suprafața
relativă, populația, statutul de conservare etc.), prin planurile de
management al ariilor naturale protejate de interes comunitar.
Integritatea ariei naturale protejate de interes comunitar este
afectată dacă PP poate:
1. să reducă suprafața habitatelor și/sau numărul
exemplarelor speciilor de interes comunitar;
2. să ducă la fragmentarea habitatelor de interes comunitar;
3. să aibă impact negativ asupra factorilor care determină
menținerea stării favorabile de conservare a ariei naturale
protejate de interes comunitar;
4. să producă modificări ale dinamicii relațiilor care definesc
structura și/sau funcția ariei naturale protejate de interes
comunitar.
c) Identificarea și evaluarea impactului

În cadrul studiului de evaluare adecvată se fac identificarea
și evaluarea tuturor tipurilor de impact negativ al PP susceptibile
să afecteze în mod semnificativ aria naturală protejată de interes
comunitar.
În cadrul studiului vor fi identificate următoarele tipuri de
impact:
1. direct și indirect;
2. pe termen scurt sau lung;
3. din faza de construcție, de operare și de dezafectare;
4. rezidual;
5. cumulativ.
Se va face o prognoză privind amploarea/mărimea
impactului cumulativ identificat și semnificația acestuia. Analiza
și evaluarea diverselor tipuri de impact se vor face în raport cu
integritatea ariei naturale protejate de interes comunitar, ținându-se
cont de structura, funcțiile ecologice și vulnerabilitatea acestora
la modificări (zgomotul, diminuarea resurselor de apă, emisiile
de substanțe chimice etc.), precum și față de obiectivele de
conservare a acesteia.
Evaluarea semnificației impactului

Interpretarea corectă a semnificației impactului reprezintă
cea mai importantă parte a întregului proces, putând fi
considerată crucială pentru întreaga evaluare. Semnificația
impactului trebuie să fie evaluată la nivelul fiecărei arii naturale
protejate de interes comunitar, luându-se în considerare statutul

MONITORUL OFICIAL AL ROMÂNIEI, PARTEA I, Nr. 82/8.II.2010
de conservare a speciilor și habitatelor la nivelul regiunii
biogeografice.
Evaluarea semnificației impactului în cadrul studiului se face
pe baza următorilor indicatori-cheie cuantificabili:
1. procentul din suprafața habitatului care va fi pierdut;
2. procentul ce va fi pierdut din suprafețele habitatelor folosite
pentru necesitățile de hrană, odihnă și reproducere ale speciilor
de interes comunitar;
3. fragmentarea habitatelor de interes comunitar (exprimată
în procente);
4. durata sau persistența fragmentării;
5. durata sau persistența perturbării speciilor de interes
comunitar, distanța față de aria naturală protejată de interes
comunitar;
6. schimbări în densitatea populațiilor (nr. de
indivizi/suprafață);
7. scara de timp pentru înlocuirea speciilor/habitatelor
afectate de implementarea PP;
8. indicatorii chimici-cheie care pot determina modificări
legate de resursele de apă sau de alte resurse naturale, care
pot determina modificarea funcțiilor ecologice ale unei arii
naturale protejate de interes comunitar.
Pe baza acestor indicatori cheie se va determina, în cadrul
studiului EA, impactul preconizat al PP asupra speciilor și
habitatelor de interes comunitar.
Orice pierdere din suprafața ariei naturale protejate sau
reducere a efectivelor populației speciei va fi cuantificată și
evaluată sub raportul impactului asupra obiectivelor de
conservare a ariei naturale protejate și asupra statutului de
conservare a habitatelor și speciilor-cheie.
Evaluarea semnificației impactului unui PP în cadrul studiului
se face prin parcurgerea următorilor pași:
A. evaluarea impactului PP propus:
a) evaluarea impactului cauzat de PP fără a lua în
considerare măsurile de reducere a impactului;
b) evaluarea impactului rezidual care va rămâne după
implementarea măsurilor de reducere a impactului;
B. evaluarea impactului cumulativ al PP propus cu alte PP:
a) evaluarea impactului cumulativ al PP cu alte PP fără a lua
în considerare măsurile de reducere a impactului;
b) evaluarea impactului rezidual care rămâne după
implementarea măsurilor de reducere a impactului pentru PP
propus și pentru alte PP.
d) Măsurile de reducere a impactului

Măsurile de reducere a impactului sunt stabilite în funcție de
impactul negativ posibil al PP. În cadrul studiului se stabilesc
măsurile de reducere a impactului negativ asupra ariei naturale
protejate de interes comunitar, după cum urmează:
1. identificarea și descrierea măsurilor de reducere care vor
fi implementate pentru fiecare specie și/sau tip de habitat afectat
de PP și modul în care acestea vor reduce/elimina impactul
negativ asupra ariei naturale protejate de interes comunitar. Ca
exemple de măsuri menționăm: planificarea adecvată a
lucrărilor de construcție pentru a se evita sau reduce
perturbarea speciilor sau distrugerea cuiburilor și adăposturilor,
panouri fonoabsorbante, panouri de protecție, pentru a se
preveni electrocutarea și lovirea păsărilor, plantare de arbori etc.
2. prezentarea calendarului implementării și monitorizării
măsurilor de reducere a impactului;
3. orice alte aspecte relevante pentru conservarea speciilor
și/sau habitatelor de interes comunitar.
Măsurile de reducere a impactului trebuie:
1. să fie parte integrantă din PP propus;
2. să se adreseze direct impactului;
3. să fie funcționale la momentul producerii impactului
negativ;
4. să aibă la bază cele mai recente date științifice din teren.

5

Nu sunt măsuri de reducere a impactului:
1. măsurile de menținere și restaurare a statutului favorabil
de conservare a speciilor și habitatelor de importanță
comunitară (acestea constituie o implementare ănormală” a
prevederilor Directivei 92/43/CEE a Consiliului din 21 mai 1992
privind conservarea habitatelor naturale și a speciilor de faună
și floră sălbatică (Directiva Habitate) și Directivei 79/409 CEE a
Consiliului din 2 aprilie 1979 privind conservarea păsărilor
sălbatice (Directiva Păsări);
2. măsurile compensatorii.
Studiul trebuie să cuprindă și evidențierea clară a
cuantumului financiar necesar prin care măsurile de reducere
pot fi asigurate pe termen scurt, mediu și lung. Titularul PP este
responsabil de monitorizarea implementării măsurilor de
reducere până în momentul când acestea devin funcționale și de
transmiterea unui raport privind implementarea și funcționarea
acestor măsuri autorității competente pentru protecția mediului.
De asemenea, studiul trebuie să cuprindă și un plan al
măsurilor de reducere a impactului în ceea ce privește
calendarul de implementare și persoana juridică sau fizică
responsabilă de monitorizarea și implementarea măsurilor de
reducere a impactului. În cazul în care în cadrul activității de
monitorizare a implementării măsurilor de reducere a impactului
apar elemente noi care nu au fost luate în calcul inițial, vor fi
întreprinse acțiuni care să remedieze aceste aspecte.
e) Metodele utilizate pentru culegerea informațiilor privind
speciile și/sau habitatele de interes comunitar afectate

Studiul de evaluare adecvată depus la autoritatea
competentă pentru protecția mediului este însoțit de lista
organizațiilor/instituțiilor/specialiștilor implicați în furnizarea
informațiilor privind speciile și habitatele de interes comunitar
afectate de implementarea PP, cu detalii despre aceștia
(experiență, activitatea în domeniu, CV-urile persoanelor
implicate etc.).
Autoritatea competentă pentru protecția mediului
completează secțiunile aferente etapei de analiză a calității
studiului de evaluare adecvată din lista de control prevăzută în
anexa nr. 2 și decide:
1. emiterea avizului Natura 2000, dacă se constată că prin
măsurile de reducere propuse se reduce semnificativ sau se
elimină impactul PP asupra speciilor și habitatelor de interes
comunitar (pentru PP care nu fac subiectul SEA sau EIA);
2. trecerea la etapa soluțiilor alternative, dacă se constată că
impactul semnificativ persistă;
3. aplicarea, după caz, a procedurilor SEA sau EIA pentru
PP pentru care s-a constatat că intră sub incidența Hotărârii
Guvernului nr. 1.076/2004, respectiv a Hotărârii Guvernului
nr. 445/2009.
2.3. Etapa soluțiilor alternative

Evaluarea soluțiilor alternative ale unui PP se face luându-se
în considerare speciile și/sau habitatele de interes comunitar
pentru care aria naturală protejată de interes comunitar a fost
desemnată, costurile, întârzierile sau alte aspecte ale soluției
alternative. Soluțiile alternative identificate în această etapă vor
fi evaluate distinct, folosindu-se aceleași criterii utilizate la
evaluarea variantei inițiale a PP. Se identifică soluțiile alternative,
inclusiv ăalternativa zero”, care înseamnă că nu se realizează
nicio intervenție.
Tipuri de soluții alternative:
a) locații alternative (de exemplu, noi locații pentru turbinele
eoliene, variante pentru realizarea unui drum etc.). O locație
alternativă constă în implementarea aceluiași PP în locații
diferite față de planificarea inițială. Rezultatul trebuie să fie
reducerea impactului asupra ariei naturale protejate de interes
comunitar. Schimbarea locație/rutei alternative a PP va
determina reducerea/eliminarea impactului asupra speciilor

6

MONITORUL OFICIAL AL ROMÂNIEI, PARTEA I, Nr. 82/8.II.2010

și/sau habitatelor de interes comunitar, pierderea suprafețelor
acestora etc.;
b) soluții alternative de realizare a PP (de exemplu, cale
ferată în loc de autostradă, cabluri subterane în locul celor
supraterane, cursuri neregulate de apă în locul cursurilor
regularizate, redimensionarea PP, a barierelor pentru zgomot,
modificarea calendarului de efectuare a lucrărilor etc.).
În vederea luării unei decizii privind aprobarea PP, autoritatea
competentă pentru protecția mediului trebuie să se asigure prin
documentația depusă de titular că:
a) alternativa propusă pentru aprobare este cea care
afectează cel mai puțin habitatele, speciile și integritatea ariei
naturale protejate de interes comunitar;
b) în decizia privind alegerea alternativei propuse pentru
aprobare nu au fost luate în considerare aspectele economice și
că nu există nicio altă alternativă fezabilă care să afecteze într-o
măsură mai mică aria naturală protejată de interes comunitar;
c) există motive imperative de interes public major, inclusiv
ăcele de natură socială și economică”.
Evaluarea soluțiilor alternative constă în:
a) descrierea soluției/soluțiilor alternative care duc la
eliminarea sau reducerea impactului semnificativ asupra ariei
naturale protejate de importanță comunitară. Aceasta înseamnă
reevaluarea PP conform criteriilor utilizate pentru etapa a doua
a prezentului ghid metodologic. Soluțiile alternative trebuie să
fie examinate prin comparație cu propunerea inițială, pe aceleași
criterii științifice și același standard;
b) fiecare soluție alternativă identificată va fi evaluată în mod
distinct pentru a se alege alternativa cu impactul cel mai mic
asupra ariei naturale protejate de interes comunitar;
argumentarea deciziei de a propune un PP alternativ prin
evidențierea aspectelor pozitive suplimentare față de celelalte
soluții alternative. În această fază, criteriile economice sau alte
criterii de evaluare nu pot prevala în fața criteriilor ecologice.
Autoritatea competentă pentru protecția mediului ia în
considerare soluția alternativă a PP care are impactul negativ
cel mai redus asupra ariei naturale protejate de interes
comunitar și care asigură integritatea acesteia.
În urma parcurgerii acestei etape, autoritatea competentă
pentru protecția mediului completează secțiunile aferente etapei
de analiză a calității studiului de evaluare adecvată din lista de
control prevăzută în anexa nr. 2 și decide:
1. emiterea avizului Natura 2000, în cazul în care se
identifică o soluție alternativă care elimină sau reduce
semnificativ impactul negativ (pentru PP care nu fac subiectul
SEA sau EIA);
2. respingerea solicitării, în cazul în care niciuna dintre
soluțiile alternative prezentate autorității competente pentru
protecția mediului nu reduce semnificativ impactul asupra ariei
naturale protejate de interes comunitar și în lipsa motivelor de
interes public major, inclusiv a celor de natură socială sau
economică;
3. completarea studiului cu măsurile compensatorii, dacă
niciuna dintre soluțiile alternative propuse nu reduce semnificativ
impactul, dar PP trebuie să fie realizat din motive imperative de
interes public major, inclusiv de natură socială sau economică;
4. aplicarea, după caz, a procedurilor SEA sau EIA pentru
PP pentru care s-a constatat că intră sub incidența Hotărârii
Guvernului nr. 1.076/2004, respectiv a Hotărârii Guvernului
nr. 445/2009.
Autoritatea competentă pentru protecția mediului solicită
titularului informații suplimentare care vor fi incluse în studiul de
evaluare adecvată, bazate pe cele mai bune date științifice din
teren care constau în:
a) descrierea măsurilor compensatorii, care trebuie să se
adreseze atât menținerii statutului favorabil de conservare a

speciilor și habitatelor, cât și integrității ariei naturale protejate de
interes comunitar;
b) descrierea modului în care măsurile compensatorii
contribuie la menținerea coerenței rețelei Natura 2000;
c) locația stabilită pentru implementarea măsurilor
compensatorii care trebuie să ocupe aceeași regiune
biogeografică; este recomandabil să fie implementate la o
distanță cât mai mică față de aria naturală protejată de interes
comunitar care va fi afectată negativ de PP, astfel încât să se
asigure integritatea acesteia;
d) modul în care măsurile compensatorii vor asigura aceleași
funcții ecologice cu cele care au stat la baza desemnării ariei
naturale protejate de interes comunitar;
e) descrierea relației dintre obiectivele de conservare a ariei
naturale protejate de interes comunitar și interesul public major
invocat;
f) situația juridică a terenului pe care se va implementa
măsura compensatorie;
g) monitorizarea implementării măsurilor compensatorii.
Titularul PP este responsabil de monitorizarea implementării
măsurilor compensatorii până în momentul în care acestea
devin funcționale și de transmiterea unui raport privind
implementarea și funcționarea acestor măsuri autorității
competente pentru protecția mediului;
h) alte informații relevante.
2.4 Etapa măsurilor compensatorii, atunci când nu există
soluții alternative și când impactul negativ persistă

Măsurile compensatorii reprezintă ăultima soluție” pentru
implementarea unui PP care are impact semnificativ negativ
asupra unei arii naturale protejate de interes comunitar. Aceste
măsuri se aplica doar dacă:
a) rezultatul evaluării menționate la etapa precedentă este
negativ sau nesigur;
b) există considerente legate de sănătatea umană, securitate
publică ori benefice pentru mediu sau alte motive imperative de
interes public major, inclusiv de natură socială ori economică.
Comisia Europeană acceptă motivele de interes public major
care sunt în concordanță cu politicile Uniunii Europene. Interesul
public poate fi considerat ăprioritar” doar dacă este un interes
pe termen lung; interesele economice pe termen scurt nu sunt
suficiente pentru a contrabalansa interesele de conservare pe
termen lung, conform prevederilor Directivei Habitate. Sunt
considerate ămotive de ordin social sau economic”: crearea unui
număr mare de locuri de muncă pe termen lung, asigurarea
competitivității economice la nivel global și regional, dezvoltarea
tehnologică, utilizarea tehnologiei ăprietenoase” pentru mediu.
Constituie ămotive de interes public major, inclusiv de ordin
social sau economic” următoarele situații în care PP respectiv
demonstrează că sunt indispensabile:
a) în cadrul acțiunilor sau politicilor care au ca scop protecția
sănătății, securității și mediului;
b) în cadrul politicilor fundamentale pentru țară sau societate;
c) în cadrul desfășurării unor activități de ordin social sau
economic, îndeplinind obligațiile specifice de serviciu public.
ăSănătatea umană, securitatea publicului și beneficii aduse
mediului” sunt considerate motive care justifică adoptarea unor
măsuri restrictive la nivel național privind mișcarea liberă a
bunurilor, muncitorilor și serviciilor. De asemenea, consecințele
benefice de importanță majoră pentru mediu constituie o
categorie care este inclusă în obiectivele fundamentale ale
politicii de mediu. Este responsabilitatea autorității competente
pentru protecția mediului să verifice când aceste motive sunt
justificate. Comisia Europeană poate examina aceste cazuri în
concordanță cu rolul său de a controla aplicarea corectă a
legislației comunitare.
Pentru ăsănătatea umană” pot fi considerate ca prioritare
prevenirea epidemiilor, a accidentelor sau a altor acțiuni care
pot pune în pericol viața.

MONITORUL OFICIAL AL ROMÂNIEI, PARTEA I, Nr. 82/8.II.2010
În ceea ce privește ăsecuritatea publicului”, protecția
împotriva dezastrelor naturale constituie un motiv suficient de
puternic care poate fi invocat.
Orice deteriorare a unei arii naturale protejate de interes
comunitar poate fi justificată numai din anumite motive care
corespund unui interes general superior față de obiectivele de
conservare a ariei naturale protejate de interes comunitar.
Ținând cont de principiul subsidiarității, autoritatea competentă
pentru protecția mediului decide care sunt aceste motive de
interes public major, iar justificările vor fi analizate de Comisia
Europeană.
Măsurile compensatorii necesare pentru a proteja și pentru
a menține coerența rețelei Natura 2000 vor face referire la
structura, funcțiile și obiectivele de conservare a ariei naturale
protejate de interes comunitar, la habitatele și/sau speciile
afectate negativ, precum și la celelalte specii și/sau habitate de
interes comunitar din situl respectiv. Asigurarea menținerii
coerenței generale a rețelei Natura 2000 rezultă din faptul că o
arie naturală protejată de interes comunitar nu trebuie să fie
afectată în mod ireversibil de către un PP înainte ca măsura
compensatorie să existe deja. În cazul în care se produc efecte
negative ale PP asupra tipurilor de habitate naturale rare sau
asupra habitatelor naturale, care fac necesară o lungă perioadă
de timp pentru asigurarea aceleiași funcționalităţi ecologice,
trebuie luată în considerare ăopțiunea zero”.
Măsurile compensatorii pot face referire la:
a) refacerea habitatului, în vederea menținerii valorilor sale
de conservare, și conformarea cu obiectivele de conservare a
sitului sau îmbunătățirea habitatului rămas, proporțional cu
pierderea cauzată ariei naturale protejate de interes comunitar
de un PP;
b) recrearea habitatului prin recrearea unui habitat într-o arie
nouă sau prin extinderea ariei naturale protejate de interes
comunitar existente;
c) reintroducerea speciilor;
d) refacerea și menținerea speciilor într-un statut de
conservare favorabil;
e) elementele, inclusiv cele de natură financiară, necesare
atingerii obiectivului de compensare a impactului negativ al unui
PP și de menținere a coerenței generale a rețelei Natura 2000,
precum și la fezabilitatea acestora. Potrivit principiului
ăpoluatorul plătește”, titularul PP trebuie să suporte costul
măsurilor compensatorii.
Planul de implementare a măsurilor compensatorii trebuie să
cuprindă următoarele:
a) obiective clare și valori-țintă, potrivit obiectivelor de
conservare a ariei naturale protejate de interes comunitar;
b) precizarea perioadei în care se vor realiza obiectivele de
conservare;
c) orarul/programul implementării și coordonarea acestuia cu
orarul stabilit pentru PP;
d) etapele informării publice și/sau consultarea publicului;
e) monitorizarea specifică și orarul raportării, bazat pe
indicatorii de progres, ținându-se cont de precizarea bugetului
adecvat pentru a garanta îndeplinirea cu succes a măsurilor.
Planul de implementare a măsurilor compensatorii trebuie să
includă o monitorizare detaliată pe timpul implementării, în
vederea asigurării eficienței pe termen lung.
Nu constituie măsuri compensatorii:
a) măsurile de menținere și restaurare (acestea constituie o
implementare ănormală” a prevederilor Directivei Păsări și
Directivei Habitate);
b) măsurile de reducere a impactului negativ asupra ariei
naturale protejate de interes comunitar;
c) plățile compensatorii.
Măsurile compensatorii trebuie să fie și ele evaluate în
vederea stabilirii dacă:
a) sunt adecvate ariei naturale protejate de interes comunitar
și reușesc să reducă impactul cauzat de implementarea PP;

7

b) au capacitatea de a menține coerența rețelei Natura 2000;
c) sunt fezabile și funcționale în momentul în care impactul
asupra ariei naturale protejate de interes comunitar are loc.
Locația pentru implementarea măsurilor compensatorii

A. Măsurile compensatorii ar trebui să fie localizate astfel
încât să aibă cea mai mare eficacitate, în vederea menținerii
coerenței generale a rețelei Natura 2000. Aceasta face necesară
stabilirea unor precondiții pe care orice măsură compensatorie
ar trebui să le satisfacă:
a) suprafața selectată pentru compensare trebuie să se afle
în interiorul aceleiași regiuni biogeografice (pentru siturile de
importanță comunitară desemnate în baza Directivei Habitate)
sau în interiorul acelorași arii de răspândire, rute de migrație sau
zone de iernat pentru păsările sălbatice (pentru ariile de
protecție specială avifaunistică desemnate în baza Directivei
Păsări). Mai mult, suprafața trebuie să ofere funcții comparabile
acelora care au validat criteriile de selecție a ariei naturale
protejate de interes comunitar declarate inițial, în special cele
privind distribuția geografică adecvată;
b) suprafața selectată pentru compensare trebuie să aibă —
sau trebuie să poată dezvolta — trăsături specifice ale funcțiilor
și structurilor ecologice necesare habitatelor și speciilor;
c) măsurile compensatorii nu trebuie să pericliteze
conservarea integrității niciunei alte arii naturale protejate de
interes comunitar. Când se aplică în arii naturale protejate deja
existente, măsurile compensatorii trebuie să fie compatibile cu
obiectivele de conservare ale acesteia și nu trebuie înțelese ca
un mod general de management.
B. Implementarea măsurilor compensatorii
a) Prima opțiune ce ar trebui luată în considerare este de a
implementa măsurile compensatorii în aria naturală protejată de
interes comunitar afectată.
b) Cea de a doua opțiune ar fi de a mări aria naturală
protejată de interes comunitar și de a implementa măsurile
compensatorii corespunzătoare. Dacă condițiile dintr-o arie
naturală protejată de interes comunitar nu permit implementarea
măsurilor compensatorii, următoarea posibilitate este de a o
extinde. Orice extindere trebuie integrată în rețeaua Natura
2000.
c) Cea de a treia opțiune ar fi aceea de a implementa
măsurile compensatorii într-o altă arie naturală protejată de
interes comunitar, dar în aceeași regiune biogeografică și în
același tip de ecosistem. În cazuri excepționale, este posibilă
desemnarea unei noi arii naturale protejate de interes comunitar
care trebuie să îndeplinească aceleași cerințe ecologice și
funcții ale rețelei Natura 2000. Extinderea sau desemnarea unei
noi arii naturale protejate de interes comunitar fără
implementarea măsurilor compensatorii nu este suficientă.
Desemnarea unei noi arii naturale protejate de interes comunitar
poate fi considerată suficientă doar când statutul de conservare
a speciilor și/sau habitatelor afectate este favorabil la nivelul
regiunii biogeografice sau la nivel național.
Implementarea măsurilor compensatorii prin desemnarea
unei noi arii protejate trebuie să urmeze aceeași procedură de
desemnare a unei arii naturale protejate de interes comunitar,
care va fi transmisă Comisiei Europene după aprobarea PP, dar
înainte de implementarea acestuia.
Autoritatea competentă pentru protecția mediului
completează secțiunile aferente etapei de analiză a calității
studiului de evaluare adecvată din lista de control prevăzută în
anexa nr. 2 și decide:
1. emiterea avizului Natura 2000, dacă prin implementarea
măsurilor compensatorii se asigură coerența rețelei Natura 2000

8

MONITORUL OFICIAL AL ROMÂNIEI, PARTEA I, Nr. 82/8.II.2010

și statutul favorabil de conservare a speciilor și/sau habitatelor
de interes comunitar (pentru PP care nu fac subiectul SEA sau
EIA);
2. respingerea solicitării, dacă prin implementarea măsurilor
compensatorii nu se asigură coerența rețelei Natura 2000 și
statutul favorabil de conservare a speciilor și/sau habitatelor de
interes comunitar;
3. aplicarea, după caz, a procedurilor SEA sau EIA pentru
PP pentru care s-a constatat că intră sub incidența Hotărârii
Guvernului nr. 1.076/2004, respectiv a Hotărârii Guvernului
nr. 445/2009.
În cazul în care PP afectează aria naturală protejată de
interes comunitar care adăpostește un tip de habitat natural
prioritar și/sau o specie prioritară, pot fi invocate numai
considerente legate de sănătatea umană, securitate publică ori
considerente benefice pentru mediu sau alte motive imperative
de interes public major.
Dacă, contrar concluziilor negative ale evaluării (impactul
negativ persistă) și în absența soluțiilor alternative, un PP
trebuie totuși realizat din motive imperative de interes public
major, inclusiv de ordin social sau economic, autoritatea
competentă pentru protecția mediului trebuie să se asigure că
au fost propuse și implementate de către titularul PP măsurile
compensatorii necesare pentru a asigura coerența generală a
rețelei Natura 2000, înainte de implementarea PP.
Implicarea Comisiei Europene se face numai în cazurile în
care PP afectează în mod semnificativ negativ o arie naturală
protejată de interes comunitar.
a) Comisia Europeană trebuie informată despre măsurile
compensatorii dacă:
1. PP nu afectează specii și habitate prioritare de interes
comunitar;
2. impactul asupra speciilor și habitatelor prioritare poate fi
justificat prin motive privind sănătatea umană, securitatea
publicului sau efectele benefice asupra mediului;
3. PP afectează o arie de protecție specială avifaunistică.
În aceste cazuri, avizul Natura 2000 se poate elibera înainte
de informarea Comisiei Europene.
b) În cazul în care este afectată o specie sau un tip de habitat
prioritar de interes comunitar, fără a fi invocate motive care se
referă la sănătatea umană, securitatea publicului sau beneficii
asupra mediului, dar sunt invocate alte motive de interes public
major, inclusiv de ordin social sau economic, este necesară
solicitarea opiniei Comisiei Europene în ceea ce privește
măsurile compensatorii propuse pentru implementarea PP,
înainte de emiterea avizului Natura 2000.
Trebuie demonstrat și comunicat Comisiei Europene că:
1. alternativa propusă spre aprobare este cea care are
impactul cel mai redus asupra speciilor și/sau habitatelor și
asupra integrității sitului Natura 2000;
2. există motive imperative de interes public major ale căror
implicații sunt mult mai importante decât funcțiile ecologice ale
ariei naturale protejate de interes comunitar;
3. măsurile compensatorii vor înlătura impactul negativ al PP
și vor asigura coerența rețelei Natura 2000.
Măsurile compensatorii sunt transmise Comisiei Europene
în formatul prevăzut de formularul de transmitere a informațiilor
la Comisia Europeană, conform art. 6 (4) din Directiva Habitate,
prevăzut în anexa nr. 4.
Dacă în cadrul activității de monitorizare a implementării
măsurilor compensatorii apar elemente noi care nu au fost luate
în calcul inițial, vor fi întreprinse acțiuni care să remedieze
aceste aspecte.

În cazul în care va fi identificat un impact semnificativ negativ
asupra integrității unei arii naturale protejate de interes
comunitar, care nu a fost cunoscut la data emiterii actului de
reglementare, se va lua în considerare reanalizarea acestuia.
3. Concluzii
Aprecierea calității studiului de evaluare adecvată se va face
utilizându-se Lista de control pentru analiza calității studiului de
evaluare adecvată prevăzută în anexa nr. 2.
Cantitatea de informație necesară pentru a acoperi fiecare
etapă a evaluărilor, pentru diferite PP și pentru diferite tipuri de
habitat, va fi inevitabil diferită. Analiza trebuie să reflecte acest
lucru. Este evident că uneori este nevoie de foarte puțină
informație pentru anumite proiecte, în anumite amplasamente,
ca să se poată emite concluzii obiective, iar alteori se cere o
cantitate mai mare de informație. Pentru a reflecta aceste cerințe
diferite de informare, abordarea pentru analiza calității trebuie
să fie proporțională cu nivelul de informație cerut. Analiza trebuie
să fie ceva mai elaborată și să permită judecăți conforme cu
cantitatea de informație.
Calificativele de calitate care trebuie să fie atribuite pentru
fiecare criteriu de analiză sunt următoarele:
A = informația furnizată este completă fără nicio omisiune
semnificativă, iar concluziile pot fi acceptate ca fiind rezonabile
și obiective;
B = informația furnizată nu este completă, însă, în
circumstanțele anumitor cazuri particulare, concluziile pot fi
acceptate ca fiind rezonabile și obiective;
C = informația furnizată nu este completă; există omisiuni
semnificative și va fi necesar să se caute o clarificare asupra
anumitor aspecte înainte ca concluziile elaborate să poată fi
acceptate ca rezonabile și obiective;
D = informația furnizată este complet inadecvată și nu se
poate avea nicio încredere în concluziile evidențiate.
Fiecare criteriu primește câte un calificativ de la A la D și la
sfârșitul fiecărei secțiuni cu criterii, secțiunea, în ansamblul ei,
primește un calificativ general. Acesta rezultă din încadrările
individuale făcute conform fiecăruia dintre criterii. Cu toate
acestea, calificativul general este posibil să nu reflecte numărul
cel mai mare de calificative individuale atribuite fiecărei secțiuni,
tot așa cum câteva dintre criterii nu pot fi considerate ca fiind de
importanță mai mare în anumite circumstanțe ale unui caz decât
în ale altora. Astfel, în timp ce, de exemplu, în secțiunea 1 din
Lista de control pentru analiza calității studiului de evaluare
adecvată, 7 din 9 criterii sunt cotate cu calificative de categoria
A, faptul că nu există detalii de mărime, scară etc. ale unui
proiect sau plan poate conduce la ideea că întreaga secțiune
este de categoria D. La sfârșitul listei de control există o
prezentare sintetică care permite acordarea unui calificativ
general pentru calitatea tuturor evaluărilor care au fost
efectuate.
Lista de control este utilizată de autoritățile competente
pentru protecția mediului. Secțiunile acestei liste vor fi
completate în funcție de parcurgerea etapelor evaluării
adecvate. Pentru un PP supus evaluării adecvate pentru care
nu a fost necesară parcurgerea etapei de analiză a soluțiilor
alternative sau etapa de analiză a măsurilor compensatorii,
respectivele secțiuni din Lista de control pentru analiza calității
studiului de evaluare adecvată nu se vor completa.
Anexele nr. 1—4 fac parte integrantă din prezentul ghid
metodologic. Schema procedurii de evaluare adecvată
reprezintă un sumar al întregii proceduri.

9

MONITORUL OFICIAL AL ROMÂNIEI, PARTEA I, Nr. 82/8.II.2010
Schema procedurii de evaluare adecvată

PP are legătură directă cu sau este necesar pentru managementul ANPIC*?

Nu

Da

Are PP posibil impact asupra ANPIC?

Nu

Da
Se evaluează
impactul PP
asupra
obiectivelor
de conservare
ale ANPIC.

PP va afecta negativ
integritatea ANPIC?
Da

Există soluții
alternative?

Nu

Da

Completarea Studiului de EA
cu soluțiile alternative

ANPIC găzduiește o specie
sau un habitat prioritar?

Nu

Există motive imperative
de interes public major?

Nu

Da

Există motive privind sănătatea umană,
securitatea publicului sau beneficii
asupra mediului?

Da
Nu

Actul
de
reglementare
nu se emite.

Nu

Actul de reglementare se
emite numai după obținerea
opiniei CE, în cazul existenței
măsurilor compensatorii și a
motivelor de interes public
major, altele decât cele
referitoare la sănătatea
umană, securitatea publică
sau beneficii pentru mediu.

*) ANPIC — arie naturală protejată de interes comunitar.

Da

Actul de
reglementare
se emite (se
informează CE
asupra măsurilor
compensatorii
luate).

Actul
de reglementare
se emite.

10

MONITORUL OFICIAL AL ROMÂNIEI, PARTEA I, Nr. 82/8.II.2010
ANEXA Nr. 1
la ghidul metodologic

L I S TA D E C O N T R O L

pentru etapa de încadrare

Întrebări pentru etapa de încadrare

1. PP se va implementa în aria naturală protejată de interes comunitar?
2. Distanța dintre amplasamentul PP și aria naturală protejată de interes
comunitar
3. PP va include acțiuni de construcție, funcționare și dezafectare care să
ducă la modificări fizice în aria naturală protejată de interes comunitar
(topografie, utilizarea terenului, modificări ale cursurilor de râuri etc.)?
4. PP implică utilizarea, stocarea, transportul, manipularea sau producerea
de substanțe sau materiale care ar putea afecta speciile și/sau habitatele
de interes comunitar pentru care aria naturală protejată de interes
comunitar a fost desemnată?
5. Se vor produce deșeuri solide în timpul construcției, funcționării sau
dezafectării care ar putea afecta speciile și/sau habitatele de interes
comunitar pentru care aria naturală protejată de interes comunitar a fost
desemnată?
6. Există alți factori care ar trebui luați în considerare, ca de exemplu
dezvoltările conexe, care ar putea duce la afectarea ariei naturale protejate
de interes comunitar sau există un impact cumulativ cu alte PP existente
sau propuse?
7. Există pe amplasamentul proiectului și în imediata apropiere a acestuia
habitate naturale și/sau specii sălbatice de interes comunitar ce pot fi
afectate de implementarea PP?
8. PP afectează direct sau indirect zonele de hrănire/reproducere/
migrație?
9. PP are influență directă asupra ariilor/ariei naturale protejate de interes
comunitar, prin emisii în aer, devierea cursului unei ape care traversează
zona, extragerea de ape subterane dintr-un acvifer compartimentat,
perturbarea prin zgomot sau lumină, poluare atmosferică etc.?
10. PP propus provoacă o deteriorare semnificativă sau o pierdere totală
a unui (unor) habitat(e) natural(e) de interes comunitar?
11. PP va duce la o izolare reproductivă a unei specii de interes comunitar
sau a speciilor tipice care intră în compoziția unui habitat de interes
comunitar?
12. PP implică utilizarea resurselor de care depinde diversitatea biologică
(exploatarea apelor de suprafață și subterane, activitățile extractive de
suprafață de sol, argilă, nisip, pietriș, defrișarea, inundarea terenurilor,
pescuit, vânătoare, colectarea plantelor)?
13. Alte întrebări relevante

B. Este posibil ca impactul
A. Da/Nu/Nu se poate identifica
să fie semnificativ?
în acest stadiu.
Da/Nu/ Nu se poate identifica
în acest stadiu—justificare.

11

MONITORUL OFICIAL AL ROMÂNIEI, PARTEA I, Nr. 82/8.II.2010

ANEXA Nr. 2
la ghidul metodologic

L I S TA D E C O N T R O L

pentru analiza calității studiului de evaluare adecvată
Criterii pentru analiză

Calificativul

ETAPA STUDIULUI DE EVALUARE ADECVATĂ

SECȚIUNEA 1
Obiectivele PP

1. Scopurile/Obiectivele PP au fost integral explicate?
2. Au fost furnizate planuri, diagrame și hărți prin care se identifică locația
exactă a PP?
3. Există informații în documentație despre dimensiunea, scara, suprafața
și utilizarea/gradul de acoperire a terenului de către PP?
4. Documentația oferă detalii privind modificările fizice ce decurg din PP
(din excavare, consolidare, dragare etc.) și care vor avea loc pe durata
diferitelor etape de implementare a PP?
5. Sunt descrise resurse naturale necesare pentru construcție/funcționare
și dezafectare ale PP (resursele de apă, materialele de construcție și
prezența umană)?
6. Resursele naturale necesare pentru implementarea PP vor fi utilizate din
cadrul ariei naturale protejate?
7. Prezintă eșalonarea perioadei de implementare a PP: durata
construcției, funcționării, dezafectării PP etc.?
8. Prezintă activitățile care vor fi generate ca rezultat al implementării PP?
9. Prezintă modalitățile de eliminare a deșeurilor care rezultă sau alte
reziduuri (inclusiv cantități) și modul lor de evacuare/eliminare?
10. Descrie serviciile suplimentare solicitate de implementarea PP (relocări
de conducte, rețele electrice etc., locația lor și modalitatea de construcție)?
Criterii suplimentare, după caz
Calificativ general, secțiunea 1
SECȚIUNEA 2
Efectele cumulative

1. Au fost identificate toate PP care pot avea, singure sau în combinație cu
alte PP, impact negativ semnificativ asupra siturilor Natura 2000?
2. Au fost stabilite limitele în interiorul cărora se va face analiza efectelor
cumulate?
3. A fost stabilită scara de timp pentru care au fost luate în considerație
efectele cumulative?
4. Au fost identificate căile posibile de cumulare a impacturilor?
Criterii suplimentare, după caz
Calificativ general, secțiunea 2
SECȚIUNEA 3
Descrierea sitului Natura 2000

1. Prezintă date privind aria naturală de importanță comunitară: suprafața,
structura peisajului, tipuri de habitate și speciile care pot fi afectate prin
implementarea PP, factorilor biotici și abiotici cu rol în menținerea pe
termen lung a speciilor și habitatelor de importanță comunitară?
2. Prezintă date privind distribuția speciilor și/sau habitatelor de importanță
comunitară care pot fi afectate de implementarea PP?

Comentarii

12

MONITORUL OFICIAL AL ROMÂNIEI, PARTEA I, Nr. 82/8.II.2010

3. Prezintă date privind funcțiile ecologice ale speciilor și habitatelor
afectate și relația acestora cu ariile naturale protejate de importanță
comunitară învecinate?
4. Descrie tipul de habitat, oferind informații privind mărimea și locația
acestuia, speciile caracteristice?
5. Prezintă informații privind statutul favorabil de conservare a speciilor
și/sau habitatelor de interes comunitar?
6. Prezintă date privind structura și dinamica populațiilor de specii afectate:
— evoluția numerică a populației în cadrul ariei naturale protejate de
importanță comunitară;
— mărimea populației (numărul de exemplare, perechi, colonii etc.
estimativ al populației la fiecare specie posibil afectată de implementarea
PP), precum și procentul estimativ al populației unei specii afectate de
implementarea PP;
— date privind faptul că numărul populației de specii afectate nu va fi redus
prin implementarea PP;
— suprafața habitatului este suficient de mare pentru a asigura menținerea
speciei pe termen lung?
7. Prezintă obiectivele de conservare a ariei naturale protejate de
importanță comunitară, acolo unde au fost stabilite prin planuri de
management sau regulamente de funcționare?
8. Identifică starea actuală de conservare a ariei naturale protejate de
importanță comunitară, inclusiv evoluții/schimbări care se pot produce în
viitor?
9. Prezintă măsurile de conservare planificate care au potențialul de a
influența statutul ariei naturale protejate de importanță comunitară în viitor?
10. Descrie metodele specifice de teren folosite pentru culegerea
informațiilor privind speciile și habitatele de importanță comunitară
afectate?
11. Precizează organizațiile/instituțiile/specialiști implicate/implicați în
obținerea informațiilor privind speciile și habitatele de importanță
comunitară afectate de implementarea PP, inclusiv detalii despre
acestea/aceștia (experiență, activitatea în domeniu, CV-urile persoanelor
implicate etc.)?
Criterii suplimentare, după caz
Calificativ general, secțiunea 3
SECȚIUNEA 4
Încadrarea în procedura de evaluare

1. Dacă au fost identificate impacturi potențiale semnificative, acestea au
fost clar explicate?
2. Au fost evidențiate metodologiile utilizate în procesul de încadrare?
3. Se evidențiază clar în documentație că a fost luată în considerare
posibilitatea impacturilor cumulate ale altor PP?
Criterii suplimentare, după caz
Calificativ general, secțiunea 4
SECȚIUNEA 5
Evaluarea impactului

1. Metodele de evaluare și predicție sunt clar explicate, iar sursele de
informație specificate sunt pe deplin justificate?
2. Efectele PP asupra obiectivelor de conservare a ariei naturale protejate
sunt în totalitate explicate?

MONITORUL OFICIAL AL ROMÂNIEI, PARTEA I, Nr. 82/8.II.2010
3. Orice pierdere din suprafața ariei naturale protejate sau reducerea
efectivelor populației speciei este cuantificată și evaluată sub raportul
impactului asupra obiectivelor de conservare a ariei naturale protejate și
asupra habitatelor și speciilor?
4. Impacturi probabile asupra ariei naturale protejate datorită perturbării,
degradării, fragmentării și modificărilor chimice etc. sunt pe deplin evaluate
și explicate?
5. A fost identificat și evaluat impactul asupra integrității ariei naturale
protejate de importanță comunitară, ținându-se cont de structura, funcțiile
ecologice și obiectivele de conservare, precum și de vulnerabilitatea
acestora la modificări?
6. A fost identificat și evaluat impactul direct și indirect?
7. A fost identificat și analizat impactul pe termen scurt sau lung?
8. A fost identificat și evaluat impactul din faza de construcție, de operare
și de dezafectare?
9. Au fost identificate PP care pot provoca, în combinație cu alte PP, impact
cumulativ asupra ariei naturale protejate de importanță comunitară?
10. A fost evaluat impactul cumulativ?
11. Au fost stabilite limitele în interiorul cărora vor fi identificate impacturile
cumulative?
12. A fost stabilită scara de timp pentru care au fost luate în considerare
impacturile cumulative?
13. Au fost identificate căile posibile de cumulare a impacturilor?
14. Au fost analizați indicatorii-cheie cuantificabili pe baza cărora a fost
evaluată semnificația impactului?
Criterii suplimentare, după caz
Calificativ general, secțiunea 5

SECȚIUNEA 6
Măsuri de reducere a impactului

1. Se evidențiază clar că măsurile de reducere pot fi asigurate pe termen
scurt, mediu și lung prin mecanisme legislative și financiare?
2. A fost evaluat impactul cauzat de PP, fără a lua în considerare măsurile
de reducere a impactului?
3. A fost evaluat impactul rezidual cauzat de PP după implementarea
măsurilor de reducere a impactului?
4. A fost evaluat impactul cumulativ cauzat de PP, fără a lua în considerare
măsurile de reducere a impactului?
5. A fost evaluat impactul cumulativ rezidual cauzat de PP, după
implementarea măsurilor de reducere a impactului?
6. Au fost identificate și descrise măsurile de reducere a impactului?
7. Există calendarul implementării și monitorizării măsurilor de reducere a
impactului?
8. Este specificată persoana juridică sau fizică responsabilă de
implementarea măsurilor de reducere a impactului?
Criterii suplimentare, dacă este nevoie
Calificativ general, secțiunea 6

13

14

MONITORUL OFICIAL AL ROMÂNIEI, PARTEA I, Nr. 82/8.II.2010
ETAPA SOLUȚIILOR ALTERNATIVE

SECȚIUNEA 7
Soluții alternative

1. Au fost identificate toate soluțiile alternative fezabile?
2. A fost evaluată integral în mod distinct fiecare soluție alternativă
identificată?
3. Alternativele identificate au fost revizuite și evaluate?
4. Analiza și evaluarea alternativelor de implementare a PP s-au făcut
luându-se în considerare structura, funcțiile, obiectivele de conservare și
statutul ariei naturale protejate de importanță comunitară?
5. Dintre soluțiile alternative evaluate, alternativa propusă pentru aprobare
este cea care afectează cel mai puțin habitatele, speciile și integritatea ariei
naturale protejate de importanță comunitară?
6. Orice constatare care avansează ideea că nu există soluții alternative
este pe deplin explicată și justificată?
Criterii suplimentare, după caz
Calificativ general, secțiunea 7
SECȚIUNEA 8
Motive imperative de interes public major

1. Există motive imperative de interes public major, inclusiv cele de natură
socială și economică, care să justifice implementarea PP într-o variantă
care nu reduce semnificativ impactul?
2. Motivele care au stat la baza implementării PP conform art. 28 din
Ordonanța de urgență a Guvernului nr. 57/2007 privind regimul ariilor
naturale protejate, conservarea habitatelor naturale, a florei şi faunei
sălbatice, cu modificările şi completările ulterioare, au fost pe deplin
explicate și argumentate?
Criterii suplimentare, după caz
Calificativ general, secțiunea 8
ETAPA MĂSURILOR COMPENSATORII

SECȚIUNEA 9
Măsuri compensatorii

1. Este explicată natura măsurilor compensatorii în detaliu?
2. Măsurile compensatorii au fost în întregime evaluate în ceea ce priveşte
capacitatea lor de a asigura coerența rețelei ecologice Natura 2000?
3. Măsurile compensatorii sunt fezabile din punct de vedere financiar și
tehnic?
4. Reiese din
compensatorii?

studiu

responsabilitatea

implementării

măsurilor

5. Măsurile compensatorii constituie obiectul unui plan de implementare
care include în mod explicit obiectivele și regimul de monitoring și
management?
6. Se specifică că, în cazul în care în cadrul activității de monitorizare a
implementării măsurilor compensatorii apar elemente noi care nu au fost
luate în calcul inițial, vor fi întreprinse acțiuni care să remedieze aceste
aspecte?
Criterii suplimentare, după caz
Calificativ general, secțiunea 9
Calificativul general al calității studiului de evaluare

15

MONITORUL OFICIAL AL ROMÂNIEI, PARTEA I, Nr. 82/8.II.2010

ANEXA Nr. 3
la ghidul metodologic

ANTET
AV I Z N AT U R A 2 0 0 0

Nr. .......din .............
Ca urmare a solicitării nr. ...................../........................... din partea ............................................................., cu sediul în
............................................, str. ....................................... nr. ........, sectorul/județul ............................., în urma analizării
documentelor transmise și în baza prevederilor art. 28 din Ordonanța de urgență a Guvernului nr. 57/2007 privind regimul ariilor
naturale protejate, conservarea habitatelor naturale, a florei și faunei sălbatice, cu modificările și completările ulterioare, se emite
Avizul Natura 2000
pentru PP situat în județul/județele ......................................................................................................................................,
cu următoarele condiții: .........................................................................................................................................................
................................................................................................................................................................................................
...............................................................................................................................................................................................
Se specifică: măsurile de reducere a impactului, soluția alternativă avizată sau măsurile compensatorii, după caz, precum
și calendarul de implementare a acestora.
Prezentul aviz este valabil de la data emiterii, pe toată perioada de valabilitate a PP, în cazul în care nu intervin modificări
ale acestuia.
Conducătorul autorității competente,
...................................................
(semnătura și ștampila)

Șef serviciu responsabil/de specialitate,
...................................................
ANEXA Nr. 4
la ghidul metodologic

FORMULARUL

de transmitere a informațiilor la Comisia Europeană, conform art. 6 (4) din Directiva 92/43/CEE
a Consiliului (Directiva Habitate)
Statul membru ................................
Data ...............................................
Informații transmise Comisiei Europene conform art. 6(4) din Directiva 92/43/CEE a Consiliului (Directiva Habitate)
Documente transmise pentru

□ informare
[art. 6(4).1]

□ opinie
[art. 6(4).2]

Autoritatea națională competentă: ....................................
Adresa: .............................................................................
Persoana de contact: ........................................................
Telefon, fax, email: ............................................................
1. Planul sau proiectul
Numele și codul sitului Natura 2000 afectat:
SPA
SCI
sit care adăpostește specii/habitate prioritare
Rezumatul planului sau proiectului care are impact asupra sitului:
........................................................................................................
2. Impactul negativ
Rezumatul evaluării impactului negativ asupra sitului:
..........................................................................................................
NOTĂ:
Sumarul se va axa pe impactul negativ preconizat asupra speciilor și habitatelor pentru care a fost desemnată aria naturală
protejată de importanță comunitară.

16

MONITORUL OFICIAL AL ROMÂNIEI, PARTEA I, Nr. 82/8.II.2010
3. Soluții alternative
a) Rezumatul soluțiilor alternative:
........................................................................................................
b) Motive pentru care autoritatea competentă a decis lipsa soluțiilor alternative
........................................................................................................
4. Motive imperative
Motivele care stau la baza implementării planului/proiectului:
imperative de interes public major, incluzându-le pe cele de ordin social și economic (în absența speciilor/habitatelor

prioritare);
sănătate umană;
securitate publică;
consecințe benefice asupra mediului;
alte motive de interes public major.
Scurtă descriere a motivelor:
........................................................................................................
5. Măsurile compensatorii (descrierea și programul de implementare a măsurilor compensatorii)

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 82/8.II.2010 conține 16 pagini.

Prețul: 3,20 lei

&JUYDGY|440685]
ISSN 1453—4495

