Anul 178 (XXII) — Nr. 660

PARTEA I

LEGI, DECRETE, HOTĂRÂRI ȘI ALTE ACTE

Vineri, 24 septembrie 2010

SUMAR

Nr.

1.

39.

40.

Pagina
ACTE ALE PARLAMENTULUI ROMÂNIEI
— Declarație privind situația cetățenilor români de
etnie romă, care sunt în proces de expulzare sau
repatriere din Republica Franceză și din alte state
europene ....................................................................
— Hotărâre privind modificarea anexei la Hotărârea
Parlamentului României nr. 7/2009 pentru aprobarea
componenței nominale a Comisiei pentru afaceri
europene a Parlamentului României ..........................
— Hotărâre pentru modificarea anexei la Hotărârea
Parlamentului României nr. 6/2009 privind aprobarea
componenței nominale a Comisiei permanente a
Camerei Deputaților și Senatului privind Statutul
deputaților și al senatorilor, organizarea și funcționarea
ședințelor comune ale Camerei Deputaților și
Senatului ....................................................................

DECIZII ALE CURȚII CONSTITUȚIONALE
Decizia nr. 1.037 din 14 septembrie 2010 referitoare la
excepția de neconstituționalitate a prevederilor art. 102
alin. (1) și (2) și ale art. 103 lit. f) din Ordonanța de
urgență a Guvernului nr. 194/2002 privind regimul
străinilor în România ..................................................

Nr.

Pagina

Decizia nr. 1.040 din 14 septembrie 2010 referitoare la
excepția de neconstituționalitate a prevederilor art. 29
alin. (6) din Legea nr. 47/1992 privind organizarea și
funcționarea Curții Constituționale ............................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului administrației și internelor
privind aprobarea diferenței la cifra anuală de
școlarizare, a numărului comisiilor de concurs și al
comisiilor de soluționare a contestațiilor, a
componenței nominale a acestora, a tematicii pentru
concurs, a calendarului de desfășurare a concursului
național de admitere la Programul de formare
specializată pentru ocuparea unei funcții publice
corespunzătoare categoriei înalților funcționari publici
pentru anul 2010, precum și a modalităților privind
plata taxei de participare la program ..........................

7–9

ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII
— Decizie privind procedura de autorizare a furnizării
serviciilor de programe audiovizuale ..........................

10–16

2
207.
3

3

629.
4–5

2

MONITORUL OFICIAL AL ROMÂNIEI, PARTEA I, Nr. 660/24.IX.2010

ACTE ALE PARLAMENTULUI ROMÂNIEI
PARLAMENTUL ROMÂNIEI
C A M E R A D E P U TA Ț I L O R

S E N AT U L

DECLARAȚIE
privind situația cetățenilor români de etnie romă, care sunt în proces de expulzare sau repatriere
din Republica Franceză și din alte state europene
a) Luând act cu îngrijorare de acțiunile recente ale autorităților din Franța și din alte state europene, îndreptate împotriva
unor grupuri de cetățeni de etnie romă din România, concretizate în expulzarea sau repatrierea și colectarea de date biometrice
ale acestora, în cadrul unor acțiuni discriminatorii, susținute prin discurs instituțional,
b) calificând aceste acțiuni drept o încălcare gravă a drepturilor și libertăților cetățenești, printre care dreptul la liberă
circulație pe teritoriul statelor membre ale Uniunii Europene și egalitatea de tratament a cetățenilor comunitari, fără deosebire de
rasă sau origine etnică,
c) subliniind că acțiunile de expulzare sau repatriere îndreptate împotriva etnicilor romi contravin flagrant prevederilor
tratatelor și directivelor Uniunii Europene, Cartei drepturilor fundamentale a Uniunii Europene, Convenției europene a drepturilor
omului,
d) evidențiind obligativitatea respectării, de către toate statele membre ale Uniunii Europene, a prevederilor Directivei
2004/38/CE a Parlamentului European și Consiliului, din data de 29 aprilie 2004, privind dreptul la liberă circulație și ședere pe
teritoriul statelor membre pentru cetățenii Uniunii și membrii familiilor acestora și Directivei Consiliului 2000/43 de punere în aplicare
a principiului egalității de tratament între persoane, fără deosebire de rasă sau origine etnică, din 29 iunie 2000,
e) considerând că apariția unei situații de criză de genul celei actuale impune o reacție politică imediată la nivel înalt din
partea autorităților române, pentru identificarea de soluții rapide și eficiente, care să împiedice agravarea situației cetățenilor români
aflați în străinătate, precum și un impact negativ pe relația bilaterală a României cu alte state ale Uniunii Europene,
Parlamentul României:
1. reamintește că Uniunea Europeană reprezintă o
comunitate de state și cetățeni bazată pe înalte valori
democratice, precum: toleranța și dreptul la diferență
(respectarea spiritului multiculturalității, plurietniei și libertății
religioase), libertatea de alegere a locului de reședință,
nediscriminarea, inclusiv pe criteriile de ordin etnic;
2. salută poziția principială, de condamnare fermă a
campaniilor de expulzare sau repatriere a unor grupuri de etnici
romi, adoptată de Parlamentul European, prin votarea Rezoluției
din data de 9 septembrie 2010, precum și poziția și
recomandările Comisiei Europene, exprimate la Bruxelles, în
data de 14 septembrie 2010, prin comisarul european pentru
justiție, drepturi fundamentale și cetățenie, respectiv ale
președintelui Adunării Parlamentare a Consiliului Europei,
comisarului pentru drepturile omului al Consiliului Europei și
Comitetului ONU pentru eliminarea discriminării rasiale;
3. reamintește că, în conformitate cu reglementările
comunitare, orice măsură de natură administrativă sau judiciară
luată împotriva unui cetățean al Uniunii Europene trebuie să
reprezinte rezultatul unei evaluări individuale și să fie
proporțională cu gravitatea faptelor și gradul în care acestea
reprezintă o amenințare reală, prezentă și suficient de serioasă
la adresa societății;
4. ia notă cu satisfacție de hotărârile unor instanțe civile
franceze, care au dispus anularea măsurilor administrative luate
cu nerespectarea prevederilor legilor comunitare și franceze;

5. consideră că problematica etniei rome, pe lângă caracterul
ei național, trebuie să facă obiectul unei strategii la nivel
european, reiterând întreaga disponibilitate de a participa activ,
în cooperare cu alte instituții ale statului român, cu actori ai
societății civile și cu partenerii europeni, la promovarea unor
soluții viabile și durabile de integrare socială a etniei rome, în
deplin respect al legislației europene și normelor de drept
internațional;
6. respinge categoric orice încercare politică de conectare
artificială a problematicii etniei rome sau a celei privind
funcționarea sistemului judiciar din România la perspectivele de
aderare a țării noastre, în martie 2011, la spațiul Schengen;
7. reafirmă angajamentul Parlamentului României pentru
consolidarea parteneriatului strategic cu Republica Franceză,
pe baza respectului reciproc și în interesul comun al celor două
țări și națiuni;
8. cere Președinției și Guvernului României să întreprindă
toate măsurile de ordin politic, diplomatic și administrativ, pentru
apărarea drepturilor fundamentale ale cetățenilor români în
calitatea lor de cetățeni europeni, precum și pentru promovarea
și implementarea unor strategii la nivel european și național,
pentru integrarea socială a cetățenilor de etnie romă, în statele
în care trăiesc sau se deplasează liber.

Această declarație a fost adoptată de Camera Deputaților și de Senat în ședința comună din data de 21 septembrie 2010.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA-ALMA ANASTASE

MIRCEA-DAN GEOANĂ

București, 21 septembrie 2010.
Nr. 1.

MONITORUL OFICIAL AL ROMÂNIEI, PARTEA I, Nr. 660/24.IX.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
privind modificarea anexei la Hotărârea Parlamentului
României nr. 7/2009 pentru aprobarea componenței nominale
a Comisiei pentru afaceri europene a Parlamentului României
În temeiul prevederilor art. 64 alin. (4) din Constituția României, republicată,
Parlamentul României adoptă prezenta hotărâre.
Articol unic. — Anexa la Hotărârea Parlamentului României nr. 7/2009
privind aprobarea componenței nominale a Comisiei pentru afaceri europene a
Parlamentului României, publicată în Monitorul Oficial al României, Partea I,
nr. 102 din 19 februarie 2009, cu modificările ulterioare, se modifică după cum
urmează:
— domnul senator Rasaliu Marian Iulian, aparținând Grupului parlamentar al
PDL, este desemnat în calitatea de membru al comisiei în locul doamnei senator
Boagiu Anca Daniela.
Această hotărâre a fost adoptată de Camera Deputaților și de Senat în
ședința comună din 21 septembrie 2010, cu respectarea prevederilor art. 76
alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 septembrie 2010.
Nr. 39
PARLAMENTUL ROMÂNIEI
C A M E R A D E P U TA Ț I L O R

S E N AT U L

HOTĂRÂRE
pentru modificarea anexei la Hotărârea Parlamentului
României nr. 6/2009 privind aprobarea componenței nominale
a Comisiei permanente a Camerei Deputaților și Senatului
privind Statutul deputaților și al senatorilor, organizarea
și funcționarea ședințelor comune ale Camerei Deputaților
și Senatului
În temeiul prevederilor art. 64 alin. (4) din Constituția României, republicată,
Parlamentul României adoptă prezenta hotărâre.
Articol unic. — Anexa la Hotărârea Parlamentului României nr. 6/2009
privind aprobarea componenței nominale a Comisiei permanente a Camerei
Deputaților și Senatului privind Statutul deputaților și al senatorilor, organizarea și
funcționarea ședințelor comune ale Camerei Deputaților și Senatului, publicată în
Monitorul Oficial al României, Partea I, nr. 102 din 19 februarie 2009, cu
modificările ulterioare, se modifică după cum urmează:
— domnul deputat Gheorghe-Eugen Nicolăescu, aparținând Grupului
parlamentar al PNL, este desemnat în calitatea de membru al comisiei pe locul
devenit vacant ca urmare a decesului deputatului Ioan Timiș.
Această hotărâre a fost adoptată de Camera Deputaților și de Senat în
ședința comună din 21 septembrie 2010, cu respectarea prevederilor art. 76
alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 21 septembrie 2010.
Nr. 40.

3

4

MONITORUL OFICIAL AL ROMÂNIEI, PARTEA I, Nr. 660/24.IX.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.037
din 14 septembrie 2010

referitoare la excepția de neconstituționalitate a prevederilor art. 102 alin. (1) și (2)
și ale art. 103 lit. f) din Ordonanța de urgență a Guvernului nr. 194/2002
privind regimul străinilor în România
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Valentina Bărbățeanu
— magistrat-asistent
Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Zhang Weiqun în
Dosarul nr. 4.271/2/2009 al Curții de Apel București — Secția
a VIII-a contencios administrativ și fiscal.
La apelul nominal răspunde autoarea excepției, lipsind
partea Oficiul Român pentru Imigrări, față de care procedura de
citare a fost legal îndeplinită. Se prezintă domnul Ioan Budura,
interpret autorizat de limba chineză.
Cauza fiind în stare de judecată, președintele Curții acordă
cuvântul autoarei excepției. Aceasta arată, prin interpret, că
textele de lege criticate sunt neconstituționale, întrucât nu
protejează viața de familie. Precizează, în acest sens, că ea nu
a primit drept de ședere, astfel că nu poate rămâne în România,
alături de soțul și copilul său, care se află în mod legal pe
teritoriul statului român.
Reprezentantul Ministerului Public pune concluzii de
respingere ca neîntemeiată a excepției, invocând jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2009, pronunțată în Dosarul
nr. 4.271/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind
regimul străinilor în România. Excepția a fost ridicată de

Zhang Weiqun într-o cauză având ca obiect acordarea regimului
tolerării șederii acesteia pe teritoriul României.
În motivarea excepției de neconstituționalitate se susține,
în esență, că textele de lege criticate sunt lipsite de precizie și
claritate, întrucât nu menționează explicit motivul vieții de familie
ca motiv de acordare a regimului tolerării, iar noțiunile ămotive
obiective” și ăîmprejurări independente de voința străinului,
imprevizibile și de neînlăturat” sunt prea vagi și imprecise.
Autoarea excepției precizează că este însărcinată, iar prin
refuzul acordării regimului tolerării este pusă în situația de a fi
returnată în țara de origine și despărțită de concubinul său. Arată
că noțiunea de familie trebuie înțeleasă în sens larg, în
conformitate cu practica jurisprudențială a Curții Europene a
Drepturilor Omului, neputând fi limitat doar la familia fondată pe
căsătorie.
Curtea de Apel București — Secția a VIII-a contencios
administrativ și fiscal opinează că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
inadmisibilă, întrucât autorul acesteia solicită modificarea
soluției legislative consacrate de textul de lege criticat, în sensul
reglementării mai clare și mai precise a unor termeni sau
sintagme.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, susținerile
autoarei excepției, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

MONITORUL OFICIAL AL ROMÂNIEI, PARTEA I, Nr. 660/24.IX.2010
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 102 alin. (1) și (2) și ale art. 103 lit. f) din
Ordonanța de urgență a Guvernului nr. 194/2002 privind regimul
străinilor în România, republicată în Monitorul Oficial al
României, Partea I, nr. 421 din 5 iunie 2008, care au următorul
conținut:
— Art. 102 alin. (1) și (2): ă(1) Tolerarea rămânerii pe teritoriul
României, denumită în continuare tolerare, reprezintă
permisiunea de a rămâne pe teritoriul țării acordată de Oficiul
Român pentru Imigrări străinilor care nu au dreptul de ședere
și, din motive obiective, nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită cărora
străinul nu poate părăsi teritoriul României.”;
— Art. 103 lit. f): ăStrăinii prevăzuți la art. 102 alin. (1) pot fi
tolerați în următoarele situații: (...)
f) atunci când Oficiul Român pentru Imigrări constată că
aceștia se află în imposibilitatea de a părăsi temporar România
din alte motive obiective.”
În opinia autoarei excepției de neconstituționalitate, textele
de lege criticate contravin dispozițiilor art. 26 alin. (1) din
Constituție și celor ale art. 8 din Convenția pentru apărarea
drepturilor omului și a libertăților fundamentale, care garantează
dreptul la viață familială și privată.
Examinând excepția de neconstituționalitate, Curtea observă
că s-a mai pronunțat asupra textelor de lege criticate, prin
raportare la aceleași dispoziții constituționale și convenționale
și din perspectiva unor critici identice, prin Decizia nr. 75 din
21 ianuarie 2010, publicată în Monitorul Oficial al României,
Partea I, nr. 122 din 23 februarie 2010, prin Decizia nr. 112 din
9 februarie 2010, publicată în Monitorul Oficial al României,
Partea I, nr. 149 din 8 martie 2010, sau prin Decizia nr. 1.019 din

5

9 iulie 2009, publicată în Monitorul Oficial al României, Partea I,
nr. 629 din 22 septembrie 2009. Cu acele prilejuri, a statuat, în
ceea ce privește modul de redactare a textelor de lege criticate
sub aspectul pretinsei lipse de precizie și claritate, că este firesc
ca legiuitorul să fi indicat acele elemente definitorii pentru
identificarea unor ămotive obiective” care îl împiedică pe străin
să părăsească teritoriul României și să nu fi exemplificat situații
concrete, întrucât acestea nu pot fi enumerate și totodată
epuizate în cuprinsul unei norme juridice. Referitor la
respectarea criteriului calității legii în cadrul procesului de
legiferare, chiar Curtea Europeană a Drepturilor Omului a
precizat că previzibilitatea consecințelor ce decurg dintr-un act
normativ determinat nu poate avea o certitudine absolută,
întrucât, oricât de dorită ar fi aceasta, ea ar da naștere la o
rigiditate excesivă a reglementării (Cauza Reckvenyi contra
Ungariei, 1999). Totodată, referitor la dispozițiile art. 103 lit. f)
din Ordonanța de urgență a Guvernului nr. 194/2002, Curtea a
reținut că acestea oferă străinilor șansa de a le fi tolerată
rămânerea pe teritoriul României și în alte cazuri decât cele
enumerate la lit. a)—e) ale art. 103 din Ordonanța de urgență a
Guvernului nr. 194/2002, dacă autoritatea competentă apreciază
că aceasta este în mod obiectiv necesară. În plus, deciziile
Oficiului Român pentru Imigrări pot fi contestate în fața instanței
de judecată, care va putea înlătura eventualul refuz nejustificat
de acordare a tolerării. În plus, Curtea a observat că textul de
lege criticat are o redactare care permite flexibilitate în stabilirea
motivelor pentru care se poate acorda tolerarea, ceea ce este de
natură să avantajeze destinatarul normei.
Întrucât în cauza de față nu au intervenit elemente noi, care
să justifice reconsiderarea acestei jurisprudențe, soluția
pronunțată cu acele prilejuri și argumentele pe care aceasta s-a
bazat își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 102 alin. (1) și (2) și ale art. 103 lit. f) din Ordonanța de
urgență a Guvernului nr. 194/2002 privind regimul străinilor în România, excepție ridicată de Zhang Weiqun în Dosarul
nr. 4.271/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 660/24.IX.2010
CURTEA CONSTITUȚIONALĂ

D E C I Z I A Nr. 1.040
din 14 septembrie 2010

referitoare la excepția de neconstituționalitate a prevederilor art. 29 alin. (6) din Legea nr. 47/1992
privind organizarea și funcționarea Curții Constituționale
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Gheorghe Manac și Voica Manac în Dosarul
nr. 4.342/3/2009 al Tribunalului București — Secția a III-a civilă.
La apelul nominal răspunde partea Viorica Aurelia Sarman,
lipsind autorii excepției și celelalte părți, față de care procedura
de citare a fost legal îndeplinită.
Cauza fiind în stare de judecată, președintele Curții acordă
cuvântul părții prezente. Aceasta arată că lasă la aprecierea
Curții soluția cu privire la excepția de neconstituționalitate.
Reprezentantul Ministerului Public pune concluzii de
respingere ca neîntemeiată a excepției, invocând în acest sens
cele reținute de Curtea Constituțională în jurisprudența sa în
materie, concretizată, de exemplu, în Decizia nr. 254 din
16 martie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 11 decembrie 2009, pronunțată în
Dosarul nr. 4.342/3/2009, Tribunalul București — Secția a III-a
civilă a sesizat Curtea Constituțională cu excepția de
neconstituționalitate a dispozițiilor art. 29 alin. (6) din Legea
nr. 47/1992 privind organizarea și funcționarea Curții
Constituționale. Excepția a fost ridicată de Gheorghe Manac și
Voica Manac într-o cauză având ca obiect soluționarea unui
recurs formulat împotriva unei încheieri prin care Judecătoria
Sectorului 4 București a respins cererea de sesizare a Curții
Constituționale cu excepția de neconstituționalitate a dispozițiilor
art. 480 din Codul civil.
În motivarea excepției de neconstituționalitate se arată că
dispozițiile art. 29 alin. (6) din Legea nr. 47/1992 limitează
nejustificat posibilitatea exercitării căilor de atac doar la calea
de atac a recursului, deși problema constituționalității unui text
de lege este o chestiune mult prea importantă spre a fi
dezbătută numai în dublul grad de jurisdicție. Mai mult, norma
criticată nu precizează dacă recursul poate fi formulat și în
ipoteza în care instanța de judecată respinge excepția pe alt
temei decât în baza alin. (1), (2) și (3) ale art. 29, și anume
invocând abuzul de drept, iar termenul de 48 de ore de
depunere a recursului este prohibitiv sub aspectul conferirii unei
reale posibilități de motivare a recursului.
Tribunalul București — Secția a III-a civilă consideră că
excepția de neconstituționalitate este neîntemeiată. Limitarea

căilor de atac doar la recurs constituie o prerogativă a
legiuitorului, justificată prin specificul fiecărei categorii de cauze.
Totodată, Curtea Constituțională nu este competentă să se
pronunțe asupra omisiunilor legislative.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. (6) din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004,
care au următoarea redactare:
— Art. 29 alin. (6): ă(6) Dacă excepția este inadmisibilă, fiind
contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale. Încheierea poate fi atacată numai cu recurs la
instanța imediat superioară, în termen de 48 de ore de la
pronunțare. Recursul se judecă în termen de 3 zile.”
În opinia autorilor excepției de neconstituționalitate, textul de
lege criticat contravine dispozițiilor din Legea fundamentală
cuprinse la art. 21 alin. (1) și (2) privind accesul liber la justiție
și la art. 53 — Restrângerea exercițiului unor drepturi sau al unor
libertăți.
Examinând excepția de neconstituționalitate, Curtea observă
că textul de lege criticat în prezenta cauză a mai fost supus, în
numeroase rânduri, controlului de constituționalitate, prin
raportare la aceleași dispoziții din Legea fundamentală și prin
prisma unor critici similare. Prin mai multe decizii, Curtea a
constatat caracterul constituțional al acestora. Dintre acestea,
pot fi menționate, exemplificativ, Decizia nr. 494 din 8 iunie 2006,
publicată în Monitorul Oficial al României, Partea I, nr. 536
din 21 iunie 2006, Decizia nr. 1.113 din 27 noiembrie 2007,
publicată în Monitorul Oficial al României, Partea I, nr. 874 din
20 decembrie 2007, sau Decizia nr. 926 din 23 iunie 2009,
publicată în Monitorul Oficial al României, Partea I, nr. 509 din
24 iulie 2009, prin care instanța de contencios constituțional a
respins ca neîntemeiată excepția, pentru motivele acolo arătate.
Întrucât nu au intervenit elemente noi, de natură să justifice
reconsiderarea jurisprudenței în materie a Curții Constituționale,
soluția și argumentația deciziilor amintite își păstrează
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 660/24.IX.2010

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 29 alin. (6) din Legea nr. 47/1992 privind organizarea și
funcționarea Curții Constituționale, excepție ridicată de Gheorghe Manac și Voica Manac în Dosarul nr. 4.342/3/2009 al Tribunalului
București — Secția a III-a civilă.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind aprobarea diferenței la cifra anuală de școlarizare, a numărului comisiilor de concurs
și al comisiilor de soluționare a contestațiilor, a componenței nominale a acestora, a tematicii
pentru concurs, a calendarului de desfășurare a concursului național de admitere la Programul de
formare specializată pentru ocuparea unei funcții publice corespunzătoare categoriei înalților
funcționari publici pentru anul 2010, precum și a modalităților
privind plata taxei de participare la program
Având în vedere:
— prevederile art. 6 alin. (1) lit. f) din Hotărârea Guvernului nr. 1.000/2006 privind organizarea și funcționarea Agenției
Naționale a Funcționarilor Publici, republicată;
— prevederile art. 2 din Regulamentul privind organizarea și desfășurarea programului de formare specializată pentru
ocuparea unei funcții publice corespunzătoare categoriei înalților funcționari publici, aprobat prin Hotărârea Guvernului nr. 832/2007,
cu modificările și completările ulterioare,
în temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin:
Art. 1. — Se aprobă organizarea seriei a II-a de admitere la
Programul de formare specializată pentru ocuparea unei funcții
publice corespunzătoare categoriei înalților funcționari publici
pentru anul 2010, pentru un număr de 50 de locuri, neocupate
ori rămase libere ca urmare a retragerii persoanelor admise
și/sau a neîndeplinirii condițiilor legale, în urma desfășurării
primei etape a concursului național de admitere la Programul de
formare specializată pentru ocuparea unei funcții publice
corespunzătoare categoriei înalților funcționari publici, în
conformitate cu prevederile Ordinului ministrului administrației
și internelor nr. 111/2010 privind aprobarea cifrei anuale de
școlarizare, a numărului comisiilor de concurs și al comisiilor de
soluționare a contestațiilor, a componenței nominale a acestora,
a tematicii pentru concurs, a calendarului de desfășurare a
concursului național de admitere la Programul de formare
specializată pentru ocuparea unei funcții publice corespunzătoare

categoriei înalților funcționari publici pentru anul 2010, precum
și a modalităților privind plata taxei de participare la program.
Art. 2. — Se aprobă constituirea unei comisii de concurs și a
unei comisii de soluționare a contestațiilor, a căror componență
nominală este prevăzută în anexa nr. 1.
Art. 3. — Se aprobă tematica pentru concursul național de
admitere la Programul de formare specializată pentru ocuparea
unei funcții publice corespunzătoare categoriei înalților
funcționari publici pentru anul 2010, seria a II-a de admitere,
potrivit anexei nr. 2.
Art. 4. — Se aprobă calendarul de desfășurare a concursului
național de admitere la Programul de formare specializată
pentru ocuparea unei funcții publice corespunzătoare categoriei
înalților funcționari publici pentru anul 2010, seria a II-a de
admitere, potrivit anexei nr. 3.

8

MONITORUL OFICIAL AL ROMÂNIEI, PARTEA I, Nr. 660/24.IX.2010

Art. 5. — (1) Plata taxei de participare la program se va face
la casieria Agenției Naționale a Funcționarilor Publici sau prin
cont, ce va fi publicat pe pagina de internet a instituției.
(2) Taxa de înscriere la concurs se plătește de către
persoanele care doresc să participe la concurs, anterior
depunerii dosarului.

(3) Taxa de școlarizare se plătește în termen de 10 zile
lucrătoare de la data admiterii în program.
Art. 6. — Anexele nr. 1—3 fac parte integrantă din prezentul
ordin.
Art. 7. — Prezentul ordin se publică în Monitorul Oficial al
României, Partea I.

p. Ministrul administrației și internelor,
Constantin Cristian Baci,
secretar general
București, 15 septembrie 2010.
Nr. 207.

ANEXA Nr. 1

COMPONENȚA NOMINALĂ

a comisiei de concurs și a comisiei de soluționare a contestațiilor la concursul național de
admitere la Programul de formare specializată pentru ocuparea unei funcții publice
corespunzătoare categoriei înalților funcționari publici pentru anul 2010, seria a II-a de admitere
1. Comisia de concurs este constituită din reprezentanți desemnați de:
— Ministerul Administrației și Internelor — M.A.I.;
— Agenția Națională a Funcționarilor Publici — A.N.F.P.;
— Secretariatul General al Guvernului — S.G.G.
Comisia de concurs — membri titulari:
Nr.
crt.

Numele și prenumele

Instituția

Calitatea

1.

Cristian Roman

A.N.F.P.

președinte

2.

Marin Constantin

M.A.I.

membru

3.

Ștefan Gati

S.G.G.

membru

Comisia de concurs — membri supleanți:
Nr.
crt.

Numele și prenumele

Instituția

Calitatea

1.

Dumitru Maxim

A.N.F.P.

președinte

2.

Florica Brîndușescu

M.A.I.

membru

3.

Cătălina Irimescu

S.G.G.

membru

2. Comisia de soluționare a contestațiilor este constituită din reprezentanți desemnați de:
— M.A.I.;
— A.N.F.P.;
— S.G.G.
Comisia de soluționare a contestațiilor — membri titulari:
Nr.
crt.

Numele și prenumele

Instituția

Calitatea

1.

Dan Sachelarescu

A.N.F.P.

președinte

2.

Mihaela Prundeanu

M.A.I.

membru

3.

Cosmin Tănăsie

S.G.G.

membru

Comisia de soluționare a contestațiilor — membri supleanți:
Nr.
crt.

Numele și prenumele

Instituția

Calitatea

1.

Alina Rotariu

A.N.F.P.

președinte

2.

Emilian Baboi

M.A.I.

membru

3.

Viorica Petrescu

S.G.G.

membru

9

MONITORUL OFICIAL AL ROMÂNIEI, PARTEA I, Nr. 660/24.IX.2010
ANEXA Nr. 2

T E M AT I C A

pentru concursul național de admitere la Programul de formare specializată
pentru ocuparea unei funcții publice corespunzătoare categoriei înalților funcționari publici
pentru anul 2010, seria a II-a de admitere
• Constituția României, republicată
• Legea nr. 188/1999 privind Statutul funcționarilor publici, republicată, cu modificările și completările
ulterioare
• Legea administrației publice locale nr. 215/2001, republicată, cu modificările și completările
ulterioare
• Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare
• Hotărârea Guvernului nr. 341/2007 privind intrarea în categoria înalților funcționari publici,
managementul carierei și mobilitatea înalților funcționari publici, cu modificările și completările ulterioare
• Legea nr. 340/2004 privind prefectul și instituția prefectului, republicată, cu modificările și
completările ulterioare
• Tratatul de instituire a Comunității Economice Europene (Tratatul de la Roma)
• Tratatul de instituire a unei Constituții pentru Europa
• Tratatul de la Lisabona

ANEXA Nr. 3

CALENDARUL

de desfășurare a concursului național de admitere la Programul de formare specializată
pentru ocuparea unei funcții publice corespunzătoare categoriei înalților funcționari publici
pentru anul 2010, seria a II-a de admitere
Nr.
crt.

Activitatea planificată

Perioada de desfășurare

1.

Înscrierea candidaților

25—30 octombrie 2010

2.

Prima probă a concursului: selectarea dosarelor de
concurs

1 noiembrie 2010

3.

Afișarea rezultatelor

2 noiembrie 2010

4.

Contestarea rezultatelor

3 noiembrie 2010

5.

Afișarea:
— rezultatelor contestațiilor
— listelor nominale ale candidaților admiși
— programului desfășurării interviului

4 noiembrie 2010

6.

A doua probă a concursului: interviul

7.

Afișarea rezultatelor

8 noiembrie 2010

8.

Contestarea rezultatelor

9 noiembrie 2010

9.

Afișarea:
— rezultatelor contestațiilor
— rezultatelor finale ale concursului

10 noiembrie 2010

10.

Completarea dosarului personal și achitarea taxei de
școlarizare de către candidații admiși

5—6 noiembrie 2010

11—24 noiembrie 2010

10

MONITORUL OFICIAL AL ROMÂNIEI, PARTEA I, Nr. 660/24.IX.2010

ACTE ALE AUTORITĂȚII NAȚIONALE PENTRU
A D M I N I S T R A R E Ș I R E G L E M E N TA R E Î N C O M U N I C A Ț I I
AUTORITATEA NAȚIONALĂ PENTRU ADMINISTRARE ȘI REGLEMENTARE ÎN COMUNICAȚII

DECIZIE
privind procedura de autorizare a furnizării serviciilor de programe audiovizuale
În temeiul prevederilor art. 60, ale art. 61 alin. (3), ale art. 73 alin. (2) din Legea audiovizualului nr. 504/2002, cu modificările
și completările ulterioare, precum și ale art. 10 alin. (2) pct. 10, ale art. 11 alin. (1) și ale art. 12 alin. (1) și (3) din Ordonanța de
urgență a Guvernului nr. 22/2009 privind înființarea Autorității Naționale pentru Administrare și Reglementare în Comunicații,
aprobată prin Legea nr. 113/2010,
președintele Autorității Naționale pentru Administrare și Reglementare în Comunicații emite prezenta decizie.
CAPITOLUL I
Dispoziții generale
Art. 1. — Prezenta decizie are drept scop principal stabilirea
procedurii și a condițiilor de acordare și modificare a licenței de
emisie și a licenței de utilizare a frecvențelor radio pentru
furnizarea serviciilor de programe audiovizuale în sistem digital
terestru, precum și a autorizației tehnice acordate pentru
funcționarea stațiilor de emisie aflate sub jurisdicția României și
utilizate în scopul furnizării oricărui serviciu de programe
audiovizuale.
Art. 2. — (1) În înțelesul prezentei decizii, termenii și
expresiile de mai jos au următoarele semnificații:
a) zona de acoperire — zona în care valoarea intensității
câmpului electromagnetic util al stației de emisie este egală cu
sau mai mare decât valoarea intensității câmpului
electromagnetic utilizabil;
b) câmpul electromagnetic utilizabil — valoarea minimă a
intensității câmpului electromagnetic necesară pentru a permite
o calitate bună a recepției;
c) stație de emisie — stația radio terestră aflată sub jurisdicția
României, utilizată în scopul furnizării oricărui serviciu de
programe pe, respectiv de pe teritoriul României;
d) puterea aparent radiată (PAR) — produsul dintre puterea
de emisie și câștigul antenei pe diferite azimuturi, produs din
care se scad pierderile pe traseul dintre borna de ieșire a
emițătorului și borna de intrare în antenă;
e) autorizație de asignare a frecvențelor radio (AAF) — actul
administrativ, anexă la licența de utilizare a frecvențelor radio în
sistem digital terestru (LUF) și parte integrantă a acesteia, prin
care Autoritatea Națională pentru Administrare și Reglementare
în Comunicații, denumită în continuare ANCOM, stabilește
condițiile tehnice specifice în care se vor realiza stațiile de
emisie componente;
f) autorizație tehnică (AT) — actul administrativ prin care
ANCOM, în conformitate cu prevederile art. 73 din Legea
audiovizualului nr. 54/2002, cu modificările și completările
ulterioare, autorizează utilizarea stațiilor de emisie aflate sub
jurisdicția României, în scopul furnizării oricărui serviciu de
programe audiovizuale pe, respectiv de pe teritoriul României;
g) buletin de măsurători — actul administrativ emis de
ANCOM, prin care se constată că stația de emisie respectă sau

nu condițiile tehnice și parametrii impuși prin licența de
emisie/LUF (AAF), precum și prevederile reglementărilor în
vigoare

privind

protecția

radioelectrică,

compatibilitatea

electromagnetică și parametrii tehnici prevăzuți în reglementările
specifice; buletinul de măsurători favorabil se anexează și
constituie parte integrantă a autorizației tehnice.
(2) În cuprinsul prezentei decizii:
a) Ordonanța de urgență a Guvernului nr. 79/2002 privind
cadrul general de reglementare a comunicațiilor, aprobată cu
modificări și completări prin Legea nr. 591/2002, cu modificările
și completările ulterioare, va fi denumită Ordonanța-cadru;
b) Ordonanța Guvernului nr. 34/2002 privind accesul la
rețelele publice de comunicații electronice și la infrastructura
asociată, precum și interconectarea acestora, aprobată cu
modificări și completări prin Legea nr. 527/2002, cu modificările
și completările ulterioare, va fi denumită Ordonanța privind
accesul;
c) Legea audiovizualului nr. 504/2002, cu modificările și
completările ulterioare, va fi denumită Legea audiovizualului.
(3) În cuprinsul prezentei decizii sunt, de asemenea,
aplicabile definițiile prevăzute în Legea audiovizualului și în
Ordonanța privind accesul.
Art. 3. — Utilizarea efectivă a frecvențelor radio în vederea
furnizării unui serviciu de programe audiovizuale în sistem
analogic ori în sistem digital terestru este permisă numai după
obținerea, potrivit legii, a licenței de emisie sau a LUF, după caz.
Art. 4. — (1) Licența de emisie, LUF, AAF și AT se eliberează
gratuit.
(2) Acordarea AT se poate realiza numai după emiterea de
către ANCOM a buletinului de măsurători.
(3) Verificările tehnice necesare în vederea eliberării
buletinului de măsurători se realizează în mod gratuit.
Art. 5. — În cazul în care licența, AAF sau AT a fost pierdută,
deteriorată sau furată, ANCOM poate elibera, la solicitarea
scrisă a titularului, în urma depunerii unei declarații pe propria
răspundere cu privire la pierderea, deteriorarea sau furtul
acesteia, un duplicat al licenței, al AAF sau al AT, pe care se va
menționa cu majuscule ăDUPLICAT”.

MONITORUL OFICIAL AL ROMÂNIEI, PARTEA I, Nr. 660/24.IX.2010
CAPITOLUL II
Procedura de autorizare în cazul furnizării serviciilor
de programe audiovizuale pe cale radio terestră
în sistem analogic
SECȚIUNEA 1
Licența de emisie
SUBSECȚIUNEA 1
Acordarea licenței de emisie

Art. 6. — (1) În vederea acordării licenței de emisie,
solicitantul va transmite la ANCOM — sediul central — o cerere,
în original, prin completarea în mod obligatoriu a unui formular-tip.
(2) În cazul persoanei juridice, cererea prevăzută la alin. (1)
va fi semnată de reprezentantul legal și va purta ștampila
acesteia.
(3) Formularul-tip poate fi obținut de la sediul central, de la
structurile sale regionale sau de pe pagina de internet a
ANCOM.
(4) Cererea-tip va fi transmisă cel mai târziu în termen de
180 de zile calendaristice de la data acordării licenței
audiovizuale analogice și va fi însoțită de:
a) licența audiovizuală analogică, în copie;
b) certificatul constatator, în original, emis de oficiul registrului
comerțului cu cel mult 30 de zile calendaristice înainte de data
transmiterii cererii și care conține cel puțin informațiile de
identificare, obiectul de activitate și mențiuni referitoare la
insolvență, reorganizare judiciară sau faliment, dizolvare sau
lichidare.
(5) Solicitantul persoană fizică autorizată care intenționează
să obțină licența de emisie va anexa la formularul-tip și copia
actului de identitate.
(6) Solicitantul persoană străină care intenționează să obțină
licența de emisie va anexa la formularul-tip, în traducere
legalizată în limba română și cu respectarea cerințelor privind
utilizarea actelor oficiale care au fost întocmite pe teritoriul altui
stat, în afara documentului prevăzut la alin. (4) lit. a), și
documente echivalente celor solicitate persoanelor române.
Art. 7. — (1) Transmiterea cererii și a documentelor conexe
se poate efectua către sediul central al ANCOM în unul dintre
următoarele moduri:
a) prin depunere, personal sau de către un reprezentant al
solicitantului, sub luare de semnătură;
b) printr-un serviciu poștal;
c) ca înscris în formă electronică, căruia i s-a încorporat,
i s-a atașat sau i s-a asociat logic o semnătură electronică
extinsă, bazată pe un certificat calificat nesuspendat sau
nerevocat la momentul respectiv și generată cu ajutorul unui
dispozitiv securizat de creare a semnăturii electronice.
(2) Este considerată dată a transmiterii, după caz, data
înscrierii în registrul general de intrare-ieșire a corespondenței
ANCOM, data confirmării primirii prin serviciul de trimitere
recomandată cu confirmare de primire sau data confirmării
primirii înscrisului în formă electronică.
Art. 8. — (1) În situația în care în urma analizei cererii și
documentației anexate se constată că cererea este incorectă
sau incompletă, documentația este incompletă ori soluția
propusă nu corespunde condițiilor tehnice stabilite de ANCOM
la asignarea frecvenței/canalului în conformitate cu

11

reglementările tehnice aplicabile, ANCOM va comunica
solicitantului, în scris, observațiile necesare.
(2) În termen de 30 de zile calendaristice de la data
transmiterii cererii sau a tuturor informațiilor suplimentare
solicitate, ANCOM va analiza documentația transmisă și, dacă
sunt îndeplinite condițiile prevăzute de lege, va acorda licența de
emisie.
Art. 9. — (1) ANCOM va respinge o cerere de acordare a
licenței de emisie în următoarele cazuri:
a) cererea de acordare este incompletă sau incorectă;
b) nu au fost transmise toate documentele prevăzute la
art. 6;
c) solicitantul are debite scadente aferente tarifului de
utilizare a spectrului pentru licențele de emisie acordate anterior,
precum și eventuale creanțe accesorii aferente acestuia;
d) împotriva solicitantului a fost pronunțată o hotărâre
definitivă și irevocabilă privind intrarea în faliment;
e) solicitantul este în stare de dizolvare judiciară, dizolvare de
drept sau în lichidare.
(2) Respingerea cererii de acordare a licenței de emisie va fi
motivată și se va comunica solicitantului.
Art. 10. — (1) Termenul de valabilitate a licenței de emisie
este de 9 ani de la data emiterii primei AT.
(2) Perioada de valabilitate a licențelor de emisie pentru
emițătoarele de televiziune expiră în condițiile impuse prin
Strategia privind tranziția de la televiziunea analogică terestră
la cea digitală terestră și implementarea serviciilor multimedia
digitale la nivel național, aprobată prin Hotărârea Guvernului
nr. 1.213/2009, cu modificările ulterioare.
(3) În cazul în care Consiliul Național al Audiovizualului
(CNA), în aplicarea prevederilor art. 95 din Legea
audiovizualului, decide reducerea termenului de valabilitate a
licenței audiovizuale, ANCOM va reduce în mod corespunzător
termenul de valabilitate a licenței de emisie.
SUBSECȚIUNEA a 2-a
Modificarea licenței de emisie

Art. 11. — (1) În situația modificării datelor de identificare a
titularului, modificarea licenței de emisie se realizează în baza
unei cereri scrise transmise la sediul central al ANCOM. Cererea
va fi semnată de reprezentantul legal, iar în cazul persoanei
juridice va purta și ștampila acesteia.
(2) Titularul licenței de emisie are obligația ca în termen de
15 zile calendaristice de la data modificării licenței audiovizuale
să depună cererea prevăzută la alin. (1).
(3) Cererii prevăzute la alin. (1) i se vor atașa, în mod
obligatoriu, în copie, toate documentele care certifică
modificarea datelor de identificare și copia de pe licența
audiovizuală modificată.
(4) ANCOM va modifica licența de emisie în termen de
30 de zile calendaristice de la data depunerii documentelor
prevăzute la alin. (1) și (3).
Art. 12. — (1) Modificarea, la cererea titularului, a
parametrilor tehnici cuprinși în licența de emisie se realizează în
baza formularului-tip prevăzut la art. 6 alin. (1), care va fi
transmis, în original, la sediul central al ANCOM. Cererea va fi
semnată de reprezentantul legal, iar în cazul persoanei juridice
va purta și ștampila acesteia.
(2) Cererii prevăzute la alin. (1) i se vor atașa, în mod
obligatoriu, documentele care justifică modificarea acestor
parametri.

12

MONITORUL OFICIAL AL ROMÂNIEI, PARTEA I, Nr. 660/24.IX.2010

(3) În cazul în care ANCOM este de acord cu modificările
solicitate, va modifica licența de emisie în termen de 30 de zile
calendaristice de la depunerea cererii prevăzute la alin. (1), cu
excepția cazurilor prevăzute la alin. (5).
(4) În cazul în care, în termen de 6 luni de la modificarea
prevăzută la alin. (3), titularul licenței nu obține AT, licența de
emisie va fi modificată din oficiu de către ANCOM, prin revenirea
la datele tehnice prevăzute în licența anterioară.
(5) În situația în care modificarea parametrilor tehnici
presupune o perioadă de experimentare, pe toată durata
acesteia stația de emisie va funcționa în baza unui acord de
funcționare provizorie eliberat de către ANCOM. După obținerea
acordului de funcționare provizorie, titularul licenței de emisie
va transmite la direcția regională a ANCOM în a cărei rază de
activitate se încadrează stația de emisie documentele prevăzute
la art. 20 alin. (1). Dacă în perioada de experimentare nu sunt
constatate interferențe prejudiciabile de către direcția regională
a ANCOM, titularul licenței de emisie se va conforma
prevederilor alin. (1) și (2).
(6) În situația în care titularul licenței de emisie are restanțe
la plata tarifului de utilizare a spectrului sau a creanțelor
accesorii, dacă este cazul, modificarea licenței sau eliberarea
acordului de funcționare provizorie se realizează numai după
achitarea integrală a tuturor sumelor datorate ANCOM în temeiul
Legii audiovizualului.
Art. 13. — Licența de emisie poate fi modificată la inițiativa
ANCOM, în condițiile art. 64 din Legea audiovizualului.
Art. 14. — (1) În urma modificării prevederilor licenței de
emisie, ANCOM va elibera o nouă licență.
(2) În cazul în care modificarea licenței de emisie se
realizează în condițiile art. 11 și 12, ANCOM eliberează o nouă
licență, păstrându-se termenul de valabilitate din licența
anterioară, cu condiția respectării și a cerințelor exprese ale
art. 10 alin. (2).
SUBSECȚIUNEA a 3-a
Prelungirea termenului de valabilitate a licenței de emisie

Art. 15. — (1) Termenul de valabilitate a licenței de emisie
acordate pentru furnizarea serviciilor de programe de
radiodifuziune pe cale radio terestră poate fi prelungit, la cererea
titularului, din 9 în 9 ani, în condițiile stabilite de ANCOM.
(2) Termenul de valabilitate a licenței de emisie acordate
pentru furnizarea serviciilor de programe de televiziune pe cale
radio terestră poate fi prelungit numai în condițiile respectării
termenelor și condițiilor impuse de Strategia privind tranziția de
la televiziunea analogică terestră la cea digitală terestră și
implementarea serviciilor multimedia digitale la nivel național.
(3) Prelungirea licenței de emisie se realizează în baza unei
cereri scrise a titularului acesteia, care va fi transmisă la sediul
central al ANCOM cu cel puțin 30 de zile calendaristice înainte
de expirarea termenului de valabilitate a licenței.
(4) Cererea prevăzută la alin. (3) va fi însoțită în mod
obligatoriu de licența audiovizuală, în copie, prelungită în mod
corespunzător de către CNA, și de certificatul constatator, în
original, eliberat de oficiul registrului comerțului, care conține în
mod obligatoriu cel puțin informațiile de identificare, obiectul de
activitate și mențiuni referitoare la insolvență, reorganizare
judiciară sau faliment, dizolvare ori lichidare.
(5) În termen de 30 de zile calendaristice de la data depunerii
cererii prevăzute la alin. (3), ANCOM va modifica licența de
emisie și, în mod corespunzător, AT.

Art. 16. — Termenul de valabilitate a licenței de emisie nu va
fi prelungit în situația în care titularul se găsește în una dintre
situațiile prevăzute la art. 9 alin. (1) lit. c), d) sau e).
SECȚIUNEA a 2-a
Autorizația tehnică pentru furnizarea serviciilor de programe
audiovizuale în sistem analogic
SUBSECȚIUNEA 1
Acordarea autorizației tehnice

Art. 17. — (1) După realizarea stației de emisie, în vederea
obținerii AT, titularul licenței de emisie va transmite către
ANCOM — direcția regională în a cărei rază de acțiune se află
stația de emisie — un formular-tip, în original, de efectuare a
verificărilor tehnice și de eliberare a autorizației tehnice.
(2) Formularul-tip poate fi obținut de la sediul central, de la
structurile sale regionale sau de pe pagina de internet a
ANCOM.
(3) Lista ce cuprinde arondarea județelor la direcțiile
regionale ale ANCOM este disponibilă pe pagina de internet a
ANCOM.
(4) Formularul-tip prevăzut la alin. (1) va fi însoțit în mod
obligatoriu de proiectul tehnic al stației de emisie, întocmit în
conformitate cu conținutul-cadru disponibil pe pagina de internet
a ANCOM.
Art. 18. — (1) În baza documentelor prevăzute la art. 17, în
termen de 30 de zile calendaristice de la data depunerii
formularului-tip, direcția regională a ANCOM efectuează
verificările tehnice ale stației de emisie, în conformitate cu
reglementările specifice prevăzute de legislația în vigoare.
(2) În cazul în care rezultatele verificărilor tehnice sunt
conforme cu specificațiile tehnice, direcția regională a ANCOM
întocmește buletinul de măsurători și, ulterior acestuia, va
acorda și comunica titularului licenței de emisie un exemplar al
AT.
(3) În situația în care rezultatele verificărilor tehnice nu sunt
favorabile direcția regională a ANCOM va emite un buletin de
măsurători nefavorabil, care va cuprinde neconformitățile
constatate.
(4) Ulterior efectuării lucrărilor de remediere, titularul licenței
de emisie va transmite o cerere pentru reefectuarea verificărilor
tehnice.
Art. 19. — Efectuarea verificărilor tehnice sau acordarea AT
nu va fi realizată în cazul în care titularul licenței de emisie se
află în una dintre următoarele situații:
a) nu a transmis toate documentele prevăzute la art. 17;
b) stația de emisie nu respectă reglementările tehnice în
vigoare, în acest caz fiind emis un buletin de măsurători
nefavorabil;
c) solicitantul are debite scadente aferente tarifului de
utilizare a spectrului datorat ANCOM în temeiul Legii
audiovizualului, precum și eventuale creanțe accesorii aferente
acestuia, dacă este cazul.
SUBSECȚIUNEA a 2-a
Modificarea autorizației tehnice

Art. 20. — (1) În vederea modificării parametrilor tehnici
cuprinși exclusiv în AT, titularul licenței de emisie va notifica
direcția regională a ANCOM în a cărei rază de acțiune se află
stația de emisie cu privire la această intenție. Notificarea va

MONITORUL OFICIAL AL ROMÂNIEI, PARTEA I, Nr. 660/24.IX.2010
cuprinde conținutul modificărilor, durata estimată pentru
realizarea lor și va fi însoțită în mod obligatoriu de proiectul
tehnic al modificărilor propuse.
(2) Titularul AT poate începe realizarea modificărilor
parametrilor tehnici cuprinși exclusiv în autorizație numai după
10 zile calendaristice de la efectuarea notificării prevăzute la
alin. (1) și doar în cazul în care nu i s-a comunicat un aviz
negativ privind modificările solicitate.
(3) Imediat după realizarea modificărilor parametrilor tehnici
prevăzuți la alin. (1), titularul AT va iniția procedura de modificare
a autorizației.
Art. 21. — (1) În vederea modificării AT, titularul va transmite
la direcția regională a ANCOM în a cărei rază de acțiune se află
stația de emisie o cerere-tip, în original, aceasta urmând să
poarte și ștampila acestuia, în cazul persoanelor juridice.
Cererea-tip poate fi obținută de la sediul central, de la structurile
sale regionale sau de pe pagina de internet a ANCOM.
(2) Prevederile art. 18 și 19 se aplică în mod corespunzător.
Art. 22. — În situația în care modificarea parametrilor tehnici
ai stației de emisie are implicații asupra frecvenței sau zonei de
difuzare prevăzute în licența audiovizuală analogică, respectiv
asupra datelor tehnice cuprinse în licența de emisie, modificarea
efectivă a stației de emisie și a AT nu se va realiza înainte de
modificarea licenței audiovizuale analogice și a licenței de
emisie.
Art. 23. — În situația modificării altor date decât cele tehnice
prevăzute în licența audiovizuală analogică, modificare ce are
implicații asupra datelor cuprinse în licența de emisie,
modificarea AT nu se va realiza înainte de modificarea licenței
audiovizuale analogice și a licenței de emisie.
Art. 24. — AT nu va fi modificată în situația în care titularul se
găsește în una dintre situațiile prevăzute la art. 19.
CAPITOLUL III
Procedura de autorizare în cazul furnizării serviciilor
de programe audiovizuale pe cale radio terestră
în sistem digital de televiziune
SECȚIUNEA 1
Licența de utilizare a frecvențelor radio
în sistem digital terestru și autorizația de asignare
a frecvențelor
SUBSECȚIUNEA 1
Acordarea licenței de utilizare a frecvențelor radio în sistem digital
terestru și autorizației de asignare a frecvențelor radio

Art. 25. — LUF pentru furnizarea serviciilor de programe
audiovizuale în sistem digital terestru se acordă de către
ANCOM operatorilor de multiplex, în condițiile Legii
audiovizualului.
Art. 26. — După obținerea LUF, care conține alocări de
canale pe o anumită arie geografică, înainte de începerea
lucrărilor de realizare a stațiilor de emisie, titularul acesteia
trebuie să obțină AAF.
Art. 27. — În vederea obținerii AAF se vor parcurge
următoarele etape:
a) solicitantul va transmite către sediul central al ANCOM o
cerere, în original, prin completarea în mod obligatoriu a unui
formular-tip; formularul-tip este disponibil la sediul central al
ANCOM, la structurile sale regionale sau pe pagina de internet

13

a ANCOM; în cazul persoanei juridice, cererea va fi semnată de
reprezentantul legal și va purta ștampila acesteia;
b) solicitantul va propune asignările efective pentru fiecare
stație de emisie din componența rețelei de comunicații
electronice, în limitele alocărilor și în condițiile tehnice și
operaționale prevăzute în LUF, prin transmiterea la sediul central
al ANCOM a unui studiu tehnic de compatibilitate radioelectrică
între stațiile componente ale rețelei, studiu realizat conform
reglementărilor în vigoare și întocmit în conformitate cu
conținutul-cadru disponibil pe pagina de internet a ANCOM;
c) ANCOM analizează documentația prevăzută la lit. a) și b)
și, în cazul în care documentația este completă și este asigurată
compatibilitatea radioelectrică cu asignările existente, acordă
AAF;
d) în cazul în care parametrii propuși afectează funcționarea
altor rețele de comunicații electronice, ANCOM solicită titularului
LUF efectuarea modificărilor care se impun, în scopul asigurării
compatibilității radioelectrice cu asignările existente;
e) în situația prevăzută la lit. d), acordarea AAF se va realiza
după modificarea studiului tehnic prevăzut la lit. b), în
concordanță cu cerințele exprimate de către ANCOM;
f) ulterior modificării studiului în conformitate cu cerințele
prevăzute la lit. e), în termen de 6 săptămâni de la data
transmiterii cererii sau a tuturor informațiilor suplimentare
solicitate, ANCOM va analiza documentația transmisă și, dacă
sunt îndeplinite condițiile tehnice și cele prevăzute de lege, va
acorda AAF.
SUBSECȚIUNEA a 2-a
Modificarea licenței de utilizare a frecvențelor radio în sistem digital
terestru și autorizației de asignare a frecvențelor radio

Art. 28. — (1) În situația modificării datelor de identificare a
titularului, modificarea LUF și AAF se realizează în baza unei
cereri scrise, în original, transmise la sediul central al ANCOM.
Cererea va fi semnată de reprezentantul legal și, în cazul
persoanei juridice, va purta și ștampila acesteia.
(2) Titularul LUF și AAF are obligația ca în termen de 15 zile
calendaristice de la data apariției modificării datelor de
identificare să depună cererea prevăzută la alin. (1).
(3) Cererii prevăzute la alin. (1) i se vor atașa, în mod
obligatoriu, în copie, toate documentele care certifică
modificarea datelor de identificare.
(4) ANCOM va modifica LUF și AAF în termen de 30 de zile
calendaristice de la data depunerii documentelor prevăzute la
alin. (1) și (3).
Art. 29. — (1) În vederea modificării condițiilor tehnice și
operaționale cuprinse în LUF și/sau AAF, titularul va transmite
către ANCOM, în original, o cerere, prin completarea în mod
obligatoriu a unui formular-tip. Formularul-tip este disponibil la
sediul central al ANCOM, la structurile sale regionale sau pe
pagina de internet a ANCOM. Cererea va fi semnată de
reprezentantul legal și va purta ștampila solicitantului, acolo
unde este cazul.
(2) Cererea prevăzută la alin. (1) va fi însoțită de studiul
tehnic prevăzut la art. 27 lit. b), document care va justifica toate
modificările propuse.
(3) Modificarea LUF și/sau AAF este condiționată de plata
integrală a tarifului de utilizare a spectrului aferent LUF, ajuns la
scadență, precum și a creanțelor accesorii, dacă este cazul.
(4) În termen de 30 de zile de la primirea documentelor
prevăzute la alin. (1) și (2), ANCOM va analiza documentația

14

MONITORUL OFICIAL AL ROMÂNIEI, PARTEA I, Nr. 660/24.IX.2010

transmisă și, dacă sunt îndeplinite condițiile tehnice și legale, va
modifica LUF și/sau AAF.
SUBSECȚIUNEA a 3-a
Prelungirea termenului de valabilitate a LUF

Art. 30. — (1) Termenul de valabilitate a LUF poate fi
prelungit, la cererea titularului, în condițiile stabilite de Legea
audiovizualului.
(2) Prelungirea valabilității LUF se realizează în baza unei
cereri scrise, în original, transmisă la ANCOM cu cel puțin 30 de
zile, dar nu mai devreme de 6 luni înainte de împlinirea
termenului prevăzut în licență.
(3) Cererea prevăzută la alin. (2) va fi însoțită în mod
obligatoriu de certificatul constatator, în original, eliberat de
oficiul registrului comerțului cu cel mult 30 de zile calendaristice
înainte de data transmiterii cererii și care conține cel puțin
informațiile de identificare, obiectul de activitate și mențiuni
referitoare la insolvență, reorganizare judiciară sau faliment,
dizolvare ori lichidare.
(4) În termen de 30 de zile calendaristice de la transmiterea
cererii prevăzute la alin. (2), în cazul în care sunt îndeplinite
condițiile prevăzute de lege, ANCOM va prelungi termenul de
valabilitate a LUF și, în mod corespunzător, a AT aferente.
Art. 31. — (1) ANCOM poate condiționa prelungirea LUF de
revizuirea condițiilor ce au fost avute în vedere la acordarea
inițială a licenței.
(2) În situația prevăzută la alin. (1), ANCOM va demara
consultări cu titularul licenței, îl va informa pe acesta cu privire
la modificările ce trebuie operate și îi va acorda un termen de
conformare proporțional cu natura calitativă și cantitativă a
modificărilor.
Art. 32. — Termenul de valabilitate a LUF nu va fi prelungit
în cazul în care titularul se găsește în una dintre situațiile
prevăzute la art. 9 alin. (1) lit. c), d) sau e) ori titularul nu este de
acord cu măsurile propuse în conformitate cu art. 31.
SECȚIUNEA a 2-a
Autorizația tehnică pentru furnizarea serviciilor de programe
audiovizuale în sistem digital terestru
SUBSECȚIUNEA 1
Acordarea autorizației tehnice

Art. 33. — (1) După obținerea AAF și ulterior realizării stației
de emisie, în vederea obținerii AT, titularul LUF va transmite
către direcția regională a ANCOM în a cărei rază de acțiune se
află stația de emisie o cerere, în original, de efectuare a
verificărilor tehnice și de eliberare a AT. Formularul-tip al cererii
poate fi obținut de la sediul central al ANCOM, de la direcțiile
regionale sau de pe pagina de internet a ANCOM. Lista care
cuprinde arondarea județelor la direcțiile regionale este
disponibilă pe pagina de internet a ANCOM.
(2) În cazul persoanei juridice, cererea prevăzută la alin. (1)
va fi semnată de reprezentantul legal și va purta ștampila
acesteia.
(3) Cererea prevăzută la alin. (1) va fi însoțită în mod
obligatoriu de proiectul tehnic al stației de emisie, întocmit în
conformitate cu conținutul-cadru disponibil pe pagina de internet
a ANCOM.
Art. 34. — (1) În baza documentelor prevăzute la art. 33, în
termen de 30 de zile calendaristice de la data depunerii cererii,
direcția regională a ANCOM efectuează verificările tehnice ale
stației de emisie în conformitate cu specificațiile tehnice
prevăzute de legislația în vigoare.
(2) În cazul în care rezultatele verificărilor tehnice sunt
conforme cu specificațiile tehnice, direcția regională a ANCOM

întocmește buletinul de măsurători și, ulterior acestuia, va
acorda și comunica titularului LUF un exemplar al AT.
(3) În situația în care rezultatele verificărilor tehnice nu sunt
conforme cu specificațiile tehnice, direcția regională a ANCOM
va emite un buletin de măsurători nefavorabil, care va cuprinde
neconformitățile constatate.
(4) Ulterior efectuării lucrărilor de remediere, titularul LUF va
solicita reefectuarea verificărilor tehnice.
Art. 35. — AT nu va fi eliberată în cazul în care titularul LUF
se află în una dintre următoarele situații:
a) nu a transmis toate documentele prevăzute la art. 33
alin. (1) și (3);
b) stația de emisie nu respectă condițiile prevăzute în LUF și
AAF și reglementările tehnice în vigoare, în acest caz fiind emis
un buletin de măsurători nefavorabil;
c) solicitantul are debite scadente aferente tarifului de
utilizare a spectrului pentru LUF acordată, precum și eventuale
creanțe accesorii aferente acestuia, dacă este cazul.
SUBSECȚIUNEA a 2-a
Modificarea autorizației tehnice

Art. 36. — (1) În vederea modificării parametrilor tehnici
cuprinși exclusiv în AT, titularul LUF va notifica direcția regională
a ANCOM în a cărei rază de acțiune se află stația de emisie cu
privire la această intenție. Notificarea va cuprinde conținutul
modificărilor, durata estimată pentru realizarea lor și va fi însoțită
în mod obligatoriu de proiectul tehnic al modificărilor propuse.
(2) Titularul LUF va putea începe realizarea modificărilor
parametrilor tehnici cuprinși exclusiv în AT numai după 10 zile
calendaristice de la efectuarea notificării prevăzute la alin. (1) și
numai în cazul în care nu i s-a comunicat un aviz negativ privind
modificările solicitate.
(3) Imediat după realizarea modificărilor parametrilor tehnici
prevăzuți la alin. (1), titularul va iniția procedura de modificare
a AT.
Art. 37. — (1) În vederea modificării AT, titularul va transmite
la direcția regională a ANCOM în a cărei rază de acțiune se află
stația de emisie o cerere prin completarea în mod obligatoriu a
unui formular-tip, în original. Formularul-tip poate fi obținut de la
sediul central, de la structurile sale regionale sau de pe pagina
de internet a ANCOM.
(2) Prevederile art. 34 se aplică în mod corespunzător.
(3) În situația în care modificarea parametrilor tehnici ai
stației de emisie are implicații asupra datelor tehnice cuprinse în
LUF și/sau AAF, modificarea stației de emisie și a AT se poate
realiza numai după modificarea LUF și/sau AAF.
Art. 38. — (1) Verificările tehnice nu vor fi efectuate în situația
în care titularul se găsește în una dintre situațiile prevăzute la
art. 35 lit. a) și (c).
(2) AT nu va fi acordată dacă titularul LUF se află în oricare
dintre situațiile prevăzute la art.35.
CAPITOLUL IV
Cedarea drepturilor de utilizare a frecvențelor radio
Art. 39. — (1) Licența de emisie poate fi cedată unui terț
numai împreună cu licența audiovizuală, în condițiile art. 66
alin. (1) din Legea audiovizualului, cu acordul prealabil al CNA
și al ANCOM și cu asumarea de către cesionar a tuturor
obligațiilor care decurg din aceasta.
(2) LUF poate fi cedată unui terț, în condițiile art. 66 alin. (2)
din Legea audiovizualului, numai cu acordul prealabil al
ANCOM, cu avizul consultativ al CNA și numai cu asumarea de
către noul titular a tuturor obligațiilor decurgând din licență.
(3) În cazul prevăzut la alin. (2), ANCOM poate solicita
cesionarului să facă dovada îndeplinirii condițiilor minimale ce
au fost avute în vedere la acordarea inițială a licenței.

MONITORUL OFICIAL AL ROMÂNIEI, PARTEA I, Nr. 660/24.IX.2010
(4) În vederea cedării licenței de emisie sau a LUF, titularul
va depune la ANCOM o cerere, în original, care va cuprinde:
a) datele de identificare ale cedentului;
b) datele de identificare ale cesionarului;
c) datele de identificare ale licenței ce urmează a fi cedată;
d) semnătura reprezentantului/reprezentanților legal/legali și
ștampila cedentului; în cazul în care în evidențele oficiului
registrului comerțului figurează mai mulți reprezentanți legali ai
persoanei juridice în cauză, pentru exprimarea unei voințe
valabile sunt necesare semnăturile tuturor acestora ori se poate
delega, în baza unui mandat explicit al persoanei juridice, o
persoană împuternicită să efectueze toate demersurile impuse
de cedarea licenței de emisie.
(5) Cererea prevăzută la alin. (4) poate fi depusă, în anul
împlinirii termenului de valabilitate al licenței de emisie sau al
LUF, cel mai târziu cu 60 de zile înainte de expirarea perioadei
de valabilitate a licenței.
(6) La cererea prevăzută la alin. (4) vor fi anexate
următoarele informații și documente, care fac parte integrantă
din cererea de cedare a licenței:
a) angajamentul cesionarului, în original, cu privire la
asumarea tuturor obligațiilor cuprinse în licența de emisie sau
în LUF, semnat de reprezentantul/reprezentanții legal/legali și
purtând ștampila cesionarului;
b) certificatul constatator al cesionarului, în original, emis de
oficiul registrului comerțului cu cel mult 30 de zile calendaristice
înainte de data transmiterii cererii și care conține cel puțin date
de identificare și mențiuni referitoare la insolvență, reorganizare
judiciară sau faliment;
c) licența audiovizuală a cesionarului, în copie (numai în
cazul cedării drepturilor de utilizare a frecvențelor radio acordate
prin licența de emisie).
d) certificatul fiscal al cedentului, în copie (numai în cazul
cedării drepturilor de utilizare a frecvențelor radio acordate prin
licența de emisie).
(7) În cazul în care cesionarul intenționează să solicite și
prelungirea termenului de valabilitate a licenței cesionate,
acesta poate face mențiuni despre această situație în cadrul
dosarului transmis pentru cesionarea licenței de emisie, cu
respectarea, în același timp, a prevederilor art. 10 alin. (2),
respectiv ale art. 15 alin. (2).
(8) În situația în care informațiile furnizate nu sunt suficiente,
ANCOM poate solicita cedentului sau cesionarului informații
suplimentare, în termen de 15 zile lucrătoare de la data
transmiterii cererii.
(9) ANCOM va analiza documentele prevăzute la alin. (2)—(6)
și, dacă sunt îndeplinite condițiile prevăzute de lege, va emite
acordul prealabil cu privire la posibilitatea cedării licenței de
emisie sau a LUF, în termen de 30 de zile calendaristice de la
depunerea cererii prevăzute la alin. (4) sau a tuturor informațiilor
suplimentare solicitate, după caz. Prin acordul prealabil,
ANCOM poate stabili anumite condiții în care poate fi încheiat
acordul de cesiune.
(10) Acordul prealabil al ANCOM este valabil 30 de zile.
Art. 40. — (1) ANCOM va refuza emiterea acordului prealabil
dacă:
a) cesionarul nu a preluat și licența audiovizuală analogică
(numai în cazul cedării drepturilor de utilizare a frecvențelor
radio acordate prin licența de emisie);
b) cedentul ori cesionarul are debite scadente aferente
tarifului de utilizare a spectrului pentru alte licențe acordate
anterior, precum și eventuale creanțe accesorii aferente
acestuia;
c) împotriva cesionarului a fost pronunțată o hotărâre
definitivă și irevocabilă privind intrarea în faliment;
d) cesionarul este în stare de dizolvare judiciară, dizolvare
de drept sau în lichidare;
e) dosarul transmis este incomplet.

15

(2) ANCOM nu va emite acordul prealabil până la plata
integrală către ANCOM a tarifului de utilizare a spectrului,
datorat în temeiul Legii audiovizualului, precum și creanțele
accesorii, dacă este cazul.
(3) În situația existenței mai multor obligații fiscale către
ANCOM, dispozițiile Codului de procedură fiscală cu privire la
ordinea stingerii obligațiilor de plată se aplică în mod
corespunzător.
Art. 41. — (1) Ulterior obținerii acordului prealabil, cesionarul
va completa și va transmite la sediul central al ANCOM, în
original, o cerere privind modificarea licenței. Cererea va fi
însoțită, în mod obligatoriu, de un exemplar original al acordului
de cesiune, încheiat în formă autentică în perioada de
valabilitate a acordului prealabil eliberat de ANCOM.
(2) Nerespectarea termenului prevăzut la art. 39 alin. (10),
respectiv a cerințelor alin. (1) atrage invalidarea acordului
prealabil acordat în condițiile art. 39.
(3) Acordul de cesiune va conține exclusiv mențiuni
referitoare la:
a) atributele de identificare legală ale părților (denumire/
nume, număr de înregistrare la oficiul registrului comerțului, cod
unic de înregistrare, sediul social);
b) obiectul acordului de cesiune, cu identificarea exactă a
licenței de emisie sau a LUF cedate;
c) data încheierii acordului de cesiune, semnăturile
reprezentanților legali ai cedentului, respectiv ai cesionarului,
persoanele împuternicite să le reprezinte și limitele
împuternicirilor acordate, dacă este cazul, precum și ștampila
părților semnatare.
(4) Acordul de cesiune încheiat cu nerespectarea
prevederilor alin. (3) nu va fi luat în considerare.
(5) În termen de 30 de zile de la data transmiterii
documentelor prevăzute la alin. (1), în cazul în care acordul de
cesiune a fost încheiat cu respectarea condițiilor stabilite în
prezenta decizie, ANCOM va emite o decizie de revocare a
dreptului de utilizare a frecvențelor radio conferite prin licența
de emisie ori LUF cedate și va acorda, după caz, licența de
emisie ori LUF și AAF cesionarului și, în mod corespunzător, AT
aferente.
(6) În cuprinsul licenței cedate se păstrează termenul de
valabilitate din licența cedentului, cu excepția termenelor de
valabilitate ale licențelor de emisie acordate pentru furnizarea
serviciilor de programe audiovizuale de televiziune, pe cale radio
terestră, în sistem analogic.
CAPITOLUL V
Încetarea și retragerea drepturilor conferite prin licență
Art. 42. — (1) Dreptul de a utiliza spectrul radio prevăzut în
licența de emisie sau în LUF încetează în următoarele cazuri:
a) la cererea furnizorului;
b) ca urmare a cedării drepturilor de utilizare a frecvențelor
radio;
c) la împlinirea termenului de valabilitate a licenței;
d) de la data intrării în faliment în condițiile Legii nr. 85/2006
privind procedura insolvenței, cu modificările și completările
ulterioare;
e) la data înregistrării hotărârii de dizolvare la registrul
comerțului ori a încetării, în orice alt mod, a existenței
furnizorului;
f) ca urmare a revocării licenței, în condițiile art. 43, respectiv
ale art. 44.
(2) Încetarea dreptului de utilizare a frecvențelor radio în
cazurile prevăzute la alin. (1) lit. a), b), d) și e) se constată prin
decizie a președintelui ANCOM.
Art. 43. — (1) Licența de emisie se revocă de către ANCOM
în situația în care titularul acesteia se află în una dintre situațiile
prevăzute la art. 65 din Legea audiovizualului.

16

MONITORUL OFICIAL AL ROMÂNIEI, PARTEA I, Nr. 660/24.IX.2010

(2) Revocarea licenței de emisie în cazul prevăzut la alin. (1)
se dispune prin decizie a președintelui ANCOM, care stabilește
și data de la care încetează dreptul.
(3) În toate situațiile în care comunicarea deciziei de revocare
prevăzute la alin. (2) nu poate fi realizată în conformitate cu
dispozițiile legale, decizia de revocare se va considera
comunicată de la data afișării la sediul sau la domiciliul titularului
și pe pagina de internet a ANCOM.
Art. 44. — (1) LUF se revocă în situația în care titularul
acesteia se află în una dintre situațiile prevăzute la art. 651 din
Legea audiovizualului.
(2) Revocarea licenței în cazul prevăzut la alin. (1) se
dispune prin decizie a președintelui ANCOM, care stabilește și
data de la care încetează dreptul.
(3) În toate situațiile în care comunicarea deciziei de revocare
prevăzute la alin. (2) nu poate fi realizată în conformitate cu
dispozițiile legale, aceasta se va considera comunicată de la
data afișării la sediul sau la domiciliul titularului și pe pagina de
internet a ANCOM.
CAPITOLUL VI
Dispoziții tranzitorii
Art. 45. — (1) În termen de 24 de luni de la data intrării în
vigoare a prezentei decizii, ANCOM va revizui dreptul de
utilizare a frecvențelor radio acordate, anterior publicării
prezentei decizii, pentru difuzarea pe cale radio terestră a
serviciilor publice de radiodifuziune și de televiziune în sistem
analogic.
(2) Revizuirea drepturilor de utilizare a frecvențelor radio se
realizează cu păstrarea termenului de valabilitate a drepturilor
acordate, cu excepția drepturilor care privesc transmisia pe cale
radio terestră a serviciilor publice de televiziune în sistem
analogic, care se vor acorda potrivit termenelor și condițiilor
prevăzute în Hotărârea Guvernului nr. 1.213/2009 pentru
aprobarea Strategiei privind tranziția de la televiziunea
analogică terestră la cea digitală terestră și implementarea
serviciilor multimedia digitale la nivel național, cu modificările
ulterioare.
Art. 46. — (1) Titularul dreptului de utilizare a frecvențelor
radio prevăzut la art. 45 are obligația să transmită către ANCOM,

până cel mai târziu în data de 1 ianuarie 2011, datele și
informațiile necesare solicitate de ANCOM în vederea eliberării
licențelor de emisie aferente stațiilor utilizate pentru transmisia
serviciilor publice de programe audiovizuale de radiodifuziune
sonoră în sistem analogic care nu au obținut autorizația tehnică
de funcționare până la data intrării în vigoare a prezentei decizii.
(2) Până cel mai târziu la data de 1 ianuarie 2011 ANCOM va
transmite din oficiu, către titularul dreptului de utilizare prevăzut
la art. 45, licențele de emisie aferente stațiilor utilizate pentru
transmisia serviciilor publice de programe audiovizuale de
radiodifuziune sonoră în sistem analogic care au obținut
autorizația tehnică de funcționare până la data publicării
prezentei decizii.
Art. 47. — (1) Licențele de emisie aferente stațiilor utilizate
pentru transmisia serviciilor publice de programe audiovizuale
de televiziune în sistem analogic vor fi eliberate de către
ANCOM, cu respectarea prevederilor art. 45 alin. (2), după data
de 1 ianuarie 2012.
(2) În vederea revizuirii drepturilor prevăzute la art. 45
alin. (2), pentru eliberarea licențelor de emisie aferente stațiilor
utilizate pentru transmisia serviciilor publice de programe
audiovizuale de televiziune în sistem analogic, titularul acestui
drept are obligația să transmită către ANCOM, până cel mai
târziu la data de 1 ianuarie 2011, datele și informațiile solicitate
de ANCOM.
Art. 48. — Prevederile prezentei decizii referitoare la
obținerea AT se aplică corespunzător și în cazul transmisiei pe
cale radio terestră a serviciilor publice de radiodifuziune și
televiziune.
CAPITOLUL VII
Dispoziții finale
Art. 49. — (1) Prezenta decizie se publică în Monitorul Oficial
al României, Partea I.
(2) Începând cu data intrării în vigoare a prezentei decizii se
abrogă Decizia președintelui Inspectoratului General pentru
Comunicații și Tehnologia Informației nr. 385/2005 privind
procedura de autorizare a difuzării sau retransmisiei serviciilor
de programe audiovizuale, publicată în Monitorul Oficial al
României, Partea I, nr. 718 din 9 august 2005.

Președintele Autorității Naționale pentru Administrare și Reglementare în Comunicații,
Marius Cătălin Marinescu
București, 10 septembrie 2010.
Nr. 629.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 660/24.IX.2010 conține 16 pagini.

Prețul: 3,20 lei

&JUYDGY|446465]
ISSN 1453—4495

