Anul 178 (XXII) — Nr. 465

PARTEA I

Miercuri, 7 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 720 din 1 iunie 2010 referitoare la excepția de
neconstituționalitate a prevederilor art. 7 alin. (11) și
(5), art. 18 lit. c), art. 29 alin. (1) și (2), art. 45 alin. (2)
și (21), art. 46 alin. (4) și art. 48 alin. (2) din Legea
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 și ale art. I pct. 2 și 15 din Legea
nr. 1/2009 pentru modificarea și completarea Legii
nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 ....................................................

2–6

Decizia nr. 721 din 1 iunie 2010 referitoare la excepția de
neconstituționalitate a dispozițiilor art. 2781 alin. 8 lit. a)
și b), art. 393 alin. 1 și art. 394 alin. 1 lit. a) și c) din
Codul de procedură penală ......................................

7–8

Decizia nr. 722 din 1 iunie 2010 referitoare la excepția de
neconstituționalitate a dispozițiilor art. 278, art. 2781 și
art. 10 lit. g) din Codul de procedură penală ..............

8–10

Decizia nr. 724 din 1 iunie 2010 referitoare la excepția de
neconstituționalitate a prevederilor art. 1 al cap. I și
art. 181 alin. (3) al cap. V1 din titlul VII al Legii
nr. 247/2005 privind reforma în domeniile proprietății
și justiției, precum și unele măsuri adiacente ............

10–12

Decizia nr. 725 din 1 iunie 2010 referitoare la excepția de
neconstituționalitate a dispozițiilor art. 14, art. 15,
art. 16 și art. 262 din Codul de procedură penală,
precum și a dispozițiilor Ordonanței de urgență a
Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție

12–13

Decizia nr. 736 din 1 iunie 2010 referitoare la excepția de
neconstituționalitate a prevederilor art. 55 alin. (2) lit. a)
și alin. (3) lit. b) din Ordonanța de urgență a Guvernului
nr. 194/2002 privind regimul străinilor în România ....

14–15

Decizia nr. 737 din 1 iunie 2010 referitoare la excepția de
neconstituționalitate a prevederilor art. 4 alin. (4) și
art. 11 alin. (1) coroborate cu dispozițiile art. 23 alin. (1)
din Ordonanța de urgență a Guvernului nr. 194/2002
privind regimul străinilor în România ..........................

15–16

2

MONITORUL OFICIAL AL ROMÂNIEI, PARTEA I, Nr. 465/7.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 720
din 1 iunie 2010

referitoare la excepția de neconstituționalitate a prevederilor art. 7 alin. (11) și (5), art. 18 lit. c),
art. 29 alin. (1) și (2), art. 45 alin. (2) și (21), art. 46 alin. (4) și art. 48 alin. (2) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989 și ale art. I pct. 2 și 15 din Legea nr. 1/2009 pentru modificarea și completarea
Legii nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Cristina Toma
— magistrat-asistent
Pe rol se află soluționarea excepției de neconstituționalitate
a prevederilor art. 29 alin. (1) și (2), precum și a celor ale art. 7,
art. 9 și art. 45 alin. (2) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, excepție ridicată de Dana
Margareta Valeria Pop în Dosarul nr. 7.363/306/2006 al
Tribunalului Sibiu — Secția civilă.
La apelul nominal răspunde autorul excepției, prin avocatul
Dan C. Stegăroiu, cu împuternicire la dosar. Lipsesc celelalte
părți, față de care procedura de citare a fost legal îndeplinită.
Magistratul-asistent învederează Curții faptul că partea Zoia
Ghiță a depus la dosarul cauzei note scrise pentru respingerea
excepției.
Cauza fiind în stare de judecată, președintele acordă
cuvântul apărătorului autorului. Acesta susține excepția astfel
cum a fost ridicată în fața instanței de judecată și depune
concluzii scrise în acest sens.
Reprezentantul Ministerului Public pune concluzii de
respingere a excepției de neconstituționalitate, ca fiind
neîntemeiată, invocând în acest sens jurisprudența Curții.
C U R T E A,

având în vedere actele și lucrările dosarului, constată
următoarele:
Prin Încheierea din 7 mai 2009, pronunțată în Dosarul
nr. 7.363/306/2006, Tribunalul Sibiu — Secția civilă a sesizat
Curtea Constituțională cu excepția de neconstituționalitate
a prevederilor art. 29 alin. (1) și (2), precum și a celor ale
art. 7, art. 9 și art. 45 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989.
Excepția de neconstituționalitate a fost ridicată de Dana
Margareta Valeria Pop într-o cauză civilă ce are ca obiect Legea
nr. 10/2001.
În motivarea excepției de neconstituționalitate, autorul
acesteia arată că dispozițiile art. 29 alin. (1) și (2) din Legea
nr. 10/2001 contravin prevederilor art. 1 alin. (5) din Constituție,
deoarece textele criticate se află în contradicție cu art. 481 și
art. 948 alin. (3) și (4) din Codul civil, precum și cu cele ale art. 7,
art. 9 și art. 45 alin. (2) din Legea nr. 10/2001, invocând deciziile
Curții Constituționale nr. 73/1995 și nr. 425/2008.
Apreciază că prevederile art. 29 alin. (1) și (2) din Legea
nr. 10/2001 încalcă și art. 11 alin. (1) din Constituție, prin

raportare la Carta Națiunilor Unite și la art. 1, art. 6, art. 13,
art. 17 și art. 18 din Convenția pentru apărarea drepturilor
omului și a libertăților fundamentale și a art. 1 din Protocolul
adițional la Convenție, fără a motiva în ce fel dispozițiile criticate
contravin reglementărilor internaționale amintite.
De asemenea, autorul consideră că textele de lege criticate
contravin art. 15 alin. (2) din Constituție, întrucât acestea au fost
introduse ulterior litigiului, dar sunt aplicabile acestuia.
Arată că dispozițiile art. 29 alin. (1) și (2) din Legea
nr. 10/2001 încalcă prevederile art. 16 alin. (1) din Legea
fundamentală, deoarece restituirea ar trebui să fie condiționată
numai de natura preluării, iar nu de împrejurări ulterioare,
precum cuprinderea imobilului în patrimoniul unei societăți sau
vânzarea acestuia către un terț. Invocă în acest sens Decizia
nr. 425/2008 a Curții Constituționale.
Consideră că textele de lege criticate vin în contradicție cu
prevederile art. 21 din Constituție, întrucât restituirea în natură
ăeste condiționată nu de specificul stării de drept, ci de interese
colaterale, precum cele ale grupului de putere, fiind vorba de o
aparență în justiție, o mimare a actului de justiție, întemeind un
drept pe o ilegalitate”. Invocă ignorarea Deciziilor Curții
Constituționale nr. 73/2005 și nr. 425/2008 și își exprimă
nemulțumirea cu privire la activitățile statului și Agenției
Naționale pentru Restituirea Proprietății, aducând diverse acuze
acestora.
În același timp, consideră că dispozițiile de lege criticate
încalcă prevederile art. 35 alin. (1) din Constituție, referitor la
dreptul persoanei la un mediu sănătos, invocând diverse situații
de aplicare frauduloasă a legii la nivelul statului, fără a motiva în
vreun fel excepția de neconstituționalitate prin raportare la acest
text constituțional.
Arată că prevederile art. 29 alin. (1) și (2) din Legea
nr. 10/2001 contravin și art. 44 alin. (3), (4) și (8) din Legea
fundamentală, neasigurând o dreaptă și prealabilă despăgubire,
deoarece prevăd o despăgubire în condițiile legilor speciale,
acuzând ăaranjamentul deliberat al unui soft care distribuie
preferențial și amână sine die despăgubirea persoanelor
îndreptățite, care nu au intrat în grațiile puterii”. Aduce diverse
acuze sistemului statal românesc, fără a motiva în ce fel
dispozițiile criticate contravin prevederilor art. 44 din Constituție
și invocă ignorarea Deciziilor Curții Constituționale nr. 73/1995
și nr. 425/2008.
Autorul excepției arată, de asemenea, că dispozițiile art. I
pct. 2, 4, 5, 6, 10, 11, 13, 14 și 15 din Legea nr. 1/2009 contravin
prevederilor art. 15 alin. (2) din Constituție, invocând culpa
entităților responsabile pentru derularea procedurilor
administrative, cu privire la nesoluționarea notificărilor depuse în
intervalul legal. Precizează că textele criticate schimbă regimul
normativ al unor raporturi juridice constituite înainte de
adoptarea Legii nr. 1/2009, precum și că acestea introduc
excepții ce nu sunt incluse în cuprinsul Legii nr. 10/2001. De

MONITORUL OFICIAL AL ROMÂNIEI, PARTEA I, Nr. 465/7.VII.2010
asemenea, consideră că dispozițiile criticate sunt
neconstituționale prin raportare la prevederile art. 15 alin. (2) din
Constituție, întrucât nu prevăd posibilitatea de a formula alte
notificări în afara celor introduse în temeiul Legii nr. 10/2001.
Apreciază că textele art. I pct. 2, 4, 5, 6, 10, 11, 13, 14 și 15
din Legea nr. 1/2009 încalcă art. 16 din Constituție, deoarece
determină modificări sau aduc inovații care înăspresc regimul
juridic, astfel că persoanelor cărora le-au fost soluționate
notificările anterior adoptării Legii nr. 1/2009 li s-a aplicat un
tratament juridic mai favorabil decât cel restrictiv și arbitrar
instituit prin conținutul noii reglementări.
Consideră că dispozițiile art. I pct. 2 contravin art. 1 alin. 5 din
Constituție, deoarece abrogă prevederile art. 2 alin. (2) din
Legea nr. 10/2001, astfel încât, prin omisiune, se încalcă
dispozițiile Deciziei Curții Constituționale nr. 73/1995, devenind
posibilă și legală aplicarea unui tratament unic persoanelor ale
căror imobile au fost preluate fără niciun titlu sau fără titlu valabil
și celor ale căror imobile au fost preluate cu titlu, prin înlăturarea
tratamentului diferențiat aplicabil celor două categorii de
persoane și că, prin abrogarea art. 2 alin. (2) din Legea
nr. 10/2001, se încalcă prevederile art. 6 din Convenția pentru
apărarea drepturilor omului și a libertăților fundamentale, privind
asigurarea unui proces echitabil și, implicit, a dispozițiilor art. 11
alin. (2) din Constituție. De asemenea, consideră că se încalcă
prevederile art. 21 alin. (3) din Constituție, deoarece textul
facilitează abuzul la lege și înlătură norme esențiale care
asigurau și instituiau, în aplicarea legii, garanții indubitabile ale
respectării prevederilor constituționale. Apreciază că sunt
încălcate dispozițiile art. 44 alin. (8) din Legea fundamentală, în
sensul că nimeni nu poate dobândi o ameliorare a condițiilor
sale sau un profit din propria culpă, datorită faptului că, prin
abrogarea art. 2 alin. (2) din Legea nr. 10/2001, măsura preluării
forțate este admisă prin lege.
În ceea ce privește pretinsa neconstituționalitate a
dispozițiilor art. I pct. 4, coroborate cu art. I pct. 5 din Legea
nr. 1/2009, autorul susține că acestea încalcă prevederile art. 44
alin. (8) din Constituție, întrucât fac inoperantă regula restituirii
în natură, prevăzută în cuprinsul art. 7 din Legea nr. 10/2001,
chiar dacă este vorba despre preluări ilegale, fără titlu sau fără
titlu valabil, confiscările ilicite fiind consfințite, asigurându-li-se
o legalitate imposibilă. Consideră că cele două texte contravin
art. 1 alin. (5) din Legea fundamentală, deoarece prevăd
posibilitatea întemeierii unor drepturi pe o ilegalitate, prin
ignorarea naturii preluării imobilelor, lăsând deschisă calea
abuzului la lege. Consideră că sunt încălcate și prevederile art. 6
din Convenția pentru apărarea drepturilor omului și a libertăților
fundamentale și ale art. I din primul Protocol la Convenție,
precum și dispozițiile art. 11 alin. (2) din Constituție. Consideră
că cele două texte din Legea nr. 1/2009 încalcă art. 21 alin. (3)
din Legea fundamentală, deoarece acestea sunt contradictorii și
demonstrează confuzia deliberat promovată de legiuitor, pentru
a deschide calea arbitrariului, promovării privilegiilor și a
judecării spețelor conform poziției sociale, de putere a părților,
iar nu în raport cu temeiul de drept și specificul cauzei.
Autorul excepției apreciază că dispozițiile art. I pct. 6 din
Legea nr. 1/2009 contravin art. 21 alin. (3) din Constituție,
deoarece modifică în esența sa art. 18 din Legea nr. 10/2001,
instituind un tratament diferențiat între persoane care au
formulat notificări, apelând la procedura administrativă instituită
prin Legea nr. 10/2001 în condiții legale și care, ulterior adoptării
Legii nr. 1/2009, nu mai pot beneficia de restituirea în natură a
imobilelor care au fost înstrăinate prin Legea nr. 112/1995,
condiția impusă de noua reglementare fiind mult mai restrictivă
față de cea inițială, deși împrejurarea că notificările lor nu au fost
soluționate în termen nu le este imputabilă, ci constituie culpa
entităților abilitate cu îndeplinirea procedurii administrative. Arată
că nu se poate institui un drept pe o ilegalitate, or, indiferent de

3

natura preluării, prin dispozițiile Legii nr. 112/1995, devine
imposibilă restituirea în natură, chiar dacă preluarea imobilului,
ab initio, a fost ilegală. Consideră că dispozițiile art. I pct. 6 din
Legea nr. 1/2009 contravin și art. 44 alin. (8) din Constituție,
deoarece anihilează regula generală a instituirii în natură,
consfințită prin prevederile art. 7 din Legea nr. 10/2001.
În ceea ce privește pretinsa neconstituționalitate a
dispozițiilor art. I pct. 10 din Legea nr. 1/2009, autorul apreciază
că acestea încalcă prevederile art. 21 alin. (3) din Constituție,
făcând inoperante în totalitate prevederile din Legea nr. 10/2001
pe care le modifică, deoarece natura preluării se stabilește pe
cale litigioasă, înainte sau după intrarea în vigoare a Legii
nr. 213/1998, prevăzută în cuprinsul normei modificatoare
discriminatorie. Evaluarea preluării fără titlu sau fără titlu valabil
nu mai este relevantă dacă nu s-a stabilit până la intrarea în
vigoare a Legii nr. 213/1998, apărând astfel o inechitate între
cetățenii aflați în situații similare, ale căror notificări au fost sau
nu soluționate din culpa entităților învestite cu îndeplinirea
procedurilor administrative. Arată că, prin modificarea adusă
alineatului (2) al art. 45 din Legea nr. 10/2001, constatarea
naturii preluării devine limitată, deci prescriptibilă, deși Legea
nr. 213/1998 instituia imprescriptibilitatea. Consideră că textul
criticat încalcă și prevederile art. 44 alin. (8) din Constituție,
deoarece instituie posibilitatea ca imobile confiscate, deși au fost
dobândite licit, să rămână bun confiscate.
Autorul excepției consideră că dispozițiile art. I pct. 11 din
Legea nr. 1/2009 încalcă prevederile art. 73/1995, deoarece
acestea ignoră Decizia nr. 73/1995 a Curții Constituționale,
conform căreia imobilele preluate fără titlu sau fără titlu valabil
nu cad sub incidența legilor speciale, cu excepția celor care
dispun restitutio in integrum. Arată că textul de lege criticat
încalcă prevederile art. 1 alin. (5) și art. 11 alin. (2) din
Constituție, precum și pe cele ale art. 6 din Convenția pentru
apărarea drepturilor omului și a libertăților fundamentale,
întrucât acesta ignoră supremația legii, ilegalitățile devenind
temeiuri pentru constituirea drepturilor. Consideră, de
asemenea, că sunt încălcate și dispozițiile art. 21 alin. (3) din
Constituție, prevederile art. I pct. 11 din Legea nr. 1/2009 făcând
posibilă pronunțarea unor hotărâri care conferă legalitate
preluării prin forță a unor imobile ce fac obiectul unor contracte
de vânzare-cumpărare ce nu mai pot fi anulate, deși statul, în
calitate de vânzător, nu era proprietar. Arată că modificarea
prevăzută în cuprinsul noii reglementări înlătură norme esențiale
care asigurau și instituiau, în aplicarea legii, garanții indubitabile
ale respectării art. 21 alin. (3) din Constituție. De asemenea,
apreciază că prevederile de lege criticate contravin și dispozițiilor
art. 44 alin. (8) din Legea fundamentală, deoarece înlătură
tratamentul diferențiat prevăzut în reglementarea Legii nr. 10/2001,
anterior modificării, tratament ce asigura restituirea imobilelor
preluate fără titlu sau fără titlu valabil, și instituie o discriminare ce
ignoră legalitatea, ideea de drept și dreptate, ideea de umanitate
și care promovează viziunea privilegiilor de grup.
Referitor la pretinsa neconstituționalitate a dispozițiilor art. I
pct. 13 din Legea nr. 1/2009, autorul apreciază că acestea
contravin art. 15 alin. (1) din Constituție, întrucât impun
aplicabilitatea unor legi speciale, fără a se îndeplini condiția de
a dispune restitutio in integrum, ignorându-se astfel Decizia
nr. 73/1995 a Curții Constituționale. Arată că este încălcat și
principiul disponibilității, întrucât impune părților interesate calea
pe care acestea trebuie să o urmeze, respectiv prevederile Legii
nr. 10/2001, cale imposibil de urmat în lipsa notificării. Arată că,
prin impunerea unei căi de acțiune, se încalcă prevederile art. 21
alin. (3) din Legea fundamentală. Consideră că dispozițiile
criticate contravin și prevederilor art. 1 alin. (5) din Constituție,
deoarece acestea ignoră deciziile Curții Constituționale
nr. 73/1995 și nr. 425/2008, precum și supremația legii,
ilegalitățile devenind temeiuri pentru constituirea drepturilor.

4

MONITORUL OFICIAL AL ROMÂNIEI, PARTEA I, Nr. 465/7.VII.2010

Autorul apreciază că textul art. I pct. 13 din Legea nr. 1/2009
încalcă și prevederile art. 148 alin. (2) din Constituție, deoarece
acesta conține dispoziții contrare Convenției pentru apărarea
drepturilor omului și a libertăților fundamentale.
Autorul excepției consideră că dispozițiile art. I pct. 14,
coroborat cu pct. 15 din Legea nr. 1/2009, încalcă art. 21 alin. (3)
din Legea fundamentală, deoarece exclude ideea de echitate
din cuprinsul Legii nr. 10/2001, consacrând ăprincipiul legalității
furtului cu legea în mână”. Apreciază că se instituie
imposibilitatea existenței unui proces echitabil, precum și o
inechitate privind persoane ce au depus în termen notificările,
însă nu li s-au soluționat petițiile, spre deosebire de persoanele
cărora acestea li s-au soluționat. Arată că modificarea Legii
nr. 10/2001 înlătură norme esențiale care asigurau și instituiau
garanții indubitabile ale respectării prevederilor art. 21 alin. (3)
din Constituție. De asemenea, consideră că textele de lege
criticate contravin și dispozițiilor art. 21 alin. (1) din Constituție,
deoarece, dacă restituirea va fi condiționată de achitarea
prețului pentru chiriașii care au adus modificări sau îmbunătățiri,
la valoarea pieței, și în cazul imobilului care a fost preluat fără
titlu sau fără titlu valabil, înseamnă că de fapt proprietarul mai
este obligat a plăti o răscumpărare, nefiind deci vorba despre o
restituire. Date fiind prețurile practicate, devine iluzorie
posibilitatea persoanelor lipsite ani de zile de fructele proprietății
lor să achite prețul pentru pretinse despăgubiri. Autorul
consideră că dispozițiile art. I pct. 14, coroborat cu pct. 15 din
Legea nr. 1/2009, contravin prevederilor art. 1 alin. (5) din Legea
fundamentală, invocând ignorarea deciziilor nr. 73/1995 și
nr. 425/2008 ale Curții Constituționale.
În finalul motivării excepției de neconstituționalitate, autorul
acesteia face referire la Decizia nr. 830/2008 a Curții
Constituționale, prin care s-a admis neconstituționalitatea art. I
pct. 60 din titlul I al Legii nr. 247/2005 privind reforma în
domeniile proprietății și justiției, precum și unele măsuri
adiacente, raportat la prevederile art. 15 alin. (2) și art. 16
alin. (1) din Constituție, invocând similitudinea dintre rațiunile
logice și juridice aflate în prezenta excepție și în cea care face
obiectul deciziei mai sus amintite.
Tribunalul Sibiu — Secția civilă apreciază că excepția de
neconstituționalitate este neîntemeiată, arătând în acest sens
că dispozițiile de lege criticate au ca obiect o problemă de
corelare legislativă, iar susținerile autorului privind modul de
interpretare și aplicare a unor texte de lege intră în competența
exclusivă a instanțelor de judecată. Arată că, prin adoptarea
Legii nr. 10/2001 și a Legii nr. 247/2005, modificate prin Legea
nr. 1/2009, s-a urmărit clarificarea regimului juridic al imobilelor
preluate abuziv în perioada 6 martie 1945—22 decembrie 1989,
cu respectarea prevederilor constituționale referitoare la dreptul
de proprietate privată. Legiuitorul ordinar este competent să
stabilească cadrul juridic pentru exercitarea acestui drept,
instituind limitări rezonabile în valorificarea ca drept subiectiv
garantat, în așa fel încât să nu vină în coliziune cu interesele
generale sau cu interesele particulare legitime ale altor subiecte
de drept.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului arată că dispozițiile de lege criticate nu
încalcă prevederile art. 15 alin. (2) din Constituție, întrucât
persoanele ale căror bunuri au fost preluate în mod abuziv de
către stat beneficiază, potrivit legii, de măsuri reparatorii, astfel
încât nu se poate reține caracterul retroactiv al textelor criticate.
În ceea ce privește pretinsa încălcare a dispozițiilor art. 16
alin. (1) din Constituție, apreciază că legiuitorul este liber să
opteze atât în privința sferei bunurilor pentru care stabilește

măsurile reparatorii, cât și a întinderii și modalității de acordare
a acestora, în funcție de situația concretă a respectivelor bunuri,
fără ca prin aceasta să se instituie un tratament juridic diferit
pentru categoriile de cetățeni aflate în situații identice. Invocă în
acest sens jurisprudența Curții Constituționale, respectiv Decizia
nr. 830/2008. Consideră că textele de lege criticate nu contravin
dispozițiilor art. 44 alin. (8), art. 1 alin. (5) și art. 21 alin. (3) din
Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 29 alin. (1) și (2), precum
și a celor ale art. 7, art. 9 și art. 45 alin. (2) din Legea nr. 10/2001
privind regimul juridic al unor imobile preluate în mod abuziv în
perioada 6 martie 1945—22 decembrie 1989. Curtea constată
că în realitate autorul a solicitat sesizarea Curții Constituționale
cu excepția de neconstituționalitate a prevederilor art. 29
alin. (1) și (2) din Legea nr. 10/2001 și ale art. I pct. 2, 4, 5, 6, 10,
11, 13, 14 și 15 din Legea nr. 1/2009.
Referitor la art. I din Legea nr. 1/2009, autorul critică textele
prevăzute în cuprinsul pct. 2 și 15, care abrogă anumite
prevederi ale Legii nr. 10/2001, precum și pe cele cuprinse în
pct. 4, 5, 6, 10, 11, 13 și 14, care modifică unele texte din Legea
nr. 10/2001 sau introduc noi reglementări în cadrul acesteia. În
privința acestora din urmă, critica privește în realitate dispozițiile
art. 7 alin. (11) și (5), art. 18 lit. c), art. 45 alin. (2) și (21), art. 46
alin. (4) și art. 48 alin. (2) din Legea nr. 10/2001, astfel cum a fost
modificată și completată prin Legea nr. 1/2009. Obiect al
excepției de neconstituționalitate îl constituie astfel dispozițiile
art. 7 alin. (11) și (5), art. 18 lit. c), art. 29 alin. (1) și (2), art. 45
alin. (2) și (21), art. 46 alin. (4) și art. 48 alin. (2) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
republicată în Monitorul Oficial al României, Partea I, nr. 798 din
2 septembrie 2005, astfel cum a fost modificată și completată
prin Legea nr. 1/2009 pentru modificarea si completarea Legii
nr. 10/2001 privind regimul juridic al unor imobile preluate în mod
abuziv în perioada 6 martie 1945—22 decembrie 1989,
publicată în Monitorul Oficial al României, Partea I, nr. 63 din
3 februarie 2009, precum și a celor ale art. I pct. 2 și 15 din
Legea nr. 1/2009 pentru modificarea si completarea Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
publicată în Monitorul Oficial al României, Partea I, nr. 63 din
3 februarie 2009, având următorul conținut:
I. Legea nr. 10/2001:
— Art. 7 alin. (11): ăNu se restituie în natură, ci doar în
echivalent, imobilele care au fost înstrăinate în baza Legii
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea statului,
cu modificările ulterioare, cu respectarea condițiilor cerute de
lege.”
— Art. 7 alin. (5): ăNu se restituie în natură terenurile aferente
imobilelor care au fost înstrăinate în temeiul dispozițiilor Legii
nr. 112/1995, cu modificările ulterioare.”

MONITORUL OFICIAL AL ROMÂNIEI, PARTEA I, Nr. 465/7.VII.2010
— Art. 18: ăMăsurile reparatorii se stabilesc numai în
echivalent și în următoarele cazuri: [...] c) imobilul a fost
înstrăinat cu respectarea dispozițiilor Legii nr. 112/1995, cu
modificările ulterioare.”
— Art. 29 alin. (1): ăPentru imobilele evidențiate în patrimoniul
unor societăți comerciale privatizate, altele decât cele prevăzute
la art. 21 alin. (1) și (2), persoanele îndreptățite au dreptul la
despăgubiri în condițiile legii speciale privind regimul de stabilire
și plată a despăgubirilor aferente imobilelor preluate în mod
abuziv, corespunzătoare valorii de piață a imobilelor solicitate.”
— Art. 29 alin. (2): ăDispozițiile alin. (1) sunt aplicabile și în
cazul în care imobilele au fost înstrăinate.”
— Art. 45 alin. (2): ăActele juridice de înstrăinare, inclusiv cele
făcute în cadrul procesului de privatizare, având ca obiect
imobile preluate fără titlu valabil, considerate astfel anterior
intrării în vigoare a Legii nr. 213/1998, cu modificările și
completările ulterioare, sunt lovite de nulitate absolută, în afară
de cazul în care actul a fost încheiat cu bună-credință.”
— Art. 45 alin. 21: ăContractele de vânzare-cumpărare
încheiate în temeiul Legii nr. 112/1995, cu modificările ulterioare,
sunt acte autentice și constituie titlu de proprietate opozabil de
la data încheierii acestora.”
— Art. 46 alin. (4): ăPersoana îndreptățită are obligația de a
urma calea prevăzută de prezenta lege, după intrarea acesteia
în vigoare. Prevederile prezentei legi se aplică cu prioritate.”
— Art. 48 alin. (2): ăIndiferent dacă imobilul a fost preluat cu
titlu valabil sau fără titlu, obligația despăgubirii prevăzută la
alin. (1) revine persoanei îndreptățite.”
II. Art. I din Legea nr. 1/2009: ăLegea nr. 10/2001 privind
regimul juridic al unor imobile preluate în mod abuziv în perioada
6 martie 1945—22 decembrie 1989, republicată în Monitorul
Oficial al României, Partea I, nr. 798 din 2 septembrie 2005, cu
modificările și completările ulterioare, se modifică și se
completează după cum urmează: [ ]
2. La articolul 2, alineatul (2) se abrogă. [ ]
15. La articolul 48, alineatul (3) se abrogă.”
Autorul
excepției
invocă
încălcarea
dispozițiilor
constituționale ale art. 1 alin. (5) privind statul român, art. 11
alin. (1) și (2) referitor la dreptul internațional și dreptul intern,
art. 15 privind universalitatea, art. 16 alin. (1) referitor la
egalitatea în drepturi a cetățenilor, art. 21 alin. (1), (2) și (3)
privind accesul liber la justiție, art. 35 alin. (1) referitor la dreptul
la mediu sănătos, art. 44 alin. (3), (4) și (8) privind dreptul de
proprietate privată și art. 148 alin. (2) referitor la integrarea în
Uniunea Europeană. De asemenea, autorul consideră că textele
de lege criticate încalcă și prevederile art. 1 referitor la obligația
de a respecta drepturile omului, art. 6 privind dreptul la un
proces echitabil, art. 13 referitor la dreptul la un recurs efectiv,
art. 17 privind interzicerea abuzului de drept și art. 18 referitor la
limitarea folosirii restrângerilor drepturilor din Convenția pentru
apărarea drepturilor omului și a libertăților fundamentale, art. 1
din Protocolul adițional la Convenția pentru apărarea drepturilor
omului și a libertăților fundamentale referitor la protecția
proprietății, precum și Convenția pentru apărarea drepturilor
omului și a libertăților fundamentale în integralitatea ei.
În ceea ce privește constituționalitatea dispozițiilor art. 7
alin. (11) și (5), art. 18 lit. c), art. 29 alin. (1), art. 45 alin. (2) și
(21), art. 46 alin. (4) și art. 48 alin. (2) din Legea nr. 10/2001,
astfel cum aceasta a fost modificată și completată prin Legea
nr. 1/2009, Curtea Constituțională s-a mai pronunțat prin Decizia
nr. 270 din 16 martie 2010, publicată în Monitorul Oficial al
României, Partea I, nr. 305 din 11 mai 2010, și prin Decizia
nr. 1.085 din 8 septembrie 2009, publicată în Monitorul Oficial
al României, Partea I, nr. 654 din 2 octombrie 2009. De
asemenea, Curtea s-a pronunțat cu privire la constituționalitatea
Legii nr. 1/2009 prin controlul a priori, apreciind că aceasta este
constituțională.

5

În motivarea excepției de neconstituționalitate, autorul
acesteia arată că dispozițiile art. 29 alin. (1) și (2) din Legea
nr. 10/2001, precum și cele ale art. art. I pct. 2, 4, 5, 6, 10, 11,
13, 14 și 15 din Legea nr. 1/2009 contravin prevederilor art. 1
alin. (5) din Constituție, deoarece textele criticate se află în
contradicție cu art. 481 și art. 948 alin. (3) și (4) din Codul civil,
precum și cu cele ale art. 7, art. 9 și art. 45 alin. (2) din Legea
nr. 10/2001 și conțin reglementări mult mai restrictive față de
cele inițiale, înlăturând norme esențiale ce asigurau și instituiau,
în aplicarea legii, garanții indubitabile ale respectării art. 21
alin. (3) din Constituție. Curtea constată că eventualele
contradicții între legi nu constituie o problemă de
constituționalitate, ci numai neconformitatea textelor de lege prin
raportare la dispozițiile din Constituție, potrivit prevederilor art. 2
alin. (2) din Legea nr. 47/1992 privind organizarea și
funcționarea Curții Constituționale, astfel încât această critică
nu poate fi reținută.
Autorul apreciază că art. 29 alin. (1) și (2) încalcă art. 11
alin. (1) din Constituție, prin raportare la Carta Națiunilor Unite și
la art. 1, art. 6, art. 13, art. 17 și art. 18 din Convenția pentru
apărarea drepturilor omului și a libertăților fundamentale și la
art. 1 din Protocolul adițional la Convenție, precum și pe cele
ale art. 21, art. 35 alin. (1) și art. 44 alin. (3), (4) și (8) din
Constituție, invocând diverse situații de aplicare frauduloasă a
legii la nivelul statului, fără a motiva în vreun fel excepția de
neconstituționalitate prin raportare la aceste texte
constituționale. În conformitate cu dispozițiile art. 10 alin. (2) din
Legea nr. 47/1992 privind organizarea și funcționarea Curții
Constituționale, sesizarea trebuie făcută în formă scrisă și
motivată, astfel încât, sub acest aspect, excepția de
neconstituționalitate este inadmisibilă.
De asemenea, invocarea culpei entităților responsabile
pentru derularea procedurilor administrative, cu privire la
nesoluționarea notificărilor depuse în intervalul legal, nu
constituie o problemă de constituționalitate, ci una de aplicare și
interpretare a legii de către instanțele de judecată și de către
instituțiile abilitate să soluționeze cererile de notificare depuse în
termenul legal, astfel încât, sub acest aspect, excepția de
neconstituționalitate este inadmisibilă.
Curtea constată că nici nemulțumirea unei persoane cu
privire la instituțiile statului, precum și pretinsa ignorare a
Deciziilor Curții Constituționale nu constituie cauze de
neconstituționalitate, astfel încât și în aceste situații excepția
apare ca fiind inadmisibilă.
În ceea ce privește pretinsa încălcare a dispozițiilor art. 15
alin. (2) din Constituție, autorul excepției consideră că
prevederile art. 29 alin. (1) și (2) din Legea nr. 10/2001, precum
și art. I pct. 2, 4, 5, 6, 10, 11, 13, 14 și 15 din Legea nr. 1/2009
au fost introduse ulterior litigiului și schimbă regimul normativ al
unor raporturi juridice constituite înainte de adoptarea Legii
nr. 1/2009, precum și că acestea introduc excepții ce nu sunt
incluse în cuprinsul Legii nr. 10/2001 și nu prevăd posibilitatea
de a formula alte notificări în afara celor introduse în temeiul
acesteia. Curtea apreciază că textele de lege criticate dispun
pentru viitor și se aplică, de la data intrării lor în vigoare, unor
situații juridice în curs de derulare, astfel încât nu poate fi
reținută încălcarea principiului neretroactivității legii. De altfel, în
jurisprudența sa, Curtea Constituțională a statuat că ăo lege nu
este retroactivă atunci când modifică pentru viitor o stare de
drept născută anterior și nici atunci când suprimă producerea în
viitor a efectelor unei situații juridice constituite sub imperiul legii
vechi, pentru că în aceste cazuri legea nouă nu face altceva
decât să reglementeze modul de acțiune în timpul următor
intrării ei în vigoare, adică în domeniul propriu de reglementare”.
Curtea constată că persoanele ale căror bunuri au fost preluate
în mod abuziv de către stat beneficiază, în condițiile legii, de
măsuri reparatorii, astfel încât nu se poate reține caracterul

6

MONITORUL OFICIAL AL ROMÂNIEI, PARTEA I, Nr. 465/7.VII.2010

retroactiv al textelor de lege criticate. În cadrul controlului a
priori, Curtea a statuat că ăinstituția nulității este o sancțiune
civilă ce se aplică în cazul în care la momentul încheierii actului
juridic sunt eludate dispozițiile legale sau sunt încălcate condițiile
de validitate a actului juridic. Deoarece nulitatea unui act juridic
are ca efect repunerea părților în situația anterioară, nu se poate
susține că norma juridică ce instituie sancțiunea nulității
contravine dispozițiilor art. 15 alin. (2) din Constituție”.
Autorul excepției arată că dispozițiile art. 29 alin. (1) și (2) din
Legea nr. 10/2001, precum și ale art. I pct. 2, 4, 5, 6, 10, 11, 13,
14 și 15 din Legea nr. 1/2009, încalcă prevederile art. 16 alin. (1)
din Legea fundamentală. Curtea apreciază că în realitate critica
privește aplicarea legii de către instanțele de judecată, precum
și aplicarea în timp a normelor de lege, dispozițiile de lege
criticate necontravenind în niciun fel principiului egalității
cetățenilor în fața legii și a autorităților publice, astfel încât nu
poate fi reținută pretinsa încălcare a dispozițiilor art. 16 alin. (1)
din Constituție. De altfel, în ceea ce privește modalitatea prin
care se realizează repararea prejudiciului suferit de titularii
dreptului de proprietate, deposedați în mod abuziv în perioada
6 martie 1945 — 22 decembrie 1989, Curtea Constituțională a
statuat, în jurisprudența sa, că legiuitorul este liber să opteze
atât în privința sferei bunurilor pentru care stabilește măsurile
reparatorii, cât și a întinderii și a modalității de acordare a
acestora, în funcție de situația concretă a respectivelor bunuri,
fără ca prin aceasta să se instituie un tratament juridic diferit
pentru categoriile de cetățeni aflate în situații identice.
În ceea ce privește pretinsa neconstituționalitate a
dispozițiilor art. I pct. 13 din Legea nr. 1/2009, motivată pe baza
faptului că acestea încalcă principiul disponibilității, impunând
părților interesate calea pe care acestea trebuie să o urmeze,
respectiv prevederile Legii nr. 10/2001, cale imposibil de urmat
în lipsa notificării, autorul consideră că prin impunerea unei căi
de acțiune se încalcă prevederile art. 21 din Legea
fundamentală. Curtea constată că prevederea în cuprinsul legii
a căii de urmat constituie opțiunea exclusivă a legiuitorului, care
este îndreptățit să stabilească normele de procedură aplicabile
într-un anumit domeniu de reglementare, astfel încât dispozițiile
criticate nu îngrădesc dreptul la un proces echitabil și la
soluționarea cauzelor într-un termen rezonabil. De altfel, în
Decizia Curții Constituționale nr. 1.351 din 2008, aceasta a
statuat că ălegea nu obstrucționează accesul la justiție al celor
îndreptățiți la măsuri reparatorii, ci prevede doar calea
administrativă, calea legală pentru acordarea de reparații în
natură sau prin echivalent. Art. 26 alin. (3) al Legii nr. 10/2001

prevede că decizia sau dispoziția de respingere a notificării sau
a cererii de restituire în natură poate fi atacată de persoana care
se pretinde îndreptățită la instanța de judecată, iar art. 19 din
Legea nr. 247/2005 privind reforma în domeniile proprietății și
justiției, precum și unele măsuri adiacente, publicată în Monitorul
Oficial al României, Partea I, nr. 653 din 22 iulie 2005, prevede
că deciziile adoptate de către Comisia Centrală pentru Stabilirea
Despăgubirilor pot fi atacate cu contestație în condițiile Legii
contenciosului administrativ nr. 554/2004. De altfel, Curtea
observă că atât Legea nr. 10/2001, cât și legea criticată sunt legi
reparatorii speciale. În acest sens este și Decizia nr. XXXIII din
9 iunie 2008 a Înaltei Curți de Casație și Justiție, în care s-a
statuat că, «în cazul concursului dintre legea specială și legea
generală, se aplică legea specială, conform principiului specialia
generalibus derogant, chiar dacă aceasta nu este prevăzută în
legea specială»”.
Autorul consideră că dispozițiile art. I pct. 14, coroborat cu
pct. 15 din Legea nr. 1/2009, contravin dispozițiilor art. 21
alin. (1) din Constituție, deoarece, dacă restituirea va fi
condiționată de achitarea prețului pentru chiriașii care au adus
modificări sau îmbunătățiri, la valoarea pieței, și în cazul
imobilului care a fost preluat fără titlu sau fără titlu valabil,
înseamnă că de fapt proprietarul mai este obligat a plăti o
răscumpărare, nefiind deci vorba despre o restituire. Date fiind
prețurile practicate, devine iluzorie posibilitatea persoanelor
lipsite ani de zile de fructele proprietății lor să achite prețul pentru
pretinse despăgubiri. Curtea apreciază că dispozițiile de lege
criticate, prin prevederea în cuprinsul legii a obligației
despăgubirii către chiriași pentru sporul de valoare adus
imobilelor cu destinația de locuințe prin îmbunătățirile necesare
și utile nu îngrădesc în niciun fel accesul liber la justiție al
persoanelor interesate, pentru apărarea drepturilor, a libertăților
și a intereselor legitime ale acestora.
Prin adoptarea Legii nr. 10/2001, astfel cum a fost modificată
prin Legea nr. 1/2009, s-a urmărit clarificarea regimului juridic al
imobilelor preluate în mod abuziv în perioada 6 martie 1945 —
22 decembrie 1989, cu respectarea prevederilor constituționale
privind dreptul de proprietate privată. Legiuitorul ordinar este
competent să stabilească un cadru juridic pentru exercitarea
acestuia, instituind limitări rezonabile în valorificarea ca drept
subiectiv garantat, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, astfel încât nu poate fi reținută nici
pretinsa încălcare a prevederilor art. 44 alin. (3), (4) și (8) din
Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. (11) și (5), art. 18 lit. c), art. 29 alin. (1) și (2), art. 45
alin. (2) și (21), art. 46 alin. (4) și art. 48 alin. (2) din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989 și ale art. I pct. 2 și 15 din Legea nr. 1/2009 pentru modificarea și completarea
Legii nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie 1989,
excepție ridicată de Dana Margareta Valeria Pop în Dosarul nr. 7.363/306/2009 al Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 465/7.VII.2010

7

CURTEA CONSTITUȚIONALĂ

D E C I Z I A Nr. 721
din 1 iunie 2010

referitoare la excepția de neconstituționalitate a dispozițiilor art. 2781 alin. 8 lit. a) și b), art. 393
alin. 1 și art. 394 alin. 1 lit. a) și c) din Codul de procedură penală
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 2781 alin. 8 lit. a) și b), art. 393 alin. 1 și art. 394
alin. 1 lit. a) și c) din Codul de procedură penală, excepție
ridicată
de
Federalcoop
Constanța
în
Dosarul
nr. 13.318/212/2009 al Judecătoriei Constanța — Secția penală.
La apelul nominal se prezintă, pentru partea Nicolae Chivu,
apărătorul ales Gabriel Stoian din cadrul Baroului București și se
constată lipsa celorlalte părți, față de care procedura de citare a
fost legal îndeplinită.
Cauza fiind în stare de judecată, președintele acordă
cuvântul reprezentantului părții Nicolae Chivu, care pune
concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
Reprezentantul Ministerului Public pune concluzii de
respingere a excepției de neconstituționalitate ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 28 august 2009, pronunțată în Dosarul
nr. 13.318/212/2009, Judecătoria Constanța — Secția penală
a sesizat Curtea Constituțională cu excepția de
neconstituționalitate a prevederilor art. 2781 alin. 8 lit. a) și
b), art. 393 alin. 1 și art. 394 alin. 1 lit. a) și c) din Codul de
procedură penală, excepție ridicată de Federalcoop Constanța
în dosarul de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11, art. 16 alin. (1) și (2),
art. 20 și art. 21 alin. (1) și (2), deoarece este nemulțumit de
împrejurarea că, urmare a Deciziei nr. XVII/2007 a Înaltei Curți
de Casație și Justiție — Secțiile Unite, pronunțată în interesul
legii, nu pot constitui obiect al revizuirii și hotărârile pronunțate
în temeiul art. 2781 din Codul de procedură penală.
Judecătoria Constanța — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. a) și b) cu denumirea marginală
Plângerea în fața judecătorului împotriva rezoluțiilor sau
ordonanțelor procurorului de netrimitere în judecată, art. 393
alin. 1 cu denumirea marginală Hotărârile supuse revizuirii și
art. 394 alin. 1 lit. a) și c) cu denumirea marginală Cazurile de
revizuire din Codul de procedură penală, care au următorul
conținut:
— Art. 2781 alin. 8 lit. a) și b): ăJudecătorul pronunță una
dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția sau
ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;”;
— Art. 393 alin. 1: ăHotărârile judecătorești definitive pot fi
supuse revizuirii, atât cu privire la latura penală, cât și cu privire
la latura civilă.”;
— Art. 394 alin. 1 lit. a) și c): ăRevizuirea poate fi cerută când:
a) s-au descoperit fapte sau împrejurări ce nu au fost
cunoscute de instanță la soluționarea cauzei; [...]
c) un înscris care a servit ca temei al hotărârii a cărei
revizuire se cere a fost declarat fals;”.
Examinând excepția de neconstituționalitate, Curtea
constată că aceasta nu se întemeiază pe contrarietatea
dispozițiilor legale atacate cu prevederile ori principiile
constituționale, ci vizează aspecte ce țin de domeniul autorității
legiuitoare, în sensul modificării și completării prevederilor
legale. O omisiune de reglementare de felul aceleia invocate de
către autorul excepției — de altfel fără temei, pentru că în
realitate art. 2781 din Codul de procedură penală prevede
posibilitatea contestării în fața judecătorului a soluțiilor de
netrimitere în judecată, și nu judecata litigiului pe fondul său —
nu ar putea fi remediată pe calea contenciosului constituțional,
deoarece, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta se
pronunță ăfără a putea modifica sau completa prevederile
supuse controlului”.

8

MONITORUL OFICIAL AL ROMÂNIEI, PARTEA I, Nr. 465/7.VII.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 2781 alin. 8 lit. a) și b), art. 393 alin. 1 și
art. 394 alin. 1 lit. a) și c) din Codul de procedură penală, excepție ridicată de Federalcoop Constanța în Dosarul
nr. 13.318/212/2009 al Judecătoriei Constanța — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 722
din 1 iunie 2010

referitoare la excepția de neconstituționalitate a dispozițiilor art. 278, art. 2781 și art. 10 lit. g)
din Codul de procedură penală
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 278, art. 2781 și art. 10 lit. g) din Codul de
procedură penală, excepție ridicată de Daniel Olariu în Dosarul
nr. 11.589/245/2008 al Judecătoriei Iași — Secția penală.
La apelul nominal lipsesc părțile, față de care procedura de
citare a fost legal îndeplinită.
La dosar autorul excepției a depus concluzii scrise prin care
solicită admiterea acesteia.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca nefondată a excepției de
neconstituționalitate a dispozițiilor art. 278 și 2781 din Codul de
procedură penală și ca inadmisibilă a excepției de
neconstituționalitate a dispozițiilor art. 10 lit. g) din Codul de
procedură penală, deoarece autorul nu evocă o veritabilă critică
de constituționalitate, ci este nemulțumit de consecințele
practice ale textului.
C U R T E A,

având în vedere actele și lucrările dosarului, constată
următoarele:
Prin Încheierea din 17 iulie 2009, pronunțată în Dosarul
nr. 11.589/245/2008, Judecătoria Iași — Secția penală a
sesizat Curtea Constituțională cu excepția de
neconstituționalitate a prevederilor art. 278, art. 2781 și
art. 10 lit. g) din Codul de procedură penală, excepție ridicată
de Daniel Olariu în dosarul de mai sus.

În motivarea excepției de neconstituționalitate autorul
acesteia susține că prevederile legale ale art. 10 lit. g) din Codul
de procedură penală încalcă dispozițiile constituționale ale
art. 21, deoarece împiedică exercitarea rolului activ al organelor
de urmărire penală și reprezintă o suprimare a accesului liber la
justiție, prin aceea că persoana vătămată nu poate apela la
revizuirea hotărârii.
Cât privește dispozițiile art. 278 și 2781 din Codul de
procedură penală, autorul excepției susține că acestea contravin
prevederilor constituționale ale art. 15, art. 16 alin. (1) și (2),
art. 21, 61 și 124, deoarece o persoană care respectă dispoziția
art. 2781 alin. 2 din același cod poate fi pusă în situația de a-i fi
respinsă plângerea în situația în care prim-procurorul
soluționează cererea după trecerea termenului de 20 de zile și
deoarece art. 2781 alin. 7 din Codul de procedură penală
limitează cercetarea judecătorească doar la actele și lucrările
dosarului și la înscrisurile noi, împiedicând verificarea legalității
rezoluției pronunțate.
Totodată, autorul relevă o seamă de nemulțumiri referitoare
la situația în care plângerea împotriva soluției de netrimitere în
judecată este soluționată nu de prim-procuror, ci de adjunctul
acestuia, ori referitoare la situația în care plângerea formulată în
temeiul art. 278 din Codul de procedură penală este soluționată
numai cu privire la unele persoane cercetate și numai cu privire
la unele dintre infracțiuni.
Judecătoria Iași — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 465/7.VII.2010
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 278 cu denumirea marginală Plângerea contra
actelor procurorului, art. 2781 cu denumirea marginală
Plângerea în fața judecătorului împotriva rezoluțiilor sau
ordonanțelor procurorului de netrimitere în judecată și art. 10
lit. g) cu denumirea marginală Cazurile în care punerea în
mișcare sau exercitarea acțiunii penale este împiedicată.
Examinând excepția de neconstituționalitate, Curtea
constată următoarele:
1. Cât privește nemulțumirea referitoare la posibilitatea părții
interesate de a i se respinge plângerea formulată în fața
instanței de judecată împotriva soluțiilor de netrimitere în
judecată dispuse de procuror ori la limitarea cercetării
judecătorești doar la actele și lucrările dosarului ori la înscrisuri
noi, Curtea arată că prin numeroase decizii a răspuns unor astfel
de nemulțumiri, statuând următoarele:
Astfel, cu prilejul pronunțării Deciziei nr. 54 din 26 ianuarie
2006, publicată în Monitorul Oficial al României, Partea I, nr. 162
din 21 februarie 2006, Curtea Constituțională a respins excepția
de neconstituționalitate a dispozițiilor art. 2781 alin. 7 din Codul
de procedură penală, statuând că ălimitarea mijloacelor de probă
care pot fi administrate la judecarea plângerii împotriva
rezoluțiilor sau a ordonanțelor procurorului de netrimitere în
judecată, realizată prin dispozițiile art. 2781 alin. 7 din Codul de
procedură penală, este justificată având în vedere natura
juridică a acestei plângeri, care nu vizează judecarea
propriu-zisă a cauzei penale, ci constituie un mijloc procedural
prin care se realizează un examen al rezoluției sau al ordonanței
procurorului atacate, sub aspectul legalității acesteia. Ca
urmare, este firesc ca, în vederea soluționării plângerii, instanța
să verifice pe baza lucrărilor și a materialului existente în dosarul
cauzei, care au fost avute în vedere de procuror la emiterea
ordonanței sau a rezoluției de netrimitere în judecată atacate,
dacă această soluție a fost sau nu dispusă cu respectarea
dispozițiilor legale. Așa fiind, nu poate fi primită critica potrivit
căreia dispozițiile art. 2781 alin. 7 din Codul de procedură penală
încalcă dreptul de acces liber la justiție, plângerea reglementată
de dispozițiile art. 2781 din Codul de procedură penală fiind în
sine o garanție a realizării acestui drept.
De asemenea, Curtea a reținut că dispozițiile art. 2781 alin. 7
din Codul de procedură penală nu încalcă dreptul la un proces
echitabil, astfel cum este acesta consfințit de prevederile
constituționale și de reglementările internaționale, petentul
având deplina libertate de a demonstra în fața instanței de
judecată nelegalitatea actului atacat, în raport cu lucrările și
materialul din dosarul cauzei, precum și posibilitatea prezentării
unor probe suplimentare față de cele deja administrate,
respectiv «înscrisuri noi».”
De asemenea, prin Decizia nr. 524 din 11 octombrie 2005,
publicată în Monitorul Oficial al României, Partea I, nr. 965 din
31 octombrie 2005, Curtea Constituțională a respins excepția
de neconstituționalitate a dispozițiilor art. 2781 alin. 1 din Codul
de procedură penală, statuând că ăart. 2781 din Codul de
procedură penală reprezintă un răspuns la necesitatea
consacrării legale exprese a dreptului persoanei de a se adresa
instanței de judecată competente atunci când este nemulțumită
de soluția dată plângerii sale contra actelor procurorului, așadar
o concretizare a dispozițiilor constituționale privind dreptul de

9

acces liber la justiție. În vederea garantării dreptului la un proces
echitabil, soluționat într-un termen rezonabil, legiuitorul a
prevăzut în mod expres, în cuprinsul art. 2781 din Codul de
procedură penală, dreptul persoanei vătămate de a formula
plângere direct la instanța de judecată în cazul în care
procurorul nu se conformează prevederilor art. 277 din Codul
de procedură penală, potrivit cărora «procurorul este obligat să
rezolve plângerea în termen de cel mult 20 de zile de la primire
și să comunice de îndată persoanei care a făcut plângerea
modul în care a fost rezolvată». Astfel, în conformitate cu
art. 2781 alin. 2 din Codul de procedură penală, «în cazul în care
prim-procurorul parchetului sau, după caz, procurorul general al
parchetului de pe lângă curtea de apel, procurorul șef de secție
al Parchetului de pe lângă Curtea Supremă de Justiție ori
procurorul ierarhic superior nu a soluționat plângerea în
termenul de 20 de zile prevăzut în art. 277, termenul de 20 de
zile prevăzut în alin. 1 curge de la data expirării termenului de
20 de zile». Așa fiind, este neîntemeiată critica potrivit căreia
eventuala nesoluționare a plângerii de către procuror sau
soluționarea cu întârziere a acesteia ar avea drept consecință
împiedicarea accesului la justiție, câtă vreme termenul de
formulare a plângerii la instanță curge, în ipotezele arătate, de
la data expirării termenului legal de soluționare a acesteia de
către procuror.”
De asemenea, prin Decizia nr. 1.212 din 24 septembrie 2009,
publicată în Monitorul Oficial al României, Partea I, nr. 692 din
14 octombrie 2009, Curtea Constituțională a respins excepția
de neconstituționalitate a dispozițiilor art. 2781 alin. 2 din Codul
de procedură penală, statuând că ăprevederile legale criticate
se aplică fără privilegii ori discriminări tuturor persoanelor aflate
în ipoteza normei legal criticate și nu sunt de natură a afecta în
vreun fel exercițiul vreunui drept ori al unei libertăți.
Curtea constată că accesul la justiție al persoanelor
nemulțumite de soluțiile date de procuror în faza de urmărire
penală a procesului penal este asigurat, părțile având
posibilitatea să își apere drepturile și interesele în cursul
judecății prin mijloacele prevăzute de lege și cu respectarea
tuturor garanțiilor procesuale. Astfel, prevederile art. 2781 din
Codul de procedură penală sunt menite tocmai să asigure
accesul la justiție în cauzele în care parchetul a emis acte de
netrimitere în judecată, iar pe de altă parte, în plângerea
formulată împotriva rezoluțiilor sau ordonanțelor procurorului nu
se judecă însăși cauza, ci doar temeinicia și legalitatea soluțiilor
pronunțate de procuror (și nicidecum temeinicia și legalitatea
actelor prin care procurorul ierarhic superior a soluționat ori nu
plângerea), pe baza probelor administrate în cursul urmăririi
penale și a eventualelor probe scrise, înfățișate instanței de
părțile în proces.
În limitele obiectului acestor categorii de cauze, părțile,
depunând un minim de diligență pentru prezervarea dreptului
conferit de textul legal criticat, se pot plânge împotriva
ordonanței sau rezoluției de netrimitere în judecată, având, iată,
posibilitatea să demonstreze atât caracterul incomplet al
urmăririi penale, cât și aprecierea eronată a probelor pe care
s-a întemeiat soluția emisă de procuror.”
Deoarece până în prezent nu au intervenit elemente noi, de
natură să determine schimbarea acestei jurisprudențe, motivele
deciziilor mai sus menționate își păstrează valabilitatea și în
cauza de față.
Cât privește celelalte critici referitoare la art. 278 și art. 2781
din Codul de procedură penală, Curtea constată că nu pot fi
primite, întrucât vizează modul de interpretare și de aplicare a
legii de către persoanele abilitate a o face în cadrul soluționării
litigiului.
2. Referitor la excepția de neconstituționalitate a dispozițiilor
art. 10 lit. g) din Codul de procedură penală, Curtea arată că, în
esență, autorul excepției nu critică acest articol pentru ceea ce

10

MONITORUL OFICIAL AL ROMÂNIEI, PARTEA I, Nr. 465/7.VII.2010

conține, ci pentru consecințele posibile ce decurg din el,
deoarece, prin împlinirea termenului de prescripție al răspunderii
penale, făptuitorul, care a făcut afirmații neadevărate într-o altă
cauză penală, nu mai este cercetat. Prin urmare, autorul
excepției nu se mai poate apăra împotriva unei declarații ce a
fost validată de organele de urmărire penală și care, prin
intervenția unei cauze care împiedică punerea în mișcare a
acțiunii penale, nu mai poate fi înlăturată.
După cum se poate observa, prin invocarea acestei excepții,
autorul tinde la a solicita Curții Constituționale un raport de
expertiză ce îmbracă forma unei strategii de apărare. Or, o
asemenea competență nu cade în sarcina instanței de
contencios constituțional. În plus, Curtea Constituțională a
reafirmat cu prilejul unor ocazii numeroase că valorificarea
probelor obținute în faza de urmărire penală nu se face tale
quale. Probele în procesul penal nu au, potrivit art. 63 din Codul

de procedură penală, o valoare dinainte stabilită și aprecierea lor
se face de organul de urmărire penală în urma examinării tuturor
probelor administrate și în scopul aflării adevărului. De aceste
obligații este ținută și instanța de judecată în faza de cercetare
judecătorească, care, după analizarea greutății unei declarații
de martor susceptibile de vicii, va proceda în consecință.
În plus, prescripția, ca una dintre cauzele care înlătură
răspunderea penală a faptei, produce efecte juridice mai
restrânse față de altele, în sensul că vizează numai consecințele
principale (pedepsele principale), neîntinzându-se asupra faptei
penale și asupra existenței infracțiunii. Așa fiind, cauzele care
înlătură răspunderea penală nu se confundă cu cauzele care
înlătură caracterul penal al faptei, întrucât numai acestea din
urmă înlătură în primul rând infracțiunea și numai în al doilea
rând răspunderea penală.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278, art. 2781 și art. 10 lit. g) din Codul de procedură penală,
excepție ridicată de Daniel Olariu în Dosarul nr. 11.589/245/2008 al Judecătoriei Iași — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 724
din 1 iunie 2010

referitoare la excepția de neconstituționalitate a prevederilor art. 1 al cap. I și art. 181 alin. (3)
al cap. V1 din titlul VII al Legii nr. 247/2005 privind reforma în domeniile proprietății și justiției,
precum și unele măsuri adiacente
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Cristina Toma
— magistrat-asistent
Pe rol se află soluționarea excepției de neconstituționalitate
a prevederilor art. 1 al cap. I și art. 181 alin. (3) al cap. V1 din titlul VII
al Legii nr. 247/2005 privind reforma în domeniile proprietății și
justiției, precum și unele măsuri adiacente, excepție ridicată de
Puiu Șerban și Ecaterina-Alexandra Carneanu în Dosarul
nr. 24.758/3/2008 al Tribunalului București — Secția a IV-a civilă.
La apelul nominal se prezintă autorii excepției, prin avocații
George Tudor și Bogdan Dumitru, cu împuternicire la dosar.
Lipsește partea statul român, prin Ministerul Finanțelor, față de
care procedura de citare a fost legal îndeplinită.

Reprezentanții autorilor solicită admiterea excepției, astfel
cum aceasta a fost formulată în fața instanței de judecată, sens
în care depun note scrise, însoțite de hotărâri ale Curții
Europene a Drepturilor Omului.
Reprezentantul Ministerului Public, având în vedere
jurisprudența în materie a Curții Constituționale, pune concluzii
de respingere a excepției de neconstituționalitate. Apreciază că
dispozițiile de lege criticate nu încalcă prevederile constituționale
invocate.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2009, pronunțată în Dosarul
nr. 24.758/3/2008, Tribunalul București — Secția a IV-a civilă
a sesizat Curtea Constituțională cu excepția de
neconstituționalitate a prevederilor art. 1 al cap. I și art. 181
alin. (3) al cap. V1 din titlul VII al Legii nr. 247/2005 privind
reforma în domeniile proprietății și justiției, precum și unele

MONITORUL OFICIAL AL ROMÂNIEI, PARTEA I, Nr. 465/7.VII.2010
măsuri adiacente, excepție ridicată de Puiu Șerban și
Ecaterina-Alexandra Carneanu într-o acțiune civilă având ca
obiect Legea nr. 10/2001.
În motivarea excepției de neconstituționalitate autorii
susțin că dispozițiile de lege criticate limitează exercitarea
dreptului la o justă despăgubire bănească pentru imobilul preluat
abuziv de către statul român, egală cu valoarea de piață a
acestuia. Arată că, în conformitate cu textele criticate, măsurile
reparatorii prin echivalent constau în compensare cu alte bunuri
sau servicii oferite în echivalent de către entitatea învestită
potrivit Legii nr. 247/2005 cu soluționarea notificării, cu acordul
persoanei îndreptățite, sau despăgubiri acordate în condițiile
prevederilor speciale privind regimul stabilirii și plății
despăgubirilor aferente imobilelor preluate în mod abuziv.
Consideră că o dreaptă despăgubire, în sensul art. 1 din
Protocolul adițional la Convenția pentru apărarea drepturilor
omului și a libertăților fundamentale, ar fi restituirea în natură a
terenului sau despăgubiri bănești egale cu valoarea de piață a
imobilului.
Tribunalul București — Secția a IV-a civilă consideră că
excepția de neconstituționalitate este neîntemeiată. Arată că
dispozițiile de lege criticate nu contravin dispozițiilor
constituționale invocate de autorii excepției.
Potrivit prevederilor art. 30 alin. (1) din Legea nr. 47/1992,
actul de sesizare a fost comunicat președinților celor două
Camere ale Parlamentului, Guvernului și Avocatului Poporului,
pentru a-și exprima punctele de vedere asupra excepției de
neconstituționalitate.
Avocatul Poporului apreciază că prevederile de lege
criticate sunt constituționale, deoarece nu instituie un caz de
restrângere a exercițiului unor drepturi și libertăți fundamentale
și nu aduc atingere prevederilor din Legea fundamentală care
ocrotesc proprietatea privată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând actul de sesizare, punctul de vedere al Avocatului
Poporului, raportul întocmit de judecătorul-raportor, susținerile
părților prezente, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 1 al cap. I și art. 181 alin. (3) al cap. V1 din
titlul VII al Legii nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005, astfel cum a fost modificată prin Ordonanța de
urgență a Guvernului nr. 93 din 26 septembrie 2007 pentru
modificarea și completarea titlului VII din Legea nr. 247/2005
privind reforma în domeniile proprietății și justiției, precum și
unele măsuri adiacente, publicată în Monitorul Oficial al
României, Partea I, nr. 671 din 1 octombrie 2007, având
următorul conținut:
— Art. 1 al cap. I: ă(1) Prezenta lege reglementează sursele
de finanțare, cuantumul și procedura de acordare a
despăgubirilor aferente imobilelor care nu pot fi restituite în
natură, rezultate din aplicarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată, a Ordonanței
de urgență a Guvernului nr. 94/2000 privind retrocedarea unor
bunuri imobile care au aparținut cultelor religioase din România,

11

cu modificările și completările ulterioare, aprobată cu modificări
și completări prin Legea nr. 501/2002, a Ordonanței de urgență
a Guvernului nr. 83/1999 privind restituirea unor bunuri imobile
care au aparținut comunităților cetățenilor aparținând
minorităților naționale din România, aprobată cu modificări prin
Legea nr. 66/2004, cu modificările ulterioare.
(2) Dispozițiile prezentului titlu sunt aplicabile și
despăgubirilor propuse prin decizia motivată a conducătorului
instituției publice implicate în privatizare sau, după caz, prin
ordinul ministrului finanțelor publice, în temeiul art. 32 alin. (3)
din Legea nr. 10/2001.
(3) Despăgubirile acordate în baza Legii fondului funciar
nr. 18/1991, republicată, cu modificările și completările
ulterioare, a Legii nr. 1/2000 pentru reconstituirea dreptului de
proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și
ale Legii nr. 169/1997, cu modificările și completările ulterioare,
vor urma procedura și se vor supune dispozițiilor privind
acordarea despăgubirilor din această lege.”;
— Art. 181 alin. (3) al cap. V1: ăDacă titlul de despăgubire
individual este emis pentru o sumă care depășește 500.000 lei,
titularul acestuia are două posibilități de valorificare a titlurilor de
despăgubire, în funcție de opțiunea sa:
a) să solicite primirea exclusiv de acțiuni emise de Fondul
«Proprietatea» sau
b) să solicite primirea de titluri de plată, în condițiile art. 141
și cu respectarea termenelor și a limitărilor prevăzute la art. 3
lit. h) din lege și, până la concurența despăgubirii totale acordate
prin titlul sau titlurile de despăgubire, acțiuni emise de Fondul
«Proprietatea».”
Autorii excepției invocă încălcarea dispozițiilor constituționale
ale art. 44 privind dreptul de proprietate privată și ale art. 53
referitoare la restrângerea exercițiului unor drepturi sau al unor
libertăți.
Examinând excepția de neconstituționalitate, Curtea
constată că dispozițiile titlului VII al Legii nr. 247/2005 în
integralitatea lui au mai fost supuse controlului Curții
Constituționale. Astfel, prin Decizia nr. 1.241 din 6 octombrie
2009, publicată în Monitorul Oficial al României, Partea I, nr. 749
din 4 noiembrie 2009, Curtea a reținut că este opțiunea
exclusivă a legiuitorului de a decide asupra modului de reparare
a injustițiilor și abuzurilor din legislația trecută, prevederile de
lege criticate fiind în acord cu dispozițiile constituționale ale
art. 44 alin. (2) teza a doua, potrivit cărora conținutul și limitele
dreptului de proprietate sunt stabilite de lege. Curtea Europeană
a Drepturilor Omului a reținut în jurisprudența sa (Dumitru
Popescu contra României din 26 aprilie 2007, Vermeire contra
Belgiei din 29 noiembrie 1991) faptul că prevederile Convenției
pentru apărarea drepturilor și a libertăților fundamentale fac
parte integrantă din ordinea juridică internă a statelor
semnatare, acest aspect implicând obligația pentru judecătorul
național de a asigura efectul deplin al normelor acesteia,
asigurându-le preeminența față de orice altă prevedere contrară
din legislația națională. Curtea Europeană a constatat că statutul
conferit Convenției în dreptul intern permite instanțelor naționale
să înlăture, din oficiu sau la cererea părților, prevederile dreptului
intern pe care le consideră incompatibile cu Convenția și
protocoalele sale adiționale. Pentru aceleași considerente, nu
poate fi reținută nici critica de neconstituționalitate a textelor de
lege criticate prin raportare la dispozițiile art. 53 din Constituție,
referitoare la restrângerea exercițiului unor drepturi sau al unor
libertăți.
Deoarece până în prezent nu au intervenit elemente noi, de
natură să determine schimbarea jurisprudenței Curții
Constituționale, considerentele deciziei mai sus menționate își
păstrează valabilitatea și în prezenta cauză.

12

MONITORUL OFICIAL AL ROMÂNIEI, PARTEA I, Nr. 465/7.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 al cap. I și art. 181 alin. (3) al cap. V1 din titlul VII al Legii
nr. 247/2005 privind reforma în domeniile proprietății și justiției, precum și unele măsuri adiacente, excepție ridicată de Puiu Șerban
și Ecaterina-Alexandra Carneanu în Dosarul nr. 24.758/3/2008 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 725
din 1 iunie 2010

referitoare la excepția de neconstituționalitate a dispozițiilor art. 14, art. 15, art. 16 și art. 262
din Codul de procedură penală, precum și a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Marinela Mincă
— procuror
Afrodita Laura Tutunaru
— magistrat-asistent
Pe rol se află soluționarea excepției de neconstituționalitate
a dispozițiilor art. 14, art. 15, art. 16 și art. 262 din Codul de
procedură penală, precum și a dispozițiilor Ordonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, excepție ridicată de
Gheorghe Gemănar și Societatea Comercială ăCominco” —
S.A. în Dosarul nr. 9.627/302/2008 al Judecătoriei Sectorului 5
București — Secția I penală.
La apelul nominal lipsesc părțile.
Societatea Comercială ăCominco” — S.A. a depus la dosar
o cerere prin care arată că autorul excepției Gheorghe Gemănar
a fost citat în mod greșit la sediul societății lor, sens în care face
trimitere la o altă adresă.
Față de cererea de mai sus, reprezentantul Ministerului
Public arată că procedura de citare a fost legal îndeplinită,
deoarece autorul excepției Gheorghe Gemănar a fost citat atât
la sediul Societății Comerciale ăCominco” — S.A., cât și la
adresa indicată de aceasta din urmă.
Curtea, deliberând, în temeiul art. 14 din Legea nr. 47/1992,
constată că procedura de citare a fost legal îndeplinită, autorul
excepției fiind citat și la adresa indicată de Societatea
Comercială ăCominco” — S.A. atât prin citație, cât și prin
telegramă.

Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere ca inadmisibilă a excepției de
neconstituționalitate a dispozițiilor art. 262 din Codul de
procedură penală și ca nefondată a excepției ce vizează
celelalte prevederi.
C U R T E A,

având în vedere actele și lucrările dosarului, constată
următoarele:
Prin Încheierea din 27 august 2009, pronunțată în Dosarul
nr. 9.627/302/2008, Judecătoria Sectorului 5 București —
Secția I penală a sesizat Curtea Constituțională cu excepția
de neconstituționalitate a prevederilor art. 14, art. 15, art. 16
și art. 262 din Codul de procedură penală, precum și a
dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței
de urgență a Guvernului nr. 43/2002 privind Direcția
Națională Anticorupție, excepție ridicată de Gheorghe
Gemănar și Societatea Comercială ăCominco” — S.A. în dosarul
de mai sus.
În motivarea excepției de neconstituționalitate autorii
acesteia susțin că prevederile Ordonanței de urgență a
Guvernului nr. 134/2005 contravin prevederilor constituționale
ale art. 115 alin. (4) și (6) referitoare la domeniul de
reglementare prin ordonanțe de urgență. De asemenea,
prevederile art. 14 și art. 15 din Codul de procedură penală
încalcă dispozițiile constituționale ale art. 137 referitoare la
Sistemul financiar și prevederile art. 16 contravin atât art. 137,
cât și art. 21 alin. (3) din Legea fundamentală, deoarece deși
repararea pagubei se face potrivit dispozițiilor legii civile, prin
plata unei despăgubiri bănești, nu este precizat în mod expres
că această reparație trebuie făcută numai în moneda națională,
existând situații când organul de urmărire penală evaluează

MONITORUL OFICIAL AL ROMÂNIEI, PARTEA I, Nr. 465/7.VII.2010
pretinsa latură civilă într-o altă monedă, respectiv euro.
Totodată, dispozițiile art. 16 din Codul de procedură penală
privează partea responsabilă civilmente de un proces echitabil,
prin aceea că este introdusă forțat în cauză și preia procesul din
stadiul în care se află.
De asemenea, dispozițiile art. 262 din Codul de procedură
penală înfrâng prevederile constituționale ale art. 24 referitoare
la Dreptul la apărare, deoarece garantează dreptul la apărare
numai pentru învinuit, atâta vreme cât nu se mai impune
audierea inculpatului după ce procurorul a pus în mișcare
acțiunea penală prin rechizitoriu. În opinia sa, această
posibilitate apare ca o îngrădire și limitare a dreptului la apărare,
deoarece calitatea de inculpat conferită în cadrul urmăririi
penale are loc fără contactul direct și nemijlocit cu persoana
acuzată și care află despre aceste împrejurări numai în faza
procesuală a judecății, când este citat cu această calitate.
Judecătoria Sectorului 5 București — Secția I penală
opinează că excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 cu denumirea marginală Obiectul și
exercitarea acțiunii civile, art. 15 cu denumirea marginală
Constituirea ca parte civilă, art. 16 cu denumirea marginală
Partea responsabilă civilmente și art. 262 cu denumirea
marginală Rezolvarea cauzelor, toate din Codul de procedură
penală, precum și dispozițiile Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al

13

României, Partea I, nr. 899 din 7 octombrie 2005, aprobată cu
modificări prin Legea nr. 54/2006, publicată în Monitorul Oficial
al României, Partea I, nr. 226 din 13 martie 2006.
Examinând excepția de neconstituționalitate, Curtea
constată că dispozițiile Ordonanței de urgență a Guvernului
nr. 134/2005 au mai fost supuse controlului său, sens în care
prin Decizia nr. 297 din 23 martie 2010, publicată în Monitorul
Oficial al României, Partea I, nr. 328 din 18 mai 2010, și prin
Decizia nr. 647 din 28 iunie 2007, publicată în Monitorul Oficial
al României, Partea I, nr. 569 din 20 august 2007, Curtea a
respins ca nefondată o excepție similară, statuând între altele
că prin reglementarea criteriului valorii materiale a pagubei
cauzate prin trimitere la moneda euro se urmărește același
obiectiv, respectiv asigurarea rigurozității și continuității în
soluționarea cauzelor penale, având în vedere tocmai fluctuațiile
monedei naționale. O astfel de reglementare nu înfrânge
prevederile constituționale potrivit cărora moneda națională a
României este leul.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față, inclusiv în ceea ce privește
excepția de neconstituționalitate a dispozițiilor art. 14 și art. 15
din Codul de procedură penală.
Cât privește critica dispozițiilor art. 262 din Codul de
procedură penală, Curtea constată că prin Decizia nr. 646 din
29 noiembrie 2005, publicată în Monitorul Oficial al României,
Partea I, nr. 60 din 23 ianuarie 2006, a statuat că ănu se poate
susține că acestea aduc atingere dreptului la apărare, întrucât,
în măsura în care partea interesată consideră că procurorul a
pronunțat în mod discreționar una dintre soluțiile menționate în
textul legal criticat, aceasta are posibilitatea, în cazul emiterii
rechizitoriului, de a arăta judecătorului în ce constă nelegalitatea
comisă, cât și, în cazul dispunerii unei soluții de scoatere de sub
urmărire penală sau de încetare a urmăririi penale, pe aceea de
a formula, potrivit art. 278 și 2781 din Codul de procedură
penală, plângere contra actelor procurorului la procurorul
ierarhic superior ori la instanța de judecată, după caz.”.
În sfârșit, referitor la critica dispozițiilor art. 16 alin. 1 din
Codul de procedură penală, Curtea constată că prin Decizia
nr. 686 din 12 iunie 2008, publicată în Monitorul Oficial al
României, Partea I, nr. 570 din 29 iulie 2008, a statuat că aceste
prevederi nu afectează dreptul la un proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14, art. 15, art. 16 și art. 262 din Codul de procedură penală,
precum și a dispozițiilor Ordonanței de urgență a Guvernului nr. 134/2005 pentru modificarea și completarea Ordonanței de urgență
a Guvernului nr. 43/2002 privind Direcția Națională Anticorupție, excepție ridicată de Gheorghe Gemănar și Societatea Comercială
ăCominco” — S.A. în Dosarul nr. 9.627/302/2008 al Judecătoriei Sectorului 5 București — Secția I penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

14

MONITORUL OFICIAL AL ROMÂNIEI, PARTEA I, Nr. 465/7.VII.2010
CURTEA CONSTITUȚIONALĂ

D E C I Z I A Nr. 736
din 1 iunie 2010

referitoare la excepția de neconstituționalitate a prevederilor art. 55 alin. (2) lit. a) și alin. (3) lit. b)
din Ordonanța de urgență a Guvernului nr. 194/2002 privind regimul străinilor în România
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind regimul
străinilor în România, excepție ridicată de Wu Xiaoxia în Dosarul
nr. 4.282/2/2009 al Curții de Apel București — Secția a VIII-a
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, arătând că
nu au fost relevate elemente noi care să justifice reconsiderarea
jurisprudenței prin care Curtea Constituțională a constatat
conformitatea textului de lege criticat cu prevederile din Legea
fundamentală invocate și de autorul prezentei excepții.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2009, pronunțată în Dosarul
nr. 4.282/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 55 alin. (2) lit. a) și alin. (3) lit. b) din
Ordonanța de urgență a Guvernului nr. 194/2002 privind
regimul
străinilor
în
România.
Excepția
de
neconstituționalitate a fost ridicată de Wu Xiaoxia într-o cauză
având ca obiect soluționarea unei plângeri formulate împotriva
deciziei Oficiului Român pentru Imigrări de returnare a acesteia
și de respingere a cererii de prelungire a dreptului de ședere în
România în scopul desfășurării de activități comerciale.
În motivarea excepției de neconstituționalitate autorul
acesteia susține că textele de lege criticate ăsunt lipsite de
precizie și claritate, neîndeplinind criteriul de calitate prevăzut
de Convenția pentru apărarea drepturilor omului și a libertăților
fundamentale în înțelesul dat de practica jurisprudențială a Curții
Europene a Drepturilor Omului”. Arată că prevederile de lege ce
formează obiect al excepției creează condițiile pentru ca ăOficiul
Român pentru Imigrări să aprecieze pe baza unor criterii
aleatorii și arbitrare dacă activitatea societății comerciale se
desfășoară în conformitate cu planul de afaceri și, în consecință,
să prelungească sau să refuze prelungirea dreptului de ședere
al solicitantului”. Mai susține că acestea au un caracter
ăredundant și foarte vag”, întrucât nu precizează cu privire la
documentele necesare și la criteriile de evaluare, astfel încât
reclamantul să aibă ăo indicare precisă asupra normelor
aplicabile în situația sa”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 55 alin. (2) lit. a) și alin. (3) lit. b) din Ordonanța
de urgență a Guvernului nr. 194/2002 privind regimul străinilor în
România, republicată în Monitorul Oficial al României, Partea I,
nr. 421 din 5 iunie 2008, care au următorul conținut:
— Art. 55 alin. (2) lit. a) și alin. (3) lit. b): ă(2) Prelungirile
ulterioare ale dreptului de ședere temporară se pot acorda dacă
străinul îndeplinește următoarele condiții:
a) activitatea societății comerciale se desfășoară în
conformitate cu planul de afaceri; [...]
(3) Dovada îndeplinirii condițiilor prevăzute în prezentul
articol se face cu următoarele documente: [...]
b) documentele care atestă că activitatea se desfășoară în
conformitate cu planul de afaceri.”
În opinia autorului excepției, prevederile de lege criticate
contravin dispozițiilor art. 44 alin. (1) și (2) din Constituție și celor
ale art. 1 paragraful 1 din Protocolul nr. 1 adițional la Convenția
pentru apărarea drepturilor omului și a libertăților fundamentale,
referitoare la protecția dreptului de proprietate privată.
Examinând excepția de neconstituționalitate, Curtea observă
că s-a mai pronunțat asupra textelor de lege criticate, prin
raportare la aceleași dispoziții constituționale și convenționale
și din perspectiva unor critici identice. Astfel, prin Decizia nr. 159
din 10 februarie 2009, publicată în Monitorul Oficial al României,
Partea I, nr. 134 din 4 martie 2009, sau Decizia nr. 278 din
26 februarie 2009, publicată în Monitorul Oficial al României,
Partea I, nr. 163 din 17 martie 2009, Curtea a respins ca
neîntemeiată excepția de neconstituționalitate a prevederilor
art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002, pentru motivele acolo arătate.
Întrucât nu au intervenit elemente noi, care să justifice
reconsiderarea acestei jurisprudențe, soluția pronunțată prin
deciziile amintite și argumentele pe care aceasta s-a bazat își
mențin valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 465/7.VII.2010

15

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (2) lit. a) și alin. (3) lit. b) din Ordonanța de urgență
a Guvernului nr. 194/2002 privind regimul străinilor în România, excepție ridicată de Wu Xiaoxia în Dosarul nr. 4.282/2/2009 al Curții
de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 737
din 1 iunie 2010

referitoare la excepția de neconstituționalitate a prevederilor art. 4 alin. (4) și art. 11 alin. (1)
coroborate cu dispozițiile art. 23 alin. (1) din Ordonanța de urgență a Guvernului nr. 194/2002
privind regimul străinilor în România
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 4 alin. (4) și art. 11 alin. (1) coroborate cu
dispozițiile art. 23 alin. (1) din Ordonanța de urgență a
Guvernului nr. 194/2002 privind regimul străinilor în România,
excepție ridicată de Zheng Xiaoping în Dosarul nr. 8.706/2/2009
al Curții de Apel București — Secția a VIII-a contencios
administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2009, pronunțată în Dosarul
nr. 8.706/2/2009, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 4 alin. (4) și art. 11 alin. (1) coroborate cu
dispozițiile art. 23 alin. (1) din Ordonanța de urgență a
Guvernului nr. 194/2002 privind regimul străinilor în
România. Excepția de neconstituționalitate a fost ridicată de
Zheng Xiaoping într-o cauză având ca obiect anularea deciziei

de returnare a acesteia de pe teritoriul României și a măsurii
interdicției de intrare pe teritoriul României.
În motivarea excepției de neconstituționalitate autoarea
excepției susține, în esență, că textele de lege criticate sunt
lipsite de precizie și claritate, întrucât nu conțin reglementări
referitoare la situații similare cu cea în care aceasta se află,
astfel încât să poată avea o indicare precisă asupra normelor
aplicabile în situația sa. Susține că art. 11 alin. (1) și (2) ar fi
trebuit să cuprindă precizări cu privire la momentul de la care
se calculează cele 6 luni în care poate intra și rămâne timp de
90 de zile pe teritoriul statului român. Această lipsă de precizie
și claritate ăfavorizează situația ca Oficiul Român pentru Imigrări,
pe baza unor criterii aleatorii și arbitrare, să aibă posibilitatea
emiterii, împotriva reclamantei, a unei dispoziții de returnare de
pe teritoriul României, pentru motive aleatorii”. Mai arată că, ădin
împrejurările concrete ale cauzei, nu rezultă că vătămarea
acestui drept fundamental respectă criteriul de proporționalitate
consacrat de jurisprudența Curții Europene a Drepturilor Omului,
adică măsura dispusă să nu fie excesivă față de scopul urmărit,
acela al protejării ordinii publice”.
Curtea de Apel București — Secția a VIII-a contencios
administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege criticate
sunt în concordanță cu dreptul la liberă circulație, având, în
același timp, în vedere necesitatea controlului migrației, și nu
conțin norme contrare dreptului părților interesate de a se
adresa instanței judecătorești și de a beneficia de toate
garanțiile care condiționează dreptul la un proces echitabil.

16

MONITORUL OFICIAL AL ROMÂNIEI, PARTEA I, Nr. 465/7.VII.2010

Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 4 alin. (4) și art. 11 alin. (1) coroborate cu
dispozițiile art. 23 alin. (1) din Ordonanța de urgență a
Guvernului nr. 194/2002 privind regimul străinilor în România,
republicată în Monitorul Oficial al României, Partea I, nr. 421 din
5 iunie 2008, care au următorul conținut:
— Art. 4 alin. (4): ă(4) Străinii aflați pe teritoriul României sunt
obligați să respecte scopul pentru care li s-a acordat dreptul de
a intra și, după caz, de a rămâne pe teritoriul României, să nu
rămână pe teritoriul României peste perioada pentru care li s-a
aprobat șederea, precum și să depună toate diligențele
necesare pentru a ieși din România până la expirarea acestei
perioade.”;
— Art. 11 alin. (1): ă(1) Străinii aflați temporar în mod legal în
România pot rămâne pe teritoriul statului român numai până la
data la care încetează dreptul de ședere stabilit prin viză sau,
după caz, prin permisul de ședere.”;

— Art. 23 alin. (1): ă(1) Viza de scurtă ședere este viza care
permite străinilor să solicite intrarea pe teritoriul României,
pentru alte motive decât imigrarea, în vederea unei șederi
neîntrerupte sau a mai multor șederi a căror durată să nu
depășească 90 de zile, în decurs de 6 luni de la data primei
intrări. Acest tip de viză poate fi eliberat cu una sau mai multe
intrări.”
În opinia autorului excepției, prevederile de lege criticate
contravin dispozițiilor art. 44 alin. (1) și (2) din Constituție și celor
ale art. 1 paragraful 1 din Protocolul nr. 1 adițional la Convenția
pentru apărarea drepturilor omului și a libertăților fundamentale,
referitoare la protecția dreptului de proprietate privată.
Examinând excepția de neconstituționalitate, Curtea observă
că argumentele formulate de autoarea acesteia în motivarea
pretinsei neconstituționalități a textelor de lege criticate
constituie, în realitate, consecințe ale modalității de aplicare în
practică a acestora. Or, lămurirea aspectelor legate de aplicarea
și interpretarea legii la spețe individual determinate revine
exclusiv instanțelor de judecată învestite cu soluționarea litigiilor
în cadrul cărora au fost ridicate excepțiile de
neconstituționalitate,
excedând
competenței
Curții
Constituționale. Totodată, Curtea constată că autoarea excepției
își întemeiază criticile și pe lipsa din cuprinsul Ordonanței de
urgență a Guvernului nr. 194/2002 a unor prevederi care să
prevină posibilitatea apariției în practică a situațiilor concrete
descrise de aceasta în cuprinsul motivării scrise a excepției.
Instanța de contencios constituțional nu poate examina, însă,
astfel de critici, întrucât, potrivit art. 2 alin. (3) din Legea
nr. 47/1992, se pronunță numai asupra constituționalității actelor
cu privire la care a fost sesizată, fără a putea modifica sau
completa prevederile supuse controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a prevederilor art. 4 alin. (4) și art. 11 alin. (1) coroborate cu
dispozițiile art. 23 alin. (1) din Ordonanța de urgență a Guvernului nr. 194/2002 privind regimul străinilor în România, excepție
ridicată de Zheng Xiaoping în Dosarul nr. 8.706/2/2009 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 465/7.VII.2010 conține 16 pagini.

Prețul: 3,20 lei

&JUYDGY|444515]
ISSN 1453—4495

