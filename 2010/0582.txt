PARTEA I

Anul 178 (XXII) — Nr. 582

Marți, 17 august 2010

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 751 din 1 iunie 2010 referitoare la excepția de
neconstituționalitate a dispozițiilor art. 2 alin. (2) din
Legea nr. 1/2000 pentru reconstituirea dreptului de
proprietate asupra terenurilor agricole și celor
forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997 ..............

2–3

Decizia nr. 765 din 3 iunie 2010 referitoare la excepția de
neconstituționalitate a dispozițiilor art. 31 alin. (2) teza
a doua din Legea nr. 146/1997 privind taxele judiciare
de timbru ....................................................................

3–4

Decizia nr. 817 din 3 iunie 2010 referitoare la excepția de
neconstituționalitate a dispozițiilor art. 141 alin. (1) teza
a doua din Legea nr. 85/2006 privind procedura
insolvenței ..................................................................

5–6

Decizia nr. 861 din 24 iunie 2010 referitoare la excepția de
neconstituționalitate a dispozițiilor art. 6 din Legea
nr. 26/1990 privind registrul comerțului ......................

6–8

Decizia nr. 875 din 6 iulie 2010 referitoare la excepția de
neconstituționalitate a prevederilor art. 4 alin. (1) și
alin. (11)—(19) din Legea nr. 1/2000 pentru
reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale
Legii nr. 169/1997 ......................................................

8–10

Decizia nr. 879 din 6 iulie 2010 referitoare la excepția de
neconstituționalitate a prevederilor art. 48 din Legea
fondului funciar nr. 18/1991 ........................................

10–11

Decizia nr. 885 din 6 iulie 2010 referitoare la excepția de
neconstituționalitate a prevederilor art. 506 alin. 2 din
Codul de procedură penală ........................................

12–13

Decizia nr. 891 din 6 iulie 2010 referitoare la excepția de
neconstituționalitate a dispozițiilor art. 44 alin. (3) din
Ordonanța Guvernului nr. 92/2003 privind Codul de
procedură fiscală ........................................................

13–14

Decizia nr. 893 din 6 iulie 2010 referitoare la excepția de
neconstituționalitate a dispozițiilor art. 209 alin. (2) din
Legea nr. 571/2003 privind Codul fiscal și art. 220
alin. (2) lit. a) din Ordonanța Guvernului nr. 92/2003
privind Codul de procedură fiscală ............................

14–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.977/C. — Ordin al ministrului justiției privind aprobarea
schimbării sediului Autorității Naționale pentru
Cetățenie ....................................................................

16

2

MONITORUL OFICIAL AL ROMÂNIEI, PARTEA I, Nr. 582/17.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 751
din 1 iunie 2010

referitoare la excepția de neconstituționalitate a dispozițiilor art. 2 alin. (2) din Legea nr. 1/2000
pentru reconstituirea dreptului de proprietate asupra terenurilor agricole și celor forestiere,
solicitate potrivit prevederilor Legii fondului funciar nr. 18/1991 și ale Legii nr. 169/1997
Ion Predescu
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Augustin Zegrean
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 2 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție invocată
de Ion Moise Fulga și Nela Fulga în Dosarul nr. 14.498/299/2007
al Tribunalului București — Secția a IV-a civilă.
La apelul nominal se prezintă pentru autorii excepției
avocatul ales, lipsind celelalte părți, față de care procedura de
citare este legal îndeplinită.
Magistratul-asistent referă asupra faptului că autorii excepției
au depus la dosar o cerere prin care completează excepția de
neconstituționalitate a dispozițiilor art. 2 alin. (2) din Legea
nr. 1/2000.
Dosarul se află la al doilea termen de judecată.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 16 decembrie 2008, pronunțată în
Dosarul nr. 14.498/299/2007, Tribunalul București — Secția
a IV-a civilă a sesizat Curtea Constituțională cu excepția de
neconstituționalitate a art. 2 alin. (2) din Legea nr. 1/2000
pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997.
Excepția a fost ridicată de Ion Moise Fulga și Nela Fulga într-un
dosar având ca obiect o acțiune privind fondul funciar.
În motivarea excepției de neconstituționalitate autorii
consideră că articolul criticat încalcă în mod flagrant dreptul de
proprietate garantat de art. 1 din Primul Protocol la Convenția
pentru apărarea drepturilor omului și a libertăților fundamentale,
întrucât paralizează în mod evident orice tentativă din partea
reclamantului în a-și realiza dreptul de proprietate. Încalcă, de
asemenea, art. 11 și 20 din Constituție, întrucât este în evidentă
opoziție cu principiul potrivit căruia statul român se obligă să
îndeplinească cu bună-credință obligațiile ce îi revin potrivit
tratatelor la care este parte, iar aceste tratate au prevalență în
fața legilor naționale. Accesul liber la justiție trebuie să fie efectiv
și să dea posibilitatea reală pentru obținerea recunoașterii
dreptului de proprietate. Articolul criticat contravine și
prevederilor art. 44 din Constituție, pentru că nesocotește

dreptul de proprietate și garanțiile date de legiuitor acestuia.
Sunt încălcate și prevederile art. 78 din Constituție întrucât se
nesocotește principiul neretroactivității legii și faptul că legea
civilă intră în vigoare după publicarea în Monitorul Oficial.
Tribunalul București — Secția a IV-a civilă apreciază că
dispozițiile legale criticate sunt constituționale.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
actele depuse de părți, susținerile autorilor excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 2 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, republicată în
Monitorul Oficial al României, Partea I, nr. 8 din 12 ianuarie
2000, modificate și completate prin Legea nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al României,
Partea I, nr. 653 din 22 iulie 2005, prevederi care au următorul
conținut: ă(2) Drepturile dobândite cu respectarea prevederilor
Legii fondului funciar nr. 18/1991, pentru care au fost eliberate
adeverințe de proprietate, proces-verbal de punere în posesie
sau titlu de proprietate, rămân valabile fără nicio altă
confirmare.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 11 privind dreptul internațional și dreptul intern,
art. 20 referitoare la tratatele internaționale privind drepturile
omului, art. 21 privind liberul acces la justiție, art. 44 privind
dreptul de proprietate privată și ale art. 78 privind intrarea în
vigoare a legii, precum și art. 1 din Primul Protocol adițional la
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că prevederile legale criticate nu fac altceva decât să

MONITORUL OFICIAL AL ROMÂNIEI, PARTEA I, Nr. 582/17.VIII.2010
dea expresie preocupării legiuitorului de a institui garanții pentru
asigurarea respectării stabilității raporturilor juridice în materia
proprietății. Astfel, legiuitorul are competența de a stabili
conținutul și limitele dreptului de proprietate, în așa fel încât să

3

nu vină în contradicție cu drepturile altor titulari, în egală măsură
ocrotite.
Prevederile legale criticate nu contravin astfel dispozițiilor
constituționale invocate de autorii excepției.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 2 alin. (2) din Legea nr. 1/2000 pentru
reconstituirea dreptului de proprietate asupra terenurilor agricole și celor forestiere, solicitate potrivit prevederilor Legii fondului
funciar nr. 18/1991 și ale Legii nr. 169/1997, excepție invocată de Ion Moise Fulga și Nela Fulga în Dosarul nr. 14.498/299/2007
al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 765
din 3 iunie 2010

referitoare la excepția de neconstituționalitate a dispozițiilor art. 31 alin. (2) teza a doua
din Legea nr. 146/1997 privind taxele judiciare de timbru
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 31 alin. (2) din Legea nr. 146/1997 privind
taxele judiciare de timbru, excepție ridicată din oficiu de
Judecătoria Zimnicea — Secția mixtă în Dosarul acesteia
nr. 1.601/339/2009.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public apreciază că excepția
ridicată este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 5 octombrie 2009, pronunțată în Dosarul
nr. 1.601/339/2009, Judecătoria Zimnicea — Secția mixtă a
sesizat Curtea Constituțională cu excepția de
neconstituționalitate a dispozițiilor art. 31 alin. (2) din Legea
nr. 146/1997 privind taxele judiciare de timbru, excepție

ridicată din oficiu de instanța de judecată într-o cauză având ca
obiect pronunțarea unei hotărâri judecătorești care să țină loc
de act autentic.
În motivarea excepției de neconstituționalitate se susține
că prevederile criticate impun o majorare excesivă a taxelor
judiciare de timbru. Totodată, se arată că stabilirea de către
camera notarilor publici a cuantumului acestor taxe încalcă
art. 139 alin. (1) din Constituție, iar raportarea pe care o face
legea la expertiza efectuată de către această instituție este
discriminatorie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că textul legal criticat este
neconstituțional. În acest sens, se arată că orice condiționare
de ordin financiar care vizează accesul liber la justiție trebuie să
își găsească o justificare rezonabilă și proporțională cu
obiectivul propus și să nu ducă la imposibilitatea efectivă de
exercitare a acestui drept. Or, prevederile legale criticate ănu
păstrează un echilibru just între interesul [statului] de a percepe
cheltuieli de judecată, pe de o parte, și interesul reclamanților de
a-și expune pretențiile în fața unei instanțe, pe de altă parte”.
Se arată că aceste dispoziții legale nu asigură o așezare justă
a sarcinilor fiscale.

4

MONITORUL OFICIAL AL ROMÂNIEI, PARTEA I, Nr. 582/17.VIII.2010

În fine, în sprijinul susținerilor sale, Avocatul Poporului invocă
hotărârile Curții Europene a Drepturilor Omului pronunțate în
cauzele Weissman și alții împotriva României și Iosif și alții
împotriva României.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 31 alin. (2) din Legea nr. 146/1997 privind taxele
judiciare de timbru, publicată în Monitorul Oficial al României,
Partea I, nr. 173 din 29 iulie 1997, astfel cum au fost modificate
prin Legea nr. 276/2009 privind aprobarea Ordonanței de
urgență a Guvernului nr. 212/2008 pentru modificarea și
completarea Legii nr. 146/1997 privind taxele judiciare de timbru,
publicată în Monitorul Oficial al României, Partea I, nr. 482 din
13 iulie 2009. Totuși, din motivarea excepției, rezultă că este
criticată numai teza a doua a art. 31 alin. (2) din Legea
nr. 146/1997, care are următorul cuprins:
ă(2) În cazul în care valoarea declarată de părți este
inferioară valorii orientative stabilite prin expertiza întocmită de
camerele notarilor publici, taxarea cererilor se va face la această
din urmă valoare.”
Textele constituționale invocate în susținerea excepției sunt
cele ale art. 16 privind egalitatea în drepturi, ale art. 21 privind
accesul liber la justiție, art. 124 alin. (2) privind înfăptuirea
justiției și art. 139 alin. (1) referitor la impozite, taxe și alte
contribuții.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Prevederea legală criticată a format obiectul unui
amendament introdus la Comisia juridică a Camerei Deputaților,
fără însă ca noua soluție legislativă să fi fost motivată în vreun

fel. Totuși, din logica modificărilor aduse Legii nr. 146/1997 prin
Legea nr. 276/2009, se desprinde faptul că rațiunea pentru care
a fost adoptat un asemenea amendament ține de politica statului
de a limita folosirea procedurilor judiciare de către cetățeni doar
pentru a evita costurile unei proceduri notariale mult mai
oneroase și, astfel, o procedură eminamente necontencioasă
să fie transformată, în mod indirect, într-una contencioasă.
Pentru a-și atinge scopul, Legea nr. 276/2009, prin textul criticat,
a prevăzut ca taxele judiciare de timbru aplicabile procedurii
judiciare să nu fie mai mici decât costurile pe care le implică
procedura notarială. Numai în acest fel se pot evita acțiunile
judiciare promovate, din punctul de vedere al timbrajului, în
frauda legii.
Această motivație care a stat la baza adoptării soluției
legislative criticate nu relevă niciun fine de neconstituționalitate
atât timp cât etalonul folosit pentru stabilirea taxei judiciare de
timbru este unul obiectiv. În speță, legiuitorul a ales ca taxa
judiciară de timbru să fie calculată în funcție de valoarea
imobilului stabilită prin expertiza întocmită de camerele notarilor
publici.
Dispozițiile art. 771 alin. (4) și (5) din Codul fiscal stabilesc
obligația camerelor notarilor publici de a efectua expertize cu
privire la valoarea de circulație a bunurilor imobile și de a le
reactualiza anual. Aceste expertize constituie un criteriu suficient
de obiectiv și precis în funcție de care să fie calculată taxa
judiciară de timbru având în vedere entitatea care le dispune
(camera notarilor publici) și persoanele care le întocmesc
(experți). Astfel, raportarea la aceste expertize evită declararea
valorii imobilului la cote inferioare valorii sale de circulație în
scopul plății unei taxe judiciare de timbru mult diminuate față de
situația în care s-ar fi stabilit valoarea reală de circulație a
bunului imobil.
În fine, Curtea constată că autorul excepției nu contestă
taxarea la valoare a acțiunii, ci doar obiectivitatea expertizei
dispuse de camera notarilor publici și imposibilitatea
judecătorului de a dispune o altă expertiză. Totuși, se reține că
pe tot parcursul procesului judecătorul trebuie să manifeste o
atitudine activă, astfel încât, dacă există indicii care
demonstrează existența unor diferențe vădite între valoarea de
circulație a imobilului stabilită prin expertiza camerei notarilor
publici și cea reală, va putea face aplicarea art. 201 și a
următoarelor din Codul de procedură civilă, întrucât textul de
lege criticat nu îi interzice, expres sau implicit, acest lucru.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 31 alin. (2) teza a doua din Legea nr. 146/1997
privind taxele judiciare de timbru, excepție ridicată din oficiu de Judecătoria Zimnicea — Secția mixtă în Dosarul acesteia
nr. 1.601/339/2009.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 582/17.VIII.2010

5

CURTEA CONSTITUȚIONALĂ

D E C I Z I A Nr. 817
din 3 iunie 2010

referitoare la excepția de neconstituționalitate a dispozițiilor art. 141 alin. (1) teza a doua
din Legea nr. 85/2006 privind procedura insolvenței
Augustin Zegrean
— președinte
Nicolae Cochinescu
— judecător
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Ion Predescu
— judecător
Simona Ricu
— procuror
Fabian Niculae
— magistrat-asistent
Pe rol se află soluționarea excepției de neconstituționalitate
a dispozițiilor art. 141 alin. (1) teza a doua din Legea nr. 85/2006
privind procedura insolvenței, excepție ridicată din oficiu de
Tribunalul Comercial Mureș — prin judecătorul-sindic în Dosarul
nr. 700/1.371/2009.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 13 ianuarie 2010, pronunțată în Dosarul
nr. 700/1.371/2009, Tribunalul Comercial Mureș — prin
judecătorul-sindic a sesizat Curtea Constituțională cu
excepția de neconstituționalitate a prevederilor art. 141
alin. (1) teza a doua din Legea nr. 85/2006 privind procedura
insolvenței.
Excepția a fost ridicată într-un dosar având ca obiect
instituirea unui sechestru asigurator.
În motivarea excepției de neconstituționalitate Tribunalul
Comercial Mureș — prin judecătorul-sindic apreciază că din
analiza dispozițiilor art. 20, respectiv art. 25 din Legea
nr. 85/2006, rezultă că administratorul-lichidatorul judiciar se
exprimă profesional și procesual ca un agent al statului, fiind
supus unor exigențe profesionale, morale ridicate și fiindu-i
instituite interdicții și obligații, toate acestea pentru a garanta
exercitarea nepărtinitoare, profesionistă a atribuțiilor acordate
de lege. În îndeplinirea atribuțiilor, administratorul-lichidatorul
judiciar utilizează fonduri din averea debitorului, iar în situația în
care acesta nu deține astfel de resurse, utilizează fonduri special
alocate potrivit regulilor instituite de dispozițiile art. 4 din lege.
Din aceste dispoziții legale rezultă că administratorul-lichidatorul
judiciar nu este o parte litigantă ori interesată în cadrul procedurii
judiciare, ci un participant fără drepturi și obligații contradictorii
cu părțile ori persoanele interesate ale unei astfel de proceduri
judiciare. Cu toate acestea, legiuitorul, fără a distinge,
condiționează primirea unei cereri judiciare speciale și incidente
circumscrise de art. 141 alin. (1) teza finală din lege de
constituirea unei cauțiuni de 10% din valoarea pretențiilor
ridicate de administratorul-lichidatorul judiciar în numele și
beneficiul falitei în contra persoanelor evidențiate de dispozițiile
art. 138 alin. (1) din lege. Or, participantul la insolvență nu are
obligația de a aloca fonduri pentru constituirea unor astfel de
cauțiuni din resurse proprii, private. În acest fel, obligativitatea
constituirii cauțiunii în cuantumul prescris în art. 141 alin. (1) teza
finală din lege se constituie ca o piedică în promovarea cu
succes a cererii incidente circumscrise aceleiași norme juridice,
împiedicând titularul cererii să se adreseze judecătorului-sindic
cu o speranță legitimă că aceasta i-ar putea fi primită.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 141 alin. (1) teza a doua din Legea nr. 85/2006
privind procedura insolvenței, publicată în Monitorul Oficial al
României, Partea I, nr. 359 din 21 aprilie 2006, prevederi care au
următorul conținut: ăFixarea unei cauțiuni de 10% din valoarea
pretențiilor este obligatorie.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 privind liberul acces la justiție, art. 44 alin. (1)
și (2) privind dreptul de proprietate privată, art. 53 alin. (2) privind
restrângerea exercițiului unor drepturi sau al unor libertăți,
precum și art. 6 paragraful 1 și art. 14 din Convenția pentru
apărarea drepturilor omului și a libertăților fundamentale și art. 1
din Primul Protocol adițional la Convenția pentru apărarea
drepturilor omului și a libertăților fundamentale.
Examinând excepția, Curtea constată că s-a mai pronunțat
asupra dispozițiilor art. 141 din Legea nr. 85/2006 privind
procedura insolvenței, prin raportare la critici asemănătoare,
constatând că sunt constituționale. Astfel, prin Decizia nr. 701
din 11 septembrie 2007, publicată în Monitorul Oficial al
României, Partea I, nr. 720 din 24 octombrie 2007, Curtea a
reținut că aceste texte de lege, care reglementează posibilitatea
și condițiile instituirii măsurilor asigurătorii asupra bunurilor
membrilor organelor de supraveghere din cadrul societății sau
de conducere, precum și ale oricărei persoane care a cauzat
starea de insolvență a debitorului, constituie reguli de procedură
a căror stabilire, potrivit art. 126 alin. (2) din Constituție, intră în
atribuțiile exclusive ale legiuitorului. Aceste norme corespund
cerințelor unei proceduri speciale, derogatorii de la dreptul
comun, așa cum este procedura insolvenței sau, la modul
general, luarea măsurilor asigurătorii. Reglementarea obligației
de a depune o cauțiune pentru aceia care solicită instituirea
măsurilor asigurătorii reprezintă atât o piedică a exercitării
acestui drept cu rea-credință, cât și o garanție pentru cel căruia
i se adresează aceste măsuri că își va putea recupera
eventualele prejudicii suferite.
Întrucât nu au intervenit elemente noi, de natură să
determine
schimbarea
acestei
jurisprudențe,
atât
considerentele, cât și soluțiile deciziei menționate își păstrează
valabilitatea și în prezenta cauză.

6

MONITORUL OFICIAL AL ROMÂNIEI, PARTEA I, Nr. 582/17.VIII.2010

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a dispozițiilor art. 141 alin. (1) teza a doua din Legea
nr. 85/2006 privind procedura insolvenței, excepție ridicată din oficiu de Tribunalul Comercial Mureș — prin judecătorul-sindic în
Dosarul nr. 700/1.371/2009.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Fabian Niculae

CURTEA CONSTITUȚIONALĂ

D E C I Z I A Nr. 861
din 24 iunie 2010

referitoare la excepția de neconstituționalitate a dispozițiilor art. 6 din Legea nr. 26/1990
privind registrul comerțului
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 din Legea nr. 26/1990 privind registrul
comerțului, excepție invocată de Alexandru Ionescu în Dosarul
nr. 57.806/2009 al judecătorului-delegat de la Oficiul Registrului
Comerțului de pe lângă Tribunalul Argeș.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 67D/2010 având ca obiect o excepție de neconstituționalitate
identică cu cea ridicată în Dosarul nr. 66D/2010.
La apelul nominal se constată lipsa părților, față de care
procedura de citare a fost legal îndeplinită.
Curtea, având în vedere identitatea dintre obiectul excepțiilor
de neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 67D/2010 la
Dosarul nr. 66D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 67D/2010 la
Dosarul nr. 66D/2010, care este primul înregistrat.

Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile nr. 16.229 și nr. 16.230 din data de
29 decembrie 2009, pronunțate în dosarele nr. 57.806/2009 și
nr. 57.816/2009, judecătorul-delegat de la Oficiul Registrului
Comerțului de pe lângă Tribunalul Argeș a sesizat Curtea
Constituțională cu excepția de neconstituționalitate a
dispozițiilor art. 6 din Legea nr. 26/1990 privind registrul
comerțului, excepție invocată de Alexandru Ionescu în cauze
având ca obiect înregistrarea în registrul comerțului a unor
hotărâri ale Adunării Generale a Acționarilor.
În motivarea excepției de neconstituționalitate se susține,
în esență, că dispozițiile criticate sunt neconstituționale, întrucât
înregistrarea în registrul comerțului a hotărârilor Adunării
Generale a Acționarilor numai în baza hotărârii judecătoruluidelegat, fără a se da posibilitatea acționarilor, administratorilor
sau celorlalți reprezentanți ai societăților comerciale vizate prin
aceste hotărâri de a stopa actele frauduloase și păguboase ce
afectează societățile acestora din urmă.
Judecătorul-delegat de la Oficiul Registrului Comerțului
de pe lângă Tribunalul Argeș arată că excepția de
neconstituționalitate ridicată este neîntemeiată, întrucât
problemele ridicate de autorul acesteia țin de interpretarea și
aplicarea textului legal criticat de către instanțele judecătorești.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

MONITORUL OFICIAL AL ROMÂNIEI, PARTEA I, Nr. 582/17.VIII.2010
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, notele scrise depuse, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 6 din Legea nr. 26/1990 privind registrul
comerțului, republicată în Monitorul Oficial al României, Partea I,
nr. 49 din 4 februarie 1998, care au următorul cuprins:
— Art. 6 din Legea nr. 26/1990: ă(1) Înregistrările în registrul
comerțului se fac pe baza unei încheieri a judecătorului-delegat
sau, după caz, a unei hotărâri judecătorești irevocabile, în afară
de cazurile în care legea prevede altfel.
(11) Judecătorul-delegat întâi sesizat spre a dispune
înregistrarea în registrul comerțului a mențiunilor privind
fuziunea, divizarea sau schimbarea sediului social al unei
persoane juridice în alt județ se va pronunța, prin aceeași
încheiere, și asupra înmatriculării persoanelor juridice astfel
înființate, radierii celor care își încetează existența ori
înregistrării în registrul comerțului a modificării actelor
constitutive ale persoanelor juridice care dobândesc o parte din
patrimoniul persoanei juridice divizate, după caz, precum și
asupra înmatriculării și radierii persoanelor juridice care își
schimbă sediul social în alt județ.
(2) Încheierile judecătorului-delegat privitoare la înmatriculare
sau la orice alte înregistrări în registrul comerțului sunt executorii
de drept și sunt supuse numai recursului.
(3) Termenul de recurs este de 15 zile și curge de la data
pronunțării încheierii pentru părți și de la data publicării încheierii
sau a actului modificator al actului constitutiv în Monitorul Oficial
al României, Partea a IV-a, pentru orice alte persoane
interesate.
(4) Recursul se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează recursul
curții de apel în a cărei rază teritorială se află domiciliul sau
sediul comerciantului, iar în cazul sucursalelor înființate în alt
județ, la curtea de apel în a cărei rază teritorială se află sediul
sucursalei.
(5) Motivele recursului se pot depune la instanță, cu cel puțin
două zile înaintea termenului de judecată.
(6) În cazul admiterii recursului, decizia instanței de recurs
va fi menționată în registrul comerțului.”
Textele constituționale invocate în susținerea excepției sunt
cele ale art. 16 alin. (1) privind egalitatea în drepturi, art. 21
privind accesul liber la justiție, art. 24 privind dreptul la apărare,
art. 44 privind dreptul de proprietate privată, art. 45 privind
libertatea economică, art. 124 privind înfăptuirea justiției și
art. 135 privind economia.
Examinând excepția de neconstituționalitate, Curtea
constată următoarele:

7

I.
Sub
aspectul
admisibilității
excepției
de
neconstituționalitate, se observă că art. 1 din Ordonanța de
urgență a Guvernului nr. 116/2009 pentru instituirea unor măsuri
privind activitatea de înregistrare în registrul comerțului,
publicată în Monitorul Oficial al României, Partea I, nr. 926 din
30 decembrie 2009, aprobată cu modificări și completări prin
Legea nr. 84/2010, publicată în Monitorul Oficial al României,
Partea I, nr. 323 din 17 mai 2010, prevede: ă[...] competența de
soluționare a cererilor de înregistrare în registrul comerțului și,
după caz, a altor cereri aflate în competența de soluționare a
judecătorului delegat, pe o perioadă de maximum 4 luni de la
data intrării în vigoare a legii de aprobare a prezentei ordonanțe
de urgență, aparține directorului oficiului registrului comerțului
de pe lângă tribunal și/sau persoanei sau persoanelor
desemnate de către directorul general al Oficiului Național al
Registrului Comerțului”.
În consecință, se reține că, în momentul de față, atribuțiile
judecătorului delegat au fost preluate de directorul oficiului
registrului comerțului, fără ca instituția judecătorului delegat să
fi fost, expres sau implicit, desființată. Din textul legal menționat
se înțelege că numai pe o perioadă determinată competențele
judecătorului delegat au fost preluate de către directorul oficiului
registrului comerțului, urmând ca, în viitor, potrivit art. 12 alin. (1)
din Ordonanța de urgență a Guvernului nr. 116/2009, activitatea
de înregistrare în registrul comerțului să fie efectuată de
registratorii comerciali. Însă, până în momentul de față, nu a fost
adoptată o atare reglementare legală; implicit, se reține că
aplicarea prevederilor legale referitoare la competențele
judecătorul delegat a fost practic suspendată.
Având în vedere aspectele expuse mai sus, Curtea constată
că aceste dispoziții sunt în vigoare, fiind doar suspendată
aplicarea lor.
II. Dispozițiile art. 6 din Legea nr. 26/1990 nu au fost abrogate
prin art. 6 din Ordonanța de urgență a Guvernului nr. 116/2009,
care prevăd o procedură cu anumite similitudini cu cea de la
art. 6 din Legea nr. 26/1990, dar în care locul judecătoruluidelegat este luat de directorul oficiului.
Această concluzie rezultă din cele constatate mai sus, astfel
încât dispozițiile legale criticate sunt în vigoare, numai aplicarea
acestora este în mod temporar suspendată.
III. Curtea, spre exemplu, prin Decizia nr. 1.670 din
15 decembrie 2009, publicată în Monitorul Oficial al României,
Partea I, nr. 156 din 11 martie 2010, Decizia nr. 1.339 din
22 octombrie 2009, publicată în Monitorul Oficial al României,
Partea I, nr. 871 din 14 decembrie 2009, Decizia nr. 699 din
25 mai 2010, publicată în Monitorul Oficial al României, Partea I,
nr. 403 din 17 iunie 2010, a constatat constituționalitatea art. 6
din Legea nr. 26/1990, stabilind că, ăpotrivit art. 126 alin. (2) din
Constituție, este atributul exclusiv al legiuitorului să
reglementeze procedura de judecată, atâta vreme cât își
subordonează acest demers regulilor și principiilor
constituționale, iar prevederile de lege criticate sunt norme
procedurale care reglementează aspecte referitoare la
funcționarea societăților comerciale în condiții de legalitate, fără
să conțină dispoziții de natură să îngrădească dreptul de liber
acces la justiție ori dreptul de a beneficia de un proces echitabil”.
Neintervenind elemente noi de natură a determina
reconsiderarea jurisprudenței Curții, considerentele și soluția
deciziilor menționate își păstrează valabilitatea și în cauza de
față.

8

MONITORUL OFICIAL AL ROMÂNIEI, PARTEA I, Nr. 582/17.VIII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 6 din Legea nr. 26/1990 privind registrul
comerțului, excepție invocată de Alexandru Ionescu în dosarele nr. 57.806/2009 și nr. 57.816/2009 ale judecătorului-delegat de la
Oficiul Registrului Comerțului de pe lângă Tribunalul Argeș.
Definitivă și general obligatorie.
Pronunțată în ședința publică din data de 24 iunie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 875
din 6 iulie 2010

referitoare la excepția de neconstituționalitate a prevederilor art. 4 alin. (1) și alin. (11)—(19)
din Legea nr. 1/2000 pentru reconstituirea dreptului de proprietate asupra terenurilor agricole
și celor forestiere, solicitate potrivit prevederilor Legii fondului funciar nr. 18/1991
și ale Legii nr. 169/1997
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 4 alin. (1) și alin. (11)—(19) din Legea
nr. 1/2000 pentru reconstituirea dreptului de proprietate asupra
terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, excepție ridicată de Moise Gârba, David Gârba și
Gheorghe Gârba în Dosarul nr. 1.143/187/2006 al Tribunalului
Bihor — Secția civilă.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate. În
acest sens, invocă jurisprudența Curții Constituționale în
materie, și anume Decizia nr. 585/2007.
C U R T E A,

având în vedere actele și lucrările dosarului, constată
următoarele:
Prin Încheierea din 17 septembrie 2007, pronunțată în
Dosarul nr. 1.143/187/2006, Tribunalul Bihor — Secția civilă
a sesizat Curtea Constituțională cu excepția de
neconstituționalitate a prevederilor art. 4 alin. (1) din Legea
nr. 1/2000 pentru reconstituirea dreptului de proprietate

asupra terenurilor agricole și celor forestiere, solicitate
potrivit prevederilor Legii fondului funciar nr. 18/1991 și ale
Legii nr. 169/1997, excepție ridicată de Moise Gârba, David
Gârba și Gheorghe Gârba într-o cauză având obiect fond
funciar.
În motivarea excepției de neconstituționalitate autorii
acesteia consideră că prevederile de lege criticate nu
ăgarantează restituirea dreptului de proprietate în integralitatea
sa, cu toate componentele sale, printre care și aceea a diferenței
de valoare dintre terenul forestier și cel de simplă fâneață”.
Astfel, apreciază că reglementarea criticată nu garantează
restituirea dreptului de proprietate asupra masei lemnoase,
preluată și folosită în mod abuziv de către Statul român.
Totodată, apreciază că datorită lipsei unei prevederi legale în
materia proprietății acțiunea introdusă de autorii excepției pentru
stabilirea dreptului la despăgubiri a fost respinsă de Judecătoria
Beiuș, pe motiv de inadmisibilitate. Așa fiind, susține că legile
speciale în materia proprietății nu recunosc instanțelor
judecătorești competența de a se pronunța asupra unei acțiuni
în desdăunare, care să constate existența obligației.
Tribunalul Bihor — Secția civilă și-a exprimat opinia în
sensul că ăposibilitatea acordării de despăgubiri în litigiul dedus
judecății ar fi fost necesară, condiționată însă de dovezi privind
modul în care a fost exploatată masa lemnoasă, în interesul cui
s-a făcut, care este diferența de valoare dintre terenul de atunci
și cel de acum etc.”
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 582/17.VIII.2010
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a fost
stabilit prin încheierea de sesizare a Curții Constituționale, îl
constituie prevederile art. 4 alin. (1) din Legea nr. 1/2000,
publicată în Monitorul Oficial al României, Partea I, nr. 8 din
12 ianuarie 2000, astfel cum au fost modificate prin titlul VI art. I
pct. 4 din Legea nr. 247/2005 privind reforma în domeniile
proprietății și justiției, precum și unele măsuri adiacente,
publicată în Monitorul Oficial al României, Partea I, nr. 653 din
22 iulie 2005.
Însă, din examinarea notelor scrise ale autorilor excepției,
Curtea constată că aceștia au criticat, ca fiind neconstituționale,
și prevederile art. 4 alin. (11)—(19) din Legea nr. 1/2000, ce au
fost introduse prin titlul VI art. I pct. 5 din Legea nr. 247/2005. Ca
atare, obiectul excepției de neconstituționalitate, asupra căruia
Curtea urmează a se pronunța, îl constituie art. 4 alin. (1) și
alin. (11)—(19) din Legea nr. 1/2000, prevederi care au următorul
conținut:
— Art. 4: ă(1) Pentru terenurile din extravilanul localităților,
foste proprietăți ale persoanelor fizice și juridice, care au trecut
în proprietatea statului și pe care se găsesc instalații
hidrotehnice, hidroelectrice sau de hidroameliorații, pe care se
desfășoară activități miniere de exploatare sau operațiuni
petroliere de dezvoltare-explorare și exploatare, se restituie, în
condițiile legii, foștilor proprietari sau moștenitorilor acestora
suprafețe echivalente constituite din rezerva existentă la
comisiile locale, iar în situația în care aceste suprafețe sunt
insuficiente, din domeniul privat al statului, din aceeași localitate
sau din alte localități, acceptate de foștii proprietari. În cazurile
în care compensarea nu este posibilă se vor acorda despăgubiri
foștilor proprietari sau moștenitorilor acestora, în condițiile legii.
(11) Pentru terenurile foștilor proprietari persoane fizice sau
juridice, inclusiv cooperative piscicole sau alte forme asociative
prevăzute la art. 26 alin. (1), pe care s-au aflat, la data
deposedării, amenajări piscicole, sere sau plantații de hamei,
de duzi, plantații viticole sau pomicole, în prezent proprietatea
statului, restituirea se face pe vechile amplasamente, cu
obligația de a le menține destinația și, acolo unde este cazul,
unitatea și funcționalitatea.
(12) Pentru terenurile menționate mai sus, pe care s-au
efectuat de către stat investiții, neamortizate până la intrarea în
vigoare a prezentei legi, foștii proprietari pot opta pentru
reconstituirea pe vechiul amplasament, cu obligația de a plăti
statului, în termen de 10 ani, contravaloarea neamortizată a
investiției, dacă aceasta reprezintă mai mult de 30% din
valoarea totală a investiției la data intrării în vigoare a acestei
legi, sau să primească terenuri pe alte amplasamente,
acceptate de aceștia, de aceeași categorie de folosință cu
terenul pe care l-au predat ori despăgubiri.
(13) Pentru terenurile preluate de stat de pe care investițiile
au fost vândute cu respectarea legii, foștii proprietari pot opta
pentru alt amplasament, acceptat de aceștia, sau pentru
despăgubiri plătite fie de către investitor, fie de către stat.

9

(14) În cazul opțiunii pentru despăgubiri plătite de investitori,
foștii proprietari vor conveni cu investitorii, în termen de 3 luni de
la data intrării în vigoare a acestei legi sau de la data validării
cererii de reconstituire a dreptului de proprietate, prețul terenului,
care nu poate fi mai mic decât valoarea sa de piață, și termenul
de plată, care nu poate fi mai mare de 3 ani.
(15) Acordul va fi înregistrat la comisia județeană care a
validat cererea de reconstituire și devine titlu executoriu pentru
plata prețului dacă investitorul nu își respectă obligația de plată
în termenul convenit. Din momentul înregistrării acordului,
opțiunea părților este definitivă și părțile nu mai pot opta pentru
alte forme de reconstituire și, respectiv, despăgubire. Proprietarii
se vor putea adresa statului, în condițiile dispozițiilor legale
privind acordarea de despăgubiri de către acesta, doar pentru
acoperirea valorii investițiilor preluate de stat odată cu terenul
pe care l-au avut în proprietate.
(16) Până la efectuarea plății, proprietarul investiției va plăti
fostului proprietar al terenului o sumă, convenită de părți, care
nu poate fi mai mică decât redevența plătită statului la momentul
acordului și nu va putea înstrăina în niciun mod investiția sa, sub
sancțiunea nulității absolute.
(17) Proprietarii investițiilor dobândesc dreptul de proprietate
asupra terenului în momentul achitării integrale a contravalorii
terenului.
(18) În situația în care nu se optează pentru despăgubiri
plătite de către investitor, sau în situația în care fostul proprietar
și investitorul nu ajung la un acord în termenul menționat la
alin. (14), fostul proprietar va primi teren pe alt amplasament,
acceptat de acesta, sau despăgubiri de la stat, atât pentru teren
cât și pentru investițiile dovedite la data preluării terenului, în
condițiile legii.
(19) În cazul realizării acordului prevăzut la alin. (14), pentru
investițiile dovedite la data preluării terenului, fostul proprietar
primește despăgubiri de la stat, în condițiile legii.”
Autorii excepției susțin că prevederile legale criticate
contravin dispozițiilor constituționale ale art. 21 privind accesul
liber la justiție și celor ale art. 44 privind garantarea dreptului de
proprietate privată, prin raportare la art. 1 din Primul Protocol
adițional la Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
că autorii acesteia afirmă că, datorită ălipsei unor prevederi
legale exprese sau implicite în materia proprietății”, acțiunea
introdusă de aceștia pentru stabilirea dreptului la despăgubiri, a
fost respinsă de Judecătoria Beiuș, pe motiv de inadmisibilitate.
În acest context, aceștia arată că prevederile de lege criticate nu
ăgarantează restituirea dreptului de proprietate în integralitatea
sa, cu toate componentele sale, printre care și aceea a diferenței
de valoare dintre terenul forestier și cel de simplă fâneață”.
Așa fiind, Curtea reține că, în esență, autorii excepției invocă
neconstituționalitatea prevederilor de lege criticate din
perspectiva unei deficiențe de reglementare, or, potrivit
dispozițiilor art. 2 alin. (3) din Legea nr. 47/1992 privind
organizarea și funcționarea Curții Constituționale, ăCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului”.
Astfel, controlul de constituționalitate se efectuează numai
prin raportare la prevederile și principiile Constituției,
coordonarea, formularea și explicitarea legislației în vigoare fiind
de competența autorității legiuitoare.

10

MONITORUL OFICIAL AL ROMÂNIEI, PARTEA I, Nr. 582/17.VIII.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 4 alin. (1) și alin. (11)—(19) din Legea
nr. 1/2000 pentru reconstituirea dreptului de proprietate asupra terenurilor agricole și celor forestiere, solicitate potrivit prevederilor
Legii fondului funciar nr. 18/1991 și ale Legii nr. 169/1997, excepție ridicată de Moise Gârba, David Gârba și Gheorghe Gârba în
Dosarul nr. 1.143/187/2006 al Tribunalului Bihor — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 879
din 6 iulie 2010

referitoare la excepția de neconstituționalitate a prevederilor art. 48
din Legea fondului funciar nr. 18/1991
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 48 din Legea fondului funciar nr. 18/1991,
excepție ridicată de Peter Busso Freise în Dosarul
nr. 2.904/197/2007 al Judecătoriei Brașov — Secția civilă.
La apelul nominal se prezintă, pentru autorul excepției,
avocatul Cristina Catrin, cu delegație la dosar, și consilierul
juridic Maria Dicu, pentru partea Comisia locală Brașov pentru
aplicarea legilor fondului funciar. Lipsesc celelalte părți, față de
care procedura de citare este legal îndeplinită.
Cauza fiind în stare de judecată, președintele acordă
cuvântul avocatului autorului excepției de neconstituționalitate,
care solicită admiterea acesteia, astfel cum a fost formulată. În
acest sens, acesta susține că interdicția dobândirii pentru
cetățenii străini, moștenitorii legali ai foștilor proprietari, a
dreptului de proprietate privată, contravine dispozițiilor
constituționale ale art. 44 alin. (1), (2) și (3) referitoare la dreptul
de proprietate privată, art. 46 privind dreptul la moștenire,
precum și celor ale art. 20 referitoare la tratatele internaționale
privind drepturile omului.
Consilierul juridic solicită respingerea excepției de
neconstituționalitate, sens în care depune note scrise la dosar.

Reprezentantul Ministerului Public pune concluzii de
respingere a excepției de neconstituționalitate, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 26 iunie 2009, pronunțată în Dosarul
nr. 2.904/197/2007, Judecătoria Brașov — Secția civilă a
sesizat Curtea Constituțională cu excepția de
neconstituționalitate a prevederilor art. 48 din Legea
fondului funciar nr. 18/1991, excepție ridicată de Peter Busso
Freise într-o cauză având ca obiect fond funciar.
În motivarea excepției de neconstituționalitate autorul
acesteia susține că textul de lege criticat contravine dispozițiilor
constituționale ale art. 44 alin. (1), (2) și (3) referitoare la dreptul
de proprietate privată, art. 46 privind dreptul la moștenire,
precum și celor ale art. 20 referitoare la tratatele internaționale
privind drepturile omului, raportate la art. 1 din Primul Protocol
adițional la Convenția Europeană a Drepturilor Omului și la
art. 17 din Declarația Universală a Drepturilor Omului, în măsura
în care art. 48 din Legea nr. 18/1991 reprezintă o interdicție de
a redobândi dreptul de proprietate asupra terenurilor pentru
cetățenii străini moștenitorii legali ai foștilor proprietari, cărora li
s-a preluat terenul fără titlu valabil.
Judecătoria Brașov — Secția civilă și-a exprimat opinia,
în sensul că reglementarea criticată este în concordanță cu
normele constituționale și dispozițiile convenționale invocate.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

MONITORUL OFICIAL AL ROMÂNIEI, PARTEA I, Nr. 582/17.VIII.2010
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, notele scrise
depuse la dosar, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 48 din Legea fondului funciar nr. 18/1991,
republicată în Monitorul Oficial al României, Partea I, nr. 1 din
5 ianuarie 1998, text de lege care are următorul conținut:
ăArt. 48. — Cetățenii români cu domiciliul în străinătate, precum
și foștii cetățeni români care și-au redobândit cetățenia română,
indiferent dacă și-au stabilit sau nu domiciliul în țară, pot face
cerere de reconstituire a dreptului de proprietate pentru
suprafețele de terenuri agricole sau terenuri cu destinație
forestieră, prevăzute la art. 45, care le-au aparținut în
proprietate, dar numai până la limita prevăzută la art. 3 lit. h) din
Legea nr. 187/1945, de familie, pentru terenurile agricole, și nu
mai mult de 30 ha de familie, pentru terenurile cu destinație
forestieră, în termenul, cu procedura și în condițiile prevăzute la
art. 9 alin. (3)—(9).”
Examinând excepția de neconstituționalitate, Curtea
constată că textul de lege criticat a mai făcut obiect al controlului
de constituționalitate prin raportare la aceleași dispoziții
constituționale și convenționale invocate în prezenta cauză, și
cu o motivare asemănătoare.
În acest sens, este, de exemplu, Decizia nr. 1.011 din
7 octombrie 2008, publicată în Monitorul Oficial al României,
Partea I, nr. 804 din 2 decembrie 2008, prin care Curtea a reținut
că prevederile Legii nr. 18/1991 au ca scop reconstituirea

11

dreptului de proprietate sau constituirea acestuia în favoarea
foștilor cooperatori, a moștenitorilor acestora și a altor persoane
care la data intrării în vigoare a legii nu aveau calitatea de
proprietari, asupra terenurilor ce constituie fondul funciar al
României.
Având în vedere obiectul de reglementare al legii —
proprietatea funciară — și scopul declarat al acesteia —
retrocedarea către foștii proprietari sau moștenitorii acestora a
dreptului de proprietate asupra terenurilor preluate de
cooperativele agricole de producție sau de către stat —,
reglementarea condițiilor în care operează această retrocedare,
inclusiv sub aspectul persoanelor îndreptățite, constituie
opțiunea legiuitorului, astfel încât este pe deplin constituțională
condiționarea exercitării dreptului de a formula cerere de
reconstituire a dreptului de proprietate asupra terenurilor de
calitatea de cetățean român. Prin decizia mai sus menționată,
Curtea a constatat că dispozițiile art. 44 alin. (2) teza a doua din
Constituție, deși nu mai prevăd in terminis interdicția dobândirii
dreptului de proprietate asupra terenurilor de către cetățenii
străini și apatrizi, nu o înlătură, ci doar precizează cazurile și
condițiile în care aceștia pot dobândi un asemenea drept,
restrângând astfel sfera de aplicare a acestei incapacități
speciale. Potrivit Constituției, una dintre modalitățile de
dobândire a dreptului de proprietate asupra terenurilor este și
moștenirea legală, ceea ce presupune că moștenitorii pot
dobândi, după anul 2003, terenuri în condițiile dreptului comun
(art. 650 din Codul civil și următoarele), Legea nr. 18/1991,
republicată, fiind o lege specială care are ca destinatari doar pe
cetățenii români.
De altfel, asupra constituționalității art. 48 din Legea
nr. 18/1991, Curtea s-a mai pronunțat și prin Deciziile nr. 842
din 8 iulie 2008, publicată în Monitorul Oficial al României,
Partea I, nr. 580 din 1 august 2008, și Decizia nr. 10 din
12 ianuarie 2010, publicată în Monitorul Oficial al României,
Partea I, nr. 116 din 22 februarie 2010, statuând că această
reglementare este conformă cu Legea fundamentală.
Deoarece rațiunile care au stat la baza adoptării soluției
anterioare își păstrează valabilitatea și în prezenta cauză, astfel
încât aceasta se impune a fi menținută.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 48 din Legea fondului funciar nr. 18/1991, excepție ridicată
de Peter Busso Freise în Dosarul nr. 2.904/197/2007 al Judecătoriei Brașov — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

12

MONITORUL OFICIAL AL ROMÂNIEI, PARTEA I, Nr. 582/17.VIII.2010
CURTEA CONSTITUȚIONALĂ

D E C I Z I A Nr. 885
din 6 iulie 2010

referitoare la excepția de neconstituționalitate a prevederilor art. 506 alin. 2
din Codul de procedură penală
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate
a prevederilor art. 506 alin. 2 din Codul de procedură penală,
excepție ridicată de Grigore Moica în Dosarul nr. 3.395/208/2007
al Înaltei Curți de Casație și Justiție — Secția civilă și de
proprietate intelectuală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 17 septembrie 2009, pronunțată în
Dosarul nr. 3.395/208/2007, Înalta Curte de Casație și Justiție —
Secția civilă și de proprietate intelectuală a sesizat Curtea
Constituțională cu excepția de neconstituționalitate a
prevederilor art. 506 alin. 2 din Codul de procedură penală.
Excepția de neconstituționalitate a fost ridicată de Grigore
Moica într-o cauză civilă având ca obiect obligarea Statului
român la plata unor despăgubiri pentru prejudiciul suferit în urma
unei erori judiciare.
În motivarea excepției de neconstituționalitate autorul
arată că ănu este corect, moral și legal să se limiteze dreptul la
despăgubiri și să se stabilească un termen atât de scurt pentru
promovarea acțiunii”. Precizează că Legea fundamentală nu
prevede un termen pentru repararea de către Statul român a
prejudiciilor cauzate prin erorile judiciare și nici că un asemenea
termen ar putea fi stabilit prin lege organică. De aceea, susține
că dreptul de a solicita despăgubiri este imprescriptibil, de unde
rezultă și posibilitatea repunerii în termen. Menționează că textul
de lege criticat este neconstituțional și prin raportare la
dispozițiile legilor proprietății, care stabilesc că proprietatea
asupra bunurilor confiscate abuziv de Statul român poate fi
recuperată.
Înalta Curte de Casație și Justiție — Secția civilă și de
proprietate intelectuală apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile art. 506 alin. 2
din Codul de procedură penală sunt constituționale, reiterând, în
acest sens, cele reținute de Curtea Constituțională în
jurisprudența sa referitoare la textul de lege criticat.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 506 alin. 2 din Codul de procedură penală,
având următorul conținut: ăAcțiunea poate fi introdusă în termen
de 18 luni de la data rămânerii definitive, după caz, a hotărârilor
instanței de judecată sau a ordonanțelor procurorului, prevăzute
în art. 504.”
Autorul invocă încălcarea prevederilor art. 52 alin. (3) din
Constituție privind răspunderea patrimonială a statului pentru
prejudiciile cauzate prin erorile judiciare.
Examinând excepția de neconstituționalitate, Curtea observă
că dispozițiile de lege criticate au mai fost supuse controlului de
constituționalitate. Astfel, în Decizia nr. 417 din 14 octombrie
2004, publicată în Monitorul Oficial al României, Partea I,
nr. 1.044 din 11 noiembrie 2004, Curtea a reținut că nici
dispozițiile constituționale invocate de autorul excepției și nici
alte norme cuprinse în Constituția României, în pacte ori tratate
internaționale la care România este parte nu prevăd
imprescriptibilitatea dreptului persoanelor prejudiciate, prin
măsuri ilegale de deținere, de a porni acțiune în repararea
pagubei. De asemenea, nu este nicăieri stabilit un termen limită
în care acest drept poate fi exercitat. Prin expresia ăîn condițiile
legii”, art. 52 alin. (3) teza a doua din Constituție permite
legiuitorului să detalieze condițiile procedurale în care dreptul la
reparații poate fi exercitat. Totodată, prin Decizia nr. 28 din
25 ianuarie 2005, publicată în Monitorul Oficial al României,
Partea I, nr. 158 din 22 februarie 2005, Curtea a statuat că
stabilirea de către legiuitor a unui termen special de prescripție,
în ceea ce privește acțiunea pentru repararea de către stat a
pagubei suferite în cazul condamnării pe nedrept sau al privării
ori restrângerii de libertate în mod nelegal, constituie expresia
rolului constituțional al acestuia, consfințit și de prevederile
art. 126 alin. (2) din Legea fundamentală. Cu același prilej,
Curtea a apreciat că termenul special de prescripție de 18 luni,
reglementat de textul de lege criticat, este un termen rezonabil
de prescripție a dreptului la acțiune, care asigură condițiile
optime celui prejudiciat pentru a exercita acțiune în justiție în
scopul obținerii reparațiilor legale, în concordanță cu prevederile
constituționale și convenționale care consacră dreptul la un
proces echitabil.
Întrucât nu au intervenit elemente noi, de natură a determina
reconsiderarea acestei jurisprudențe a Curții Constituționale,
argumentarea și soluția reținute în deciziile de mai sus își mențin
valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 582/17.VIII.2010

13

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 506 alin. 2 din Codul de procedură penală, excepție ridicată
de Grigore Moica în Dosarul nr. 3.395/208/2007 al Înaltei Curți de Casație și Justiție — Secția civilă și de proprietate intelectuală.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 891
din 6 iulie 2010

referitoare la excepția de neconstituționalitate a dispozițiilor art. 44 alin. (3)
din Ordonanța Guvernului nr. 92/2003 privind Codul de procedură fiscală
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Benke Károly
— magistrat-asistent
Pe rol se află soluționarea excepției de neconstituționalitate
a dispozițiilor art. 44 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăTinioris Mar” — S.R.L. din Constanța
în Dosarul nr. 499/212/2009 al Judecătoriei Constanța —
Secția civilă.
La apelul nominal răspunde, pentru partea Serviciul public
de impozite, taxe și alte venituri ale bugetului local din
Constanța, avocat Constantin Cojocaru, cu delegație la dosar,
lipsind autorul excepției, față de care procedura de citare a fost
legal îndeplinită.
Cauza fiind în stare de judecată, președintele acordă
cuvântul reprezentantului Serviciului public de impozite, taxe și
alte venituri ale bugetului local din Constanța, care solicită
respingerea ca neîntemeiată a excepției de neconstituționalitate
ridicată.
Reprezentantul Ministerului Public solicită respingerea ca
neîntemeiată a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 aprilie 2009, pronunțată în Dosarul
nr. 499/212/2009, Judecătoria Constanța — Secția civilă a
sesizat Curtea Constituțională cu excepția de
neconstituționalitate a dispozițiilor art. 44 alin. (3) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea Comercială
ăTinioris Mar” — S.R.L. din Constanța într-o cauză având ca
obiect soluționarea unei contestații la executare.

În motivarea excepției de neconstituționalitate se arată
că textul de lege criticat este neconstituțional, întrucât
încunoștințarea contribuabilului de existența unei decizii de
impunere se face prin internet sau prin afișare la sediul organului
fiscal. Or, nu orice persoană are acces la internet, iar
contribuabilul nu este obligat să se prezinte la sediul organului
fiscal pentru a vedea dacă s-a publicat sau nu vreo decizie de
impunere împotriva sa. Neluând la cunoștință despre existența
unei decizii de impunere, prin executarea acesteia, se ajunge la
îngrădirea dreptului de proprietate al contribuabilului.
Judecătoria Constanța — Secția civilă apreciază că
excepția de neconstituționalitate este întemeiată, întrucât
termenul de contestare al actului fiscal curge de la momentul
comunicării actelor de drept fiscal; or, dacă această comunicare
se realizează prin afișare, contribuabilul nu poate lua la
cunoștință în mod efectiv de actul administrativ fiscal în cauză,
astfel încât contestația formulată împotriva acestuia este
formală, aceasta urmând să fie respinsă ca tardiv introdusă.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate ridicată este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.

14

MONITORUL OFICIAL AL ROMÂNIEI, PARTEA I, Nr. 582/17.VIII.2010

Obiectul excepției de neconstituționalitate îl constituie
dispozițiile art. 44 alin. (3) din Ordonanța Guvernului nr. 92/2003
privind Codul de procedură fiscală, republicată în Monitorul
Oficial al României, Partea I, nr. 513 din 31 iulie 2007, care au
următorul cuprins:
ă(3) Comunicarea prin publicitate se face prin afișarea,
concomitent, la sediul organului fiscal emitent și pe pagina de
internet a Agenției Naționale de Administrare Fiscală, a unui
anunț în care se menționează că a fost emis actul administrativ
fiscal pe numele contribuabilului. În cazul actelor administrative
emise de organele fiscale prevăzute la art. 35, afișarea se face,
concomitent, la sediul acestora și pe pagina de internet a
autorității administrației publice locale respective. În lipsa paginii
de internet proprii, publicitatea se face pe pagina de internet a
consiliului județean. În toate cazurile, actul administrativ fiscal
se consideră comunicat în termen de 15 zile de la data afișării
anunțului”.
Autorul excepției susține că dispozițiile legale criticate încalcă
prevederile constituționale ale art. 21 alin. (1), (2) și (4) privind
accesul liber la justiție, precum și ale art. 136 alin. (5) privind
proprietatea.
Examinând excepția de neconstituționalitate și dispozițiile
legale criticate, prin raportare la prevederile constituționale
invocate, Curtea constată următoarele:
Textul legal criticat a mai format obiect al unei critici identice
de neconstituționalitate. Curtea, prin Decizia nr. 667 din
30 aprilie 2009, publicată în Monitorul Oficial al României,

Partea I, nr. 437 din 26 iunie 2009, a statuat că, în sine, textul în
cauză nu contravine niciunei dispoziții constituționale invocate,
reglementând doar o modalitate ultimă și subsidiară de
comunicare a actelor administrative fiscale, folosită doar în cazul
în care celelalte modalități de comunicare nu au putut fi
îndeplinite din motive obiective. Constatarea folosirii abuzive a
acestui mod de comunicare a actelor administrative este
apanajul exclusiv al instanțelor judecătorești, însă deja acest
aspect ține de aplicarea și interpretarea legii. Numai instanța de
judecată este cea competentă să stabilească dacă comunicarea
prin publicitate a actului administrativ fiscal a fost efectuată în
condițiile Codului de procedură fiscală.
Neintervenind elemente noi de natură a determina
reconsiderarea jurisprudenței Curții, considerentele și soluția
deciziei menționate își păstrează valabilitatea și în cauza de
față.
Distinct de cele de mai sus, Curtea observă că instanța de
judecată, pentru a aprecia dacă acțiunea formulată împotriva
actului administrativ fiscal a fost tardiv introdusă, va trebui să
verifice, chiar și în faza contestației la executare, corectitudinea
comunicării acestuia în condițiile art. 44 alin. (3) din cod, pentru
că, în cazul în care o atare modalitate de comunicare a fost
folosită în mod abuziv, înseamnă că, de fapt, actul administrativ
fiscal nu a fost comunicat, în condițiile legii, persoanei vizate,
ceea ce are efecte directe cu privire la executarea actului
respectiv.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 44 alin. (3) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială ăTinioris Mar” — S.R.L. din Constanța
în Dosarul nr. 499/212/2009 al Judecătoriei Constanța — Secția civilă.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 893
din 6 iulie 2010

referitoare la excepția de neconstituționalitate a dispozițiilor art. 209 alin. (2) din Legea nr. 571/2003
privind Codul fiscal și art. 220 alin. (2) lit. a) din Ordonanța Guvernului nr. 92/2003
privind Codul de procedură fiscală
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Simona Ricu
Benke Károly

— președinte
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 209 alin. (3) din Legea nr. 571/2003 privind

Codul fiscal și art. 220 alin. (2) lit. a) din Ordonanța Guvernului
nr. 92/2003 privind Codul de procedură fiscală, excepție ridicată
de Societatea Comercială ăSchuster Import Export” — S.R.L.
din Hădăreni în Dosarul nr. 2.634/320/2008 al Judecătoriei
Luduș.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea ca
neîntemeiată a excepției de neconstituționalitate, invocând, în
acest sens, jurisprudența Curții Constituționale.

MONITORUL OFICIAL AL ROMÂNIEI, PARTEA I, Nr. 582/17.VIII.2010
C U R T E A,

având în vedere actele și lucrările dosarului, constată
următoarele:
Prin Încheierea din 15 octombrie 2009, pronunțată în Dosarul
nr. 2.634/320/2008, Judecătoria Luduș a sesizat Curtea
Constituțională cu excepția de neconstituționalitate a
dispozițiilor art. 209 alin. (3) din Legea nr. 571/2003 privind
Codul fiscal și art. 220 alin. (2) lit. a) din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială ăSchuster Import
Export” — S.R.L. din Hădăreni într-o cauză având ca obiect
soluționarea unei plângeri contravenționale.
În motivarea excepției de neconstituționalitate se arată
că art. 209 alin. (3) din Codul fiscal este neconstituțional,
contravenind art. 45 din Constituție, întrucât obligă înregistrarea
comerciantului la autoritatea fiscală, precum și la plata accizei
corespunzătoare achizițiilor intracomunitare. Se mai susține că
sunt încălcate și prevederile art. 148 alin. (2) din Constituție,
coroborate cu art. 25, art. 28 și art. 90 din Tratatul de instituire
a Comunităților Europene. În fine, se apreciază că art. 220
alin. (2) lit. a) din Codul de procedură fiscală, prin faptul că
prevede confiscarea mărfii legal achiziționate, încalcă dreptul
de proprietate privată.
Judecătoria Luduș apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate, astfel cum a fost
formulat, îl constituie dispozițiile art. 209 alin. (3) din Legea
nr. 571/2003 privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, și art. 220
alin. (2) lit. a) din Ordonanța Guvernului nr. 92/2003 privind
Codul de procedură fiscală, republicată în Monitorul Oficial al
României, Partea I, nr. 513 din 31 iulie 2007. Ulterior sesizării
Curții Constituționale, alin. (3) al art. 209 a devenit alin. (2), astfel
încât prin prezenta decizie, Curtea urmează a se pronunța cu
privire la constituționalitatea dispozițiilor art. 209 alin. (2) din
Codul fiscal și art. 220 alin. (2) lit. a) din Codul de procedură
fiscală, care au următorul cuprins:
— Art. 209 alin. (2) din Legea nr. 571/2003: ă(2) Operatorii
economici care achiziționează din teritoriul comunitar produsele
prevăzute la art. 207, înainte de primirea produselor trebuie să
fie înregistrați la autoritatea competentă, în condițiile prevăzute
în normele metodologice, și să respecte următoarele cerințe:
a) să garanteze plata accizelor în condițiile fixate de
autoritatea competentă;
b) să țină contabilitatea livrărilor de produse;
c) să prezinte produsele oricând li se cere aceasta de către
organele de control;
d) să accepte orice monitorizare sau verificare a stocului.”;

15

— Art. 220 alin. (2) lit. a) din Ordonanța Guvernului
nr. 92/2003: ă(2) Contravențiile prevăzute la alin. (1) se
sancționează cu amendă de la 20.000 lei la 100.000 lei, precum
și cu:
a) confiscarea produselor, iar în situația în care acestea au
fost vândute, confiscarea sumelor rezultate din această vânzare,
în cazurile prevăzute la alin. (1) lit. a), c), k), l), m), n), v), x)
și y);”.
Autorul excepției susține că dispozițiile legale criticate încalcă
prevederile constituționale ale art. 45 privind libertatea
economică, ale art. 44 alin. (2) și (8) privind dreptul de
proprietate privată și ale art. 148 alin. (2) privind aplicarea cu
prioritate a reglementărilor obligatorii ale Uniunii Europene.
Totodată, mai sunt invocate, în susținerea excepției, dispozițiile
art. 1 din Protocolul adițional la Convenția pentru apărarea
drepturilor omului și a libertăților fundamentale și art. 25, art. 28
și art. 90 din Tratatul de instituire a Comunităților Europene,
devenite, după intrarea în vigoare a Tratatului de la Lisabona
(1 decembrie 2009), art. 30, art. 34 și art. 110 din Tratatul privind
funcționarea Uniunii Europene.
Examinând excepția de neconstituționalitate, Curtea
constată următoarele:
1. Textul art. 209 alin. (2) din Codul fiscal, stabilind că
operatorii economici care achiziționează din teritoriul comunitar
produsele prevăzute la art. 207 din același cod (cafea verde,
prăjită sau solubilă), înainte de primirea produselor trebuie să
fie înregistrați la autoritatea competentă, în condițiile prevăzute
în normele metodologice, nu contravine art. 45 din Constituție.
Libertatea economică trebuie exercitată în limitele și condițiile
legii; legiuitorul este îndreptățit să impună, astfel, condiții în care
operatorii economici pot achiziționa anumite produse tocmai
datorită regimului special, din punct de vedere fiscal, al acestor
produse. În speță, fiind vorba de cafea, produs accizabil, în
conformitate cu art. 207 și următoarele din cod, este firesc ca
legiuitorul să impună anumite condiții suplimentare operatorilor
economici atunci când aceștia achiziționează un atare produs
în scopul comercializării sale.
Cu privire la pretinsa încălcare a prevederilor art. 148 alin. (2)
din Constituție, prin raportare la art. 30, art. 34 și art. 110 din
Tratatul privind funcționarea Uniunii Europene, se constată că
instanța constituțională, prin Decizia nr. 137 din 25 februarie
2010, publicată în Monitorul Oficial al României, Partea I, nr. 182
din 22 martie 2010, a statuat că ănu are competența de a tranșa
un conflict între norma națională și cea comunitară, această
competență revenind instanței de drept comun”.
II. Art. 220 alin. (2) din Codul de procedură fiscală, în
integralitatea sa, a mai fost supus controlului de
constituționalitate. Astfel, Curtea, prin Decizia nr. 212 din
4 martie 2010, publicată în Monitorul Oficial al României, Partea I,
nr. 270 din 26 aprilie 2010, a reținut că ăproprietatea privată
poate constitui obiectul unor măsuri restrictive, cum sunt cele
care vizează bunurile folosite sau rezultate din săvârșirea unor
infracțiuni ori contravenții; potrivit dispozițiilor art. 44 alin. (8) teza
întâi din Constituție, «Averea dobândită licit nu poate fi
confiscată», ceea ce presupune, per a contrario, că poate fi
confiscată averea dobândită în mod ilicit și deci este posibilă
instituirea unor sancțiuni pentru ipoteza în care desfășurarea
activității de comercializare a unor produse de către operatorii
economici contravine legii”.
Aceste considerente sunt aplicabile și cu privire la critica de
neconstituționalitate formulată în raport cu art. 220 alin. (2) lit. a)
din Codul de procedură fiscală. Mai mult, se reține faptul că o
atare confiscare a bunurilor intrate în patrimoniul operatorului
economic se justifică prin prisma faptului că săvârșirea unei
fapte de încălcare a legii este ceea ce generează creșterea
patrimoniului acestuia.

16

MONITORUL OFICIAL AL ROMÂNIEI, PARTEA I, Nr. 582/17.VIII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 209 alin. (2) din Legea nr. 571/2003 privind
Codul fiscal și art. 220 alin. (2) lit. a) din Ordonanța Guvernului nr. 92/2003 privind Codul de procedură fiscală, excepție ridicată
de Societatea Comercială ăSchuster Import Export” — S.R.L. din Hădăreni în Dosarul nr. 2.634/320/2008 al Judecătoriei Luduș.
Definitivă și general obligatorie.
Pronunțată în ședința publică din data de 6 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind aprobarea schimbării sediului Autorității Naționale
pentru Cetățenie
Având în vedere dispozițiile art. 1 alin. (2) și ale art. 20 din Ordonanța de
urgență a Guvernului nr. 5/2010 pentru înființarea, organizarea și funcționarea
Autorității Naționale pentru Cetățenie, aprobată cu modificări prin Legea
nr. 112/2010,
în temeiul dispozițiilor art. 13 din Hotărârea Guvernului nr. 652/2009 privind
organizarea și funcționarea Ministerului Justiției, cu modificările și completările
ulterioare, precum și ale art. 5 din Ordonanța de urgență a Guvernului nr. 115/2009
privind stabilirea unor măsuri de reorganizare în cadrul administrației publice
centrale,
ministrul justiției emite următorul ordin:
Art. 1. — Sediul Autorității Naționale pentru Cetățenie din municipiul
București, str. Petofi Șandor nr. 47, sectorul 1, se schimbă în municipiul București,
str. Smârdan nr. 3, sectorul 3.
Art. 2. — Autoritatea Națională pentru Cetățenie va aduce la îndeplinire
dispozițiile prezentului ordin.
Art. 3. — Prezentul ordin se publică în Monitorul Oficial al României, Partea I.
p. Ministrul justiției,
Alina Mihaela Bica,
secretar de stat
București, 6 august 2010.
Nr. 1.977/C.
Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 582/17.VIII.2010 conține 16 pagini.

Prețul: 3,20 lei

&JUYDGY|445680]
ISSN 1453—4495

