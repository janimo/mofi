Anul 178 (XXII) — Nr. 495

PARTEA I

Luni, 19 iulie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 734 din 1 iunie 2010 referitoare la excepția de
neconstituționalitate a dispozițiilor art. 34 alin. 1 lit. b)
și e) din Codul penal ..................................................

2

Decizia nr. 741 din 1 iunie 2010 referitoare la excepția de
neconstituționalitate a dispozițiilor art. 84 din Codul
penal ..........................................................................

3–4

Decizia nr. 742 din 1 iunie 2010 referitoare la excepția de
neconstituționalitate a prevederilor art. 14 și art. 15 din
Legea contenciosului administrativ nr. 554/2004 ......

4–5

Decizia nr. 744 din 1 iunie 2010 referitoare la excepția de
neconstituționalitate a dispozițiilor art. 215 alin. 3 și 4
din Codul penal ..........................................................

6–7

Decizia nr. 745 din 1 iunie 2010 referitoare la excepția de
neconstituționalitate a dispozițiilor art. 215 alin. 1, 2
și 5 din Codul penal....................................................

7–8

Decizia nr. 752 din 1 iunie 2010 referitoare la excepția de
neconstituționalitate a dispozițiilor art. 1 alin. (1) și (2)
și ale art. 2 alin. (1) lit. c) din Legea contenciosului
administrativ nr. 554/2004 ..........................................

8–10

Decizia nr. 753 din 1 iunie 2010 referitoare la excepția de
neconstituționalitate a dispozițiilor art. 14 alin. (4) și ale
art. 15 alin. (2) din Legea contenciosului administrativ
nr. 554/2004 ..............................................................

10–11

Decizia nr. 786 din 3 iunie 2010 referitoare la excepția de
neconstituționalitate a dispozițiilor art. 68 alin. (1) și (3)
din Legea nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea ................................

11–13

Decizia nr. 791 din 3 iunie 2010 referitoare la excepția de
neconstituționalitate a prevederilor art. 18 alin. 4 din
Legea cetățeniei române nr. 21/1991 ........................

13–14

Decizia nr. 792 din 3 iunie 2010 referitoare la excepția de
neconstituționalitate a prevederilor art. 311 alin. (2)
teza finală din Legea administrației publice locale
nr. 215/2001 ..............................................................

15–16

2

MONITORUL OFICIAL AL ROMÂNIEI, PARTEA I, Nr. 495/19.VII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 734
din 1 iunie 2010

referitoare la excepția de neconstituționalitate a dispozițiilor art. 34 alin. 1 lit. b) și e)
din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

— președinte
— judecător
— judecător
— judecător
— judecător
— judecător
— procuror
— magistrat-asistent

C U R T E A,

Pe rol se află soluționarea excepției de neconstituționalitate
a dispozițiilor art. 34 alin. 1 lit. b) și e) din Codul penal, excepție
ridicată de Viorel Macovei în Dosarul nr. 2.297/176/2008 al Curții
de Apel Alba Iulia — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 29 octombrie 2009, pronunțată în Dosarul
nr. 2.297/176/2008, Curtea de Apel Alba Iulia — Secția penală
a sesizat Curtea Constituțională cu excepția de
neconstituționalitate a prevederilor art. 34 alin. 1 lit. b) și e)
din Codul penal, excepție ridicată de Viorel Macovei în dosarul
de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 20 alin. (2) și art. 23 alin. (12),
deoarece în temeiul lor instanțele ajung să aplice un spor de
pedeapsă la majoritatea infractorilor care au săvârșit mai multe
infracțiuni, deși niciuna din acestea nu ajunge la maximul
încadrării. Consideră că ar trebui să se renunțe la aceste
reglementări.
Curtea de Apel Alba Iulia — Secția penală opinează că
excepția de neconstituționalitate este nefondată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. 1 lit. b) și e), cu denumirea marginală
Pedeapsa principală în caz de concurs de infracțiuni săvârșite
de persoana fizică, din Codul penal, care au următorul conținut:
ăÎn caz de concurs de infracțiuni, se stabilește pedeapsa
pentru fiecare infracțiune în parte, iar dintre acestea se aplică
pedeapsa, după cum urmează: [...]
b) când s-au stabilit numai pedepse cu închisoare, se aplică
pedeapsa cea mai grea, care poate fi sporită până la maximul
ei special, iar când acest maxim nu este îndestulător, se poate
adăuga un spor de până la 5 ani; [...]
e) când s-au stabilit mai multe pedepse cu închisoare și mai
multe pedepse cu amenda, se aplică pedeapsa închisorii,
potrivit dispoziției de la lit. b), la care se poate adăuga amenda,
potrivit dispoziției de la lit. c).”
Examinând excepția de neconstituționalitate, Curtea
constată că autorul excepției consideră dispozițiile art. 34 alin. 1
lit. b) și e) din Codul penal neconstituționale, deoarece solicită
rediscutarea rațiunilor ce au stat la baza edictării lor și
renunțarea la aplicarea de sporuri. Or, o astfel de critică nu
poate fi primită, deoarece, pe de o parte, România, fiind un stat
de drept organizat potrivit principiului separației și echilibrului
puterilor în stat, în care, potrivit art. 61 alin. (1), numai
Parlamentul este ăunica autoritate legiuitoare a țării”, și, pe de
altă parte, potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, aceasta ăse
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului”.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 34 alin. 1 lit. b) și e) din Codul penal, excepție
ridicată de Viorel Macovei în Dosarul nr. 2.297/176/2008 al Curții de Apel Alba Iulia — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 495/19.VII.2010

3

CURTEA CONSTITUȚIONALĂ

D E C I Z I A Nr. 741
din 1 iunie 2010

referitoare la excepția de neconstituționalitate a dispozițiilor art. 84 din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 84 din Codul penal, excepție ridicată de Ștefan
Buinoschi în Dosarul nr. 10.097/193/2009 al Judecătoriei
Botoșani — Secția penală și de Traian Popa în Dosarul
nr. 3.354/85/2009 al Tribunalului Sibiu — Secția penală.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 8.265D/2009 și nr. 8.464D/2009 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 8.464D/2009
la Dosarul nr. 8.265D/2009, care este primul înregistrat.
Cauza se află în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 17 noiembrie 2009 și 2 decembrie 2009,
pronunțate în dosarele nr. 10.097/193/2009 și nr. 3.354/85/2009,
Judecătoria Botoșani — Secția penală și Tribunalul Sibiu —
Secția penală au sesizat Curtea Constituțională cu excepția
de neconstituționalitate a prevederilor art. 84 din Codul
penal.
Excepția a fost ridicată, în dosarele de mai sus, de Ștefan
Buinoschi și Traian Popa.
În motivarea excepției de neconstituționalitate autorul
Ștefan Buinoschi susține că prevederile legale menționate
încalcă dispozițiile constituționale ale art. 4 alin. (2), art. 16 și
art. 21, deoarece inculpatul care nu are posibilitatea efectivă de
acoperire a prejudiciului în perioada de încercare stabilită prin
sentința de condamnare riscă revocarea suspendării
condiționate. Or, o asemenea posibilitate legitimează
implementarea în legislație a unei viziuni de politică penală
condiționată de avere. Pe lângă discriminarea pe criteriul averii,
constrângerea de a executa obligațiile civile într-un anumit
interval de timp este, în opinia autorului, contrară dreptului la un
proces echitabil.
De asemenea, autorul Traian Popa susține că prevederile
legale menționate încalcă dispozițiile constituționale ale art. 23
alin. (13) referitoare la natura penală a sancțiunii privative de
libertate, deoarece acțiunea civilă în procesul penal nu poate
influența modul de individualizare a pedepsei și, cu atât mai

mult, nu poate avea ca și consecință directă o sancțiune
privativă de libertate.
Judecătoria Botoșani — Secția penală și Tribunalul
Sibiu — Secția penală opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Avocatul Poporului a transmis, în Dosarul nr. 8.265D/2009,
punctul său de vedere în care apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 84 cu denumirea marginală Revocarea în cazul
neexecutării obligațiilor civile din Codul penal, care au următorul
conținut: ăDacă până la expirarea termenului de încercare
condamnatul nu a îndeplinit obligațiile civile stabilite prin
hotărârea de condamnare, instanța dispune revocarea
suspendării executării pedepsei, afară de cazul când cel
condamnat dovedește că nu a avut putință de a îndeplini acele
obligații.”
Examinând excepția de neconstituționalitate, Curtea
constată că revocarea suspendării condiționate a executării
pedepsei, fiind o creație a legiuitorului, este firesc ca acesta să
determine nu numai condițiile, dar și sfera de incidență a
măsurii. De vreme ce suspendarea condiționată a executării
pedepsei nu reprezintă un drept al persoanei, ci doar o măsură
de individualizare a executării pedepsei, care oferă inculpatului
numai o vocație, iar nu un drept de a beneficia de această
măsură, și revocarea măsurii trebuie circumscrisă unor criterii
similare. Câtă vreme aplicarea acestei măsuri se face prin
hotărâre judecătorească, pronunțată ca urmare a finalizării
procesului penal, în cadrul căruia inculpatul are posibilitatea de
a-și face toate apărările, de a exercita căile de atac prevăzute de
lege, de a propune și de a administra probe, nu poate fi primită
susținerea în sensul că reglementarea criticată ar aduce
atingere dreptului la un proces echitabil ori principiului ce
statuează natura penală a sancțiunii privative de libertate.
Aceasta întrucât pedeapsa a fost deja stabilită; ceea ce se
schimbă fiind numai modul de executare. Împrejurarea că
inculpatul a achitat sau nu prejudiciul produs prin infracțiune ori
a depus sau nu stăruință în acoperirea acestuia constituie, după
caz, circumstanțe atenuante ori agravante, contribuind la o
corectă individualizare a pedepsei, și, nicidecum, nu se poate

4

MONITORUL OFICIAL AL ROMÂNIEI, PARTEA I, Nr. 495/19.VII.2010

spune că reprezintă o cauză a dispunerii sancțiunii privative de
libertate.
De asemenea, dispozițiile art. 84 din Codul penal nu aduc
atingere prevederilor constituționale privind egalitatea în fața
legii, deoarece dispoziția legală criticată nu stabilește
discriminări, ci instituie un tratament juridic egal pentru toate

persoanele aflate în aceeași situație, fără nicio deosebire.
Rezultă că nu se poate vorbi de încălcarea egalității în fața legii,
câtă vreme revocarea se aplică numai celor care nu au executat
obligațiile civile. De altfel, teza finală a textului criticat
exceptează de la aplicare inculpații, care nu au îndeplinit
obligațiile civile, întrucât nu a avut putința de a le îndeplini.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—
3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 84 din Codul penal, excepție ridicată de Ștefan Buinoschi în
Dosarul nr. 10.097/193/2009 al Judecătoriei Botoșani — Secția penală și de Traian Popa în Dosarul nr. 3.354/85/2009 al Tribunalului
Sibiu — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 742
din 1 iunie 2010

referitoare la excepția de neconstituționalitate a prevederilor art. 14 și art. 15
din Legea contenciosului administrativ nr. 554/2004
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 14 și art. 15 din Legea contenciosului
administrativ nr. 554/2004, excepție ridicată de Societatea
Comercială ăInterobert Express” — S.R.L. din Tulnici în Dosarul
nr. 2.459/91/2009 al Tribunalului Vrancea — Secția comercială
și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, apreciind că
nu au fost relevate elemente de noutate care să justifice
reconsiderarea jurisprudenței în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 3 noiembrie 2009, pronunțată în Dosarul
nr. 2.459/91/2009, Tribunalul Vrancea — Secția comercială
și de contencios administrativ și fiscal a sesizat Curtea

Constituțională cu excepția de neconstituționalitate a
dispozițiilor art. 14 și art. 15 din Legea contenciosului
administrativ nr. 554/2004. Excepția de neconstituționalitate a
fost ridicată de Societatea Comercială ăInterobert Express” —
S.R.L. din Tulnici într-o cauză având ca obiect soluționarea
cererii de suspendare a executării unui act administrativ.
În motivarea excepției de neconstituționalitate se susține
că, prin posibilitatea pe care o oferă instanței de judecată ca la
simpla cerere a unei persoane care se pretinde vătămată și fără
a avea loc o judecată asupra fondului pretențiilor să suspende
executarea unui act administrativ, textele de lege criticate
nesocotesc libertatea persoanei în beneficiul căreia a fost emis
acel act administrativ de a-și desfășura activitatea economică
în condiții de liberă inițiativă. De asemenea, încalcă și dreptul la
un proces echitabil, întrucât nu se impun niciun fel de condiții
de admisibilitate a cererii de lipsire temporară a actului
administrativ de efectele sale, iar instanța poate dispune
suspendarea executării acestuia fără a analiza pretențiile sau
apărările pe fond și fără să administreze probele adecvate
cauzei. Totodată, este răsturnată sarcina probei, întrucât
beneficiarul actului este nevoit să dovedească legalitatea lui,
petentul nefăcând altceva decât să afirme că actul administrativ
este susceptibil de a cauza pretinse prejudicii.
Tribunalul Vrancea — Secția comercială și de contencios
administrativ și fiscal apreciază că excepția de
neconstituționalitate este neîntemeiată. Consideră că textele de
lege criticate instituie o garanție pentru persoana vătămată în
ceea ce privește eventualele pagube pe care le-ar suferi ca

MONITORUL OFICIAL AL ROMÂNIEI, PARTEA I, Nr. 495/19.VII.2010
urmare a executării unui act administrativ, iar prin stabilirea
condițiilor de admisibilitate previne și limitează eventualele
abuzuri în valorificarea acestui drept.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 14 și art. 15 din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, modificată
prin Legea nr. 262/2007 pentru modificarea și completarea Legii
contenciosului administrativ nr. 554/2004, publicată în Monitorul
Oficial al României, Partea I, nr. 510 din 30 iulie 2007, care au
următorul cuprins:
— Art.14: ă(1) În cazuri bine justificate și pentru prevenirea
unei pagube iminente, după sesizarea, în condițiile art. 7, a
autorității publice care a emis actul sau a autorității ierarhic
superioare, persoana vătămată poate să ceară instanței
competente să dispună suspendarea executării actului
administrativ unilateral până la pronunțarea instanței de fond. În
cazul în care persoana vătămată nu introduce acțiunea în
anularea actului în termen de 60 de zile, suspendarea încetează
de drept și fără nicio formalitate.
(2) Instanța soluționează cererea de suspendare, de urgență
și cu precădere, cu citarea părților.
(3) Când în cauză este un interes public major, de natură a
perturba grav funcționarea unui serviciu public administrativ,
cererea de suspendare a actului administrativ normativ poate fi
introdusă și de Ministerul Public, din oficiu sau la sesizare,
prevederile alin. (2) aplicându-se în mod corespunzător.
(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.

5

(5) În ipoteza în care se emite un nou act administrativ cu
același conținut ca și cel suspendat de către instanță, acesta
este suspendat de drept. În acest caz nu este obligatorie
plângerea prealabilă.
(6) Nu pot fi formulate mai multe cereri de suspendare
succesive pentru aceleași motive.
(7) Suspendarea executării actului administrativ are ca efect
încetarea oricărei forme de executare, până la expirarea duratei
suspendării.”
— Art. 15: ă(1) Suspendarea executării actului administrativ
unilateral poate fi solicitată de reclamant, pentru motivele
prevăzute la art. 14, și prin cererea adresată instanței
competente pentru anularea, în tot sau în parte, a actului atacat.
În acest caz, instanța poate dispune suspendarea actului
administrativ atacat, până la soluționarea definitivă și irevocabilă
a cauzei. Cererea de suspendare se poate formula odată cu
acțiunea principală sau printr-o acțiune separată, până la
soluționarea acțiunii în fond.
(2) Dispozițiile art. 14 alin. (2)—(7) se aplică în mod
corespunzător.
(3) Hotărârea dată cererii de suspendare este executorie de
drept, iar introducerea recursului, potrivit art. 14 alin. (4), nu
suspendă executarea.
(4) În ipoteza admiterii acțiunii de fond, măsura suspendării,
dispusă în condițiile art. 14, se prelungește de drept până la
soluționarea definitivă și irevocabilă a cauzei, chiar dacă
reclamantul nu a solicitat suspendarea executării actului
administrativ în temeiul alin. (1).”
În opinia autorului excepției de neconstituționalitate, textele
de lege criticate contravin următoarelor dispoziții din Legea
fundamentală: art. 16 alin. (2) care prevede că nimeni nu este
mai presus de lege, art. 21 alin. (3) care consacră dreptul părților
la un proces echitabil, soluționat într-un termen rezonabil, art. 24
care garantează dreptul la apărare, art. 45 privind libertatea
economică și art. 135 referitor la economia României.
Examinând excepția de neconstituționalitate, Curtea observă
că s-a mai pronunțat asupra prevederilor de lege ce formează
obiectul acesteia, prin raportare la aceleași texte constituționale
și din perspectiva unor critici similare. Prin mai multe decizii,
dintre care pot fi amintite Decizia nr. 804 din 27 septembrie
2007, publicată în Monitorul Oficial al României, Partea I, nr. 715
din 23 octombrie 2007, sau Decizia nr. 939 din 19 decembrie
2006, publicată în Monitorul Oficial al României, Partea I, nr. 74
din 31 ianuarie 2007, Curtea a statuat că textele de lege sunt
constituționale, necontravenind dispozițiilor din Legea
fundamentală invocate și de autorul prezentei excepții.
Întrucât nu au intervenit elemente noi, care să justifice
reconsiderarea jurisprudenței amintite, soluția pronunțată prin
deciziile enumerate mai sus și argumentele pe care aceasta s-a
bazat își mențin valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 14 și art. 15 din Legea contenciosului administrativ
nr. 554/2004, excepție ridicată de Societatea Comercială ăInterobert Express” — S.R.L. din Tulnici în Dosarul nr. 2.459/91/2009 al
Tribunalului Vrancea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Valentina Bărbățeanu

6

MONITORUL OFICIAL AL ROMÂNIEI, PARTEA I, Nr. 495/19.VII.2010
CURTEA CONSTITUȚIONALĂ

D E C I Z I A Nr. 744
din 1 iunie 2010

referitoare la excepția de neconstituționalitate a dispozițiilor art. 215 alin. 3 și 4 din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 3 și 4 din Codul penal, excepție
ridicată de Ioan Burac în Dosarul nr. 10.781/118/2008 al
Tribunalului Constanța — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 24 noiembrie 2009, pronunțată în Dosarul
nr. 10.781/118/2008, Tribunalul Constanța — Secția penală
a sesizat Curtea Constituțională cu excepția de
neconstituționalitate a prevederilor art. 215 alin. 3 și 4 din
Codul penal, excepție ridicată de Ioan Burac în dosarul de mai
sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 11 și 20 raportate la art. 1 din
Protocolul nr. 4 adițional la Convenția pentru apărarea
drepturilor omului și a libertăților fundamentale, precum și ale
art. 45 și art. 135 alin. (2) lit. a) din Constituția României,
deoarece nesocotesc libertatea comerțului, libertatea
contractuală și, în același timp, instituie o sancțiune penală în
condițiile în care eroarea contractuală sau neîndeplinirea unei
obligații contractuale nu poate fi sancționată decât prin aplicarea
de sancțiuni civile.
Tribunalul Constanța — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.

C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 3 și 4 din Codul penal — Înșelăciunea ,
care au următorul conținut:
ăInducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără aceasta eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia sau
acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 215 din 14 aprilie 2005, publicată
în Monitorul Oficial al României, Partea I, nr. 478 din 7 iunie
2005, Curtea Constituțională a respins ca neîntemeiată excepția
de neconstituționalitate a dispozițiilor art. 215 alin. 3 și 4 din
Codul penal, statuând că atât alin. 3, cât și alin. 4 al art. 215 din
Codul penal incriminează înșelăciunea ca o gravă faptă
antisocială contra patrimoniului, constând în înșelarea încrederii
participanților la raporturile juridice patrimoniale, fapt absolut
intolerabil în cadrul acestora. De altfel, în toate sistemele de
drept înșelăciunea ori escrocheria este o faptă incriminată și
sever sancționată.
De asemenea, elementul material al infracțiunii de
înșelăciune are drept premisă o acțiune și, respectiv, o omisiune
care induce cocontractantul într-o eroare determinantă la
încheierea ori executarea actului. Dacă eroarea nu ar fi existat,
contractul nu s-ar fi încheiat sau executat în condițiile respective.
Prin urmare, nu poate fi confundată infracțiunea de înșelăciune
cu neexecutarea unei obligații contractuale.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 495/19.VII.2010

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 3 și 4 din Codul penal, excepție ridicată de Ioan Burac
în Dosarul nr. 10.781/118/2008 al Tribunalul Constanța — Secția penală.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 745
din 1 iunie 2010

referitoare la excepția de neconstituționalitate a dispozițiilor art. 215 alin. 1, 2 și 5 din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Marinela Mincă
Afrodita Laura Tutunaru

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 1, 2 și 5 din Codul penal, excepție
ridicată de Constantin Răcean în Dosarul nr. 2.997/85/2006 al
Curții de Apel Alba Iulia — Secția penală.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2009, pronunțată în Dosarul
nr. 2.997/85/2006, Curtea de Apel Alba Iulia – Secția penală
a sesizat Curtea Constituțională cu excepția de
neconstituționalitate a prevederilor art. 215 alin. 1, 2 și 5 din
Codul penal, excepție ridicată de Constantin Răcean în dosarul
de mai sus.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 16, 21, 24, 45, art. 135
alin. (2), art. 11 alin. (2), art. 20 raportat la art. 6 din Convenția
pentru apărarea drepturilor omului și a libertăților fundamentale,
art. 4 din Protocolul nr. 7 adițional la Convenție, art. 11 din Pactul
internațional cu privire la drepturile civile și politice, precum și
art. 1 și 10 din Declarația Universală a Drepturilor Omului,
deoarece în actuala reglementare părțile nu au posibilitatea să

se împace, să-și retragă plângerea sau să apeleze la alte
modalități de stingere amiabilă a procesului.
De asemenea, este nesocotită și libertatea comerțului prin
aceea că se instituie o sancțiune penală, cu toate că
neîndeplinirea unei obligații contractuale nu poate fi sancționată
decât pe plan civil.
Prevederile art. 215 alin. 5 din Codul penal mai afectează și
dispozițiile constituționale ale art. 53 prin aceea că se înfrânge
principiul proporționalității, deoarece pedeapsa cu închisoare de
la 10 la 20 de ani este prea mare pentru o pagubă materială de
peste 200.000 lei.
În sfârșit, autorul mai arată că se încalcă egalitatea în
drepturi și dreptul la un proces echitabil, întrucât textul stabilește
încadrarea juridică a faptei și răspunderea penală în funcție de
întinderea prejudiciului cauzat persoanei vătămate prin
infracțiune, în condițiile în care repararea acestui prejudiciu se
înfăptuiește pe baza regulilor de drept civil și constituie obiectul
acțiunii civile care este alăturată acțiunii penale în cadrul
procesului penal, neputând influența răspunderea penală a
autorului prejudiciului.
Curtea de Apel Alba Iulia — Secția penală opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

8

MONITORUL OFICIAL AL ROMÂNIEI, PARTEA I, Nr. 495/19.VII.2010

precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 1, 2 și 5 din Codul penal —
Înșelăciunea, care au următorul conținut:
ăInducerea în eroare a unei persoane, prin prezentarea ca
adevărată a unei fapte mincinoase sau ca mincinoasă a unei
fapte adevărate, în scopul de a obține pentru sine sau pentru
altul un folos material injust și dacă s-a pricinuit o pagubă, se
pedepsește cu închisoare de la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.
[...] Înșelăciunea care a avut consecințe deosebit de grave se
pedepsește cu închisoare de la 10 la 20 de ani și interzicerea
unor drepturi.”
Examinând excepția de neconstituționalitate, Curtea
constată că, prin Decizia nr. 173 din 4 noiembrie 1999, publicată
în Monitorul Oficial al României, Partea I, nr. 624 din
21 decembrie 1999, a rezolvat cu valoare de principiu aspecte
similare. Cu acel prilej, Curtea a reținut că art. 215 din Codul
penal incriminează înșelăciunea ca o gravă faptă antisocială
contra patrimoniului, constând în înșelarea încrederii
participanților la raporturile juridice patrimoniale, fapt absolut
intolerabil în cadrul acestora. De altfel, în toate sistemele de
drept înșelăciunea ori escrocheria este o faptă incriminată și
sever sancționată.
Cu privire la încălcarea dispozițiilor constituționale ale art. 45
referitoare la Libertatea economică și ale art. 135 alin. (2) lit. a)
referitoare la asigurarea de către statul român a libertății
comerțului, Curtea reține că, așa cum rezultă din chiar conținutul

textului criticat, elementul material al infracțiunii de înșelăciune
are drept premisă o acțiune și, respectiv, o omisiune care induce
cocontractantul într-o eroare determinantă la încheierea ori
executarea actului. Dacă eroarea nu ar fi existat, contractul nu
s-ar fi încheiat sau executat în condițiile respective. Prin urmare,
nu poate fi confundată infracțiunea de înșelăciune cu
neexecutarea unei obligații contractuale. De aceea, invocarea
dispozițiilor constituționale menționate, precum și a celor ale
art. 11 din Pactul internațional cu privire la drepturile civile și
politice, privitoare la interzicerea sancționării penale a
neexecutării unei obligații contractuale, este total nepertinentă.
Curtea mai constată că dispozițiile art. 215 alin. 5 din Codul
penal au mai fost examinate din perspectiva unor critici similare.
În acest sens sunt, de exemplu, Decizia nr. 1.128 din
10 septembrie 2009, publicată în Monitorul Oficial al României,
Partea I, nr. 679 din 9 octombrie 2009, Decizia nr. 1.051 din
9 octombrie 2008, publicată în Monitorul Oficial al României,
Partea I, nr. 767 din 14 noiembrie 2008, Decizia nr. 709 din
19 octombrie 2006, publicată în Monitorul Oficial al României,
Partea I, nr. 905 din 7 noiembrie 2006.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor se mențin, fiind valabile și în ceea ce
privește dispozițiile art. 215 alin. 1 și 2 din Codul penal. De altfel,
și cu privire la constituționalitatea acestui din urmă text legal
Curtea s-a mai pronunțat, de exemplu, prin raportare la aceleași
texte din Constituție și din documentele internaționale invocate
și în prezenta cauză. În acest sens sunt, de exemplu, Decizia
nr. 403 din 16 mai 2006, publicată în Monitorul Oficial al
României, Partea I, nr. 526 din 19 iunie 2006, sau Decizia
nr. 679 din 11 septembrie 2007, publicată în Monitorul Oficial al
României, Partea I, nr. 698 din 16 octombrie 2007.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 1, 2 și 5 din Codul penal, excepție ridicată de
Constantin Răcean în Dosarul nr. 2.997/85/2006 al Curții de Apel Alba Iulia — Secția penală.
Definitivă și general obligatorie.
Pronunțată în ședința publică din data de 1 iunie 2010.

PREȘEDINTE,

ION PREDESCU
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 752
din 1 iunie 2010

referitoare la excepția de neconstituționalitate a dispozițiilor art. 1 alin. (1) și (2)
și ale art. 2 alin. (1) lit. c) din Legea contenciosului administrativ nr. 554/2004
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean

— președinte
— judecător
— judecător
— judecător
— judecător
— judecător

Simona Ricu
— procuror
Claudia-Margareta Krupenschi — magistrat-asistent
Pe rol se află soluționarea excepției de neconstituționalitate
a dispozițiilor art. 1 alin. (1) și (2) și ale art. 2 alin. (1) lit. c) din
Legea contenciosului administrativ nr. 554/2004, excepție

MONITORUL OFICIAL AL ROMÂNIEI, PARTEA I, Nr. 495/19.VII.2010
ridicată de Consiliul Județean Satu Mare în Dosarul
nr. 3.913/83/2009 al Tribunalului Satu Mare — Secția comercială
și contencios administrativ.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 15 decembrie 2009, pronunțată în
Dosarul nr. 3.913/83/2009, Tribunalul Satu Mare — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și (2) și ale art. 2 alin. (1) lit. c) din
Legea contenciosului administrativ nr. 554/2004.
Excepția a fost ridicată de Consiliul Județean Satu Mare
într-o cauză având ca obiect soluționarea unei acțiuni privind
anularea unui act administrativ.
În motivarea excepției de neconstituționalitate se susține
că votul exprimat indirect pentru alegerea viceprimarilor și a
vicepreședinților consiliilor județene reprezintă un act al aleșilor
locali și, din această perspectivă, face parte din categoria actelor
administrative supuse controlului instanței de contencios
administrativ, ceea ce contravine dreptului de vot, ce nu poate
face obiectul niciunei cenzuri.
Tribunalul Satu Mare — Secția comercială și contencios
administrativ opinează în sensul netemeiniciei excepției de
neconstituționalitate, deoarece dispozițiile de lege criticate
asigură atât ocrotirea interesului public, cât și respectarea
interesului privat al persoanei ale cărei interese legitime au fost
lezate printr-un act administrativ al unei autorități publice.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, dispozițiile art. 1 alin. (1) și (2) și
ale art. 2 alin. (1) lit. c) din Legea contenciosului administrativ
nr. 554/2004, publicată în Monitorul Oficial al României, Partea I,
nr. 1.154 din 7 decembrie 2004, modificată și completată prin
art. I pct. 3 din Legea nr. 262/2007, publicată în Monitorul Oficial
al României, Partea I, nr. 510 din 30 iulie 2007. Textele legale
criticate au, în prezent, următoarea redactare:
— Art. 1 — Subiectele de sesizare a instanței : ă(1) Orice
persoană care se consideră vătămată într-un drept al său ori
într-un interes legitim, de către o autoritate publică, printr-un act
administrativ sau prin nesoluționarea în termenul legal a unei
cereri, se poate adresa instanței de contencios administrativ
competente, pentru anularea actului, recunoașterea dreptului
pretins sau a interesului legitim și repararea pagubei ce i-a fost
cauzată. Interesul legitim poate fi atât privat, cât și public.
(2) Se poate adresa instanței de contencios administrativ și
persoana vătămată într-un drept al său sau într-un interes
legitim printr-un act administrativ cu caracter individual, adresat
altui subiect de drept.”;

9

— Art. 2 — Semnificația unor termeni: ă(1) În înțelesul
prezentei legi, termenii și expresiile de mai jos au următoarele
semnificații: (...) c) act administrativ — actul unilateral cu
caracter individual sau normativ emis de o autoritate publică, în
regim de putere publică, în vederea organizării executării legii
sau a executării în concret a legii, care dă naștere, modifică sau
stinge raporturi juridice; sunt asimilate actelor administrative, în
sensul prezentei legi, și contractele încheiate de autoritățile
publice care au ca obiect punerea în valoare a bunurilor
proprietate publică, executarea lucrărilor de interes public,
prestarea serviciilor publice, achizițiile publice; prin legi speciale
pot fi prevăzute și alte categorii de contracte administrative
supuse competenței instanțelor de contencios administrativ;”.
Aceste dispoziții legale sunt criticate prin coroborare cu cele
ale art. 2 alin. (3) din Legea nr. 393/2004 privind Statutul aleșilor
locali, publicată în Monitorul Oficial al României, Partea I, nr. 912
din 7 octombrie 2004, modificate prin art. 79 pct. 1 din titlul IV din
Legea nr. 35/2008 pentru alegerea Camerei Deputaților și a
Senatului și pentru modificarea și completarea Legii nr. 67/2004
pentru alegerea autorităților administrației publice locale, a Legii
administrației publice locale nr. 215/2001 și a Legii nr. 393/2004
privind Statutul aleșilor locali, publicată în Monitorul Oficial al
României, Partea I, nr. 196 din 13 martie 2008. Acestea prevăd
următoarele: ă(3) Viceprimarii și vicepreședinții consiliilor
județene sunt aleși prin vot secret indirect, potrivit prevederilor
Legii administrației publice locale nr. 215/2001, republicată.”
Autorul excepției consideră că textele de lege menționate
încalcă prevederile art. 36 — ăDreptul de vot” din Constituție.
Analizând excepția de neconstituționalitate, Curtea
Constituțională constată că, potrivit susținerilor autorului
excepției, manifestarea constând în votul indirect exprimat
pentru alegerea viceprimarului sau a vicepreședintelui consiliului
județean este supusă controlului de contencios administrativ,
exercitat în baza art. 1 alin. (1) și (2) și ale art. 2 alin. (1) lit. c)
din Legea contenciosului administrativ nr. 554/2004, dispoziții
apreciate ca fiind contrare dreptului de vot, ce nu poate fi supus
niciunei ingerințe sau cenzuri.
Curtea constată că asemenea critici de neconstituționalitate
nu pot fi reținute, acestea pornind de la o interpretare eronată a
dispozițiilor constituționale și legale în discuție. Autorul excepției
face o confuzie între dreptul de vot, consacrat de art. 36 din
Constituție, ca drept fundamental, și modalitățile de alegere —
vot direct sau vot indirect — a unor autorități publice locale, în
condițiile legii.
Caracterul direct al votului este de esența reprezentativității
democratice moderne, în care cetățenii își exprimă în mod direct
și personal opțiunea pentru un anumit candidat propus în
alegeri. În cazul votului indirect, la alegerea efectivă a
reprezentanților participă un număr mai mic de alegători în
funcție de modul de alegere prevăzut de lege. În cauza de față,
legiuitorul a stabilit că ăviceprimarii și vicepreședinții consiliilor
județene sunt aleși prin vot secret indirect, potrivit prevederilor
Legii administrației publice locale nr. 215/2001, republicată”.
Astfel, potrivit art. 101 alin. (1) din Legea administrației
publice locale nr. 215/2001, consiliul județean alege dintre
membrii săi 2 vicepreședinți, iar conform alin. (3) al aceluiași
articol din aceeași lege, eliberarea din funcție a vicepreședinților
consiliului județean se face cu votul secret al majorității
consilierilor în funcție, la propunerea a cel puțin unei treimi din
rândul acestora, consacrat într-o hotărâre adoptată în acest
sens.
Această hotărâre este supusă controlului de contencios
administrativ sub aspectul legalității sale și nu votul indirect, ca
act pe care consilierii îl exprimă, în îndeplinirea atribuției
conferite de lege, concretizat în acea hotărâre.
Asupra motivelor care au condus la eliberarea din funcția de
vicepreședinte al consiliului județean a autorului excepției,
precum și asupra procedurii în care s-a luat hotărârea atacată,
acestea excedează ariei de competență a Curții Constituționale,
instanța de judecată învestită cu această cauză urmând să
decidă.

10

MONITORUL OFICIAL AL ROMÂNIEI, PARTEA I, Nr. 495/19.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) și (2) și ale art. 2 alin. (1) lit. c) din Legea
contenciosului administrativ nr. 554/2004, excepție ridicată de Consiliul Județean Satu Mare în Dosarul nr. 3.913/83/2009 al
Tribunalului Satu Mare — Secția comercială și contencios administrativ.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 753
din 1 iunie 2010

referitoare la excepția de neconstituționalitate a dispozițiilor art. 14 alin. (4) și ale art. 15 alin. (2)
din Legea contenciosului administrativ nr. 554/2004
Ion Predescu
Nicolae Cochinescu
Aspazia Cojocaru
Acsinte Gaspar
Petre Lăzăroiu
Augustin Zegrean
Simona Ricu
Claudia-Margareta Krupenschi

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (4) și ale art. 15 alin. (2) din Legea
contenciosului administrativ nr. 554/2004, excepție ridicată de
Consiliul Județean Satu Mare în Dosarul nr. 3.693/83/2009 al
Tribunalului Satu Mare — Secția comercială și contencios
administrativ.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 10 decembrie 2010, pronunțată în
Dosarul nr. 3.693/83/2009, Tribunalul Satu Mare — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. 14 alin. (4) și ale art. 15 alin. (2) din Legea
contenciosului administrativ nr. 554/2004.
Excepția a fost ridicată de Consiliul Județean Satu Mare
într-o cauză de contencios administrativ având ca obiect
emiterea unei ordonanțe președințiale.
În motivarea excepției de neconstituționalitate autorul
acesteia susține că textele de lege criticate nu dau eficiență
dreptului la exercitarea căilor de atac, deoarece recursul
formulat împotriva hotărârii de admitere a unei cereri de

suspendare a executării unui act administrativ nu este suspensiv
de executare, astfel că măsura vremelnică, cu caracter de
urgență, ce constă în suspendarea actului, poate subzista o
perioadă îndelungată de timp (în raport cu realitățile din sistemul
judiciar din România, între 4 și 8 luni) și afectează, astfel,
caracterul efectiv al căii de atac respective.
Tribunalul Satu Mare — Secția comercială și contencios
administrativ apreciază că excepția de neconstituționalitate
este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și formula punctele de vedere cu privire la
excepția de neconstituționalitate ridicată.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere, cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 14 alin. (4) și ale art. 15 alin. (2) din Legea
contenciosului administrativ nr. 554/2004, publicată în Monitorul
Oficial al României, Partea I, nr. 1.154 din 7 decembrie 2004,
astfel cum au fost modificate și completate prin art. I pct. 20 și
21 din Legea nr. 262/2007 pentru modificarea și completarea
Legii contenciosului administrativ nr. 554/2004, publicată în

MONITORUL OFICIAL AL ROMÂNIEI, PARTEA I, Nr. 495/19.VII.2010
Monitorul Oficial al României, Partea I, nr. 510 din 30 iulie 2007.
Textele de lege criticate au următorul conținut:
— Art. 14 alin. (4) — Suspendarea executării actului:
ă(4) Hotărârea prin care se pronunță suspendarea este
executorie de drept. Ea poate fi atacată cu recurs în termen de
5 zile de la comunicare. Recursul nu este suspensiv de
executare.”;
— Art. 15 — Solicitarea suspendării prin acțiunea principală:
ă(2) Dispozițiile art. 14 alin. (2)—(7) se aplică în mod
corespunzător.”
Autorul excepției consideră că textele de lege pre-citate
contravin dispozițiilor constituționale ale art. 129 — Folosirea
căilor de atac.
Analizând excepția de neconstituționalitate, Curtea
Constituțională constată că aceasta urmează să fie respinsă ca
neîntemeiată.
Faptul că recursul nu este suspensiv de executare nu
lipsește de eficiență această cale de atac. Recursul reprezintă
acel mijloc legal care constă în posibilitatea sesizării unei
instanțe judecătorești de grad superior în vederea verificării
temeiniciei și legalității unei hotărâri judecătorești, fără ca
trăsătura esențială a acestuia să fie suspendarea de drept a

11

executării. Așadar, nu se poate susține încălcarea prevederilor
art. 129 din Constituție, referitoare la folosirea căilor de atac.
În ceea ce privește contextul reglementării dispozițiilor art. 14
alin. (4) și ale art. 15 alin. (2) din Legea contenciosului
administrativ nr. 554/2004, criticate, Curtea constată că lipsirea
recursului de efectul suspensiv este pe deplin justificată prin
natura cauzelor supuse soluționării și prin faptul că, potrivit
art. 14 alin. (1) din lege, suspendarea executării actului
administrativ contestat este dispusă de instanța judecătorească
ăîn cazuri bine justificate și pentru prevenirea unei pagube
iminente”. Necesitatea și importanța acordării acestei
suspendări a executării sunt demonstrate și de faptul că, în
conformitate cu alin. (2) al aceluiași articol 14, ăinstanța
soluționează cererea de suspendare, de urgență și cu
precădere, cu citarea părților”, precum și de aceea că hotărârea
prin care se pronunță suspendarea este executorie de drept.
Mai mult, simpla introducere a recursului, cu efectul suspendării
de drept a hotărârii de suspendare a executării actului, ar putea
deschide calea unor abuzuri ori ar încuraja uzitarea acestei căi
de atac cu rea intenție sau în sens șicanatoriu și, oricum, ar lipsi
de rațiune și finalitate prevederile art. 14 și ale art. 15 din Legea
nr. 554/2004, care reglementează suspendarea executării
actului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (4) și ale art. 15 alin. (2) din Legea contenciosului
administrativ nr. 554/2004, excepție ridicată de Consiliul Județean Satu Mare în Dosarul nr. 3.693/83/2009 al Tribunalului Satu
Mare — Secția comercială și contencios administrativ.
Definitivă și general obligatorie.
Pronunțată în ședința publică din data de 1 iunie 2010.
PREȘEDINTE,

ION PREDESCU
Magistrat-asistent,
Claudia-Margareta Krupenschi

CURTEA CONSTITUȚIONALĂ

D E C I Z I A Nr. 786
din 3 iunie 2010

referitoare la excepția de neconstituționalitate a dispozițiilor art. 68 alin. (1) și (3)
din Legea nr. 567/2004 privind statutul personalului auxiliar de specialitate
al instanțelor judecătorești și al parchetelor de pe lângă acestea
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 68 alin. (1) și (3) din Legea nr. 567/2004 privind

statutul personalului auxiliar de specialitate al instanțelor
judecătorești și al parchetelor de pe lângă acestea, excepție
ridicată de Ioana Cîrstinoiu în Dosarul nr. 992/115/2008 al Curții
de Apel Timișoara — Secția litigii de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca inadmisibilă,
arătând că, în realitate, autorul excepției solicită modificarea și
completarea dispozițiilor de lege criticate, ceea ce excedează
competenței instanței de contencios constituțional.

12

MONITORUL OFICIAL AL ROMÂNIEI, PARTEA I, Nr. 495/19.VII.2010
C U R T E A,

având în vedere actele și lucrările dosarului, constată
următoarele:
Prin Încheierea din 25 noiembrie 2009, pronunțată în Dosarul
nr. 992/115/2008, Curtea de Apel Timișoara — Secția litigii
de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 68 alin. (1) și (3) din Legea nr. 567/2004
privind statutul personalului auxiliar de specialitate al
instanțelor judecătorești și al parchetelor de pe lângă
acestea. Excepția a fost ridicată de Ioana Cîrstinoiu cu prilejul
soluționării contestației formulate împotriva deciziei de
pensionare.
În motivarea excepției de neconstituționalitate autorul
acesteia susține, în esență, că textele de lege criticate instituie
un tratament discriminatoriu, întrucât iau în considerare la
calculul vechimii în funcție doar funcțiile prevăzute de art. 68
alin. (3) din Legea nr. 567/2004. În acest sens, arată că o parte
din stagiul de cotizare l-a realizat ca grefier, iar o parte ca
asistent judiciar și consilier juridic. Ultimele două funcții sunt
luate în considerare la stabilirea vechimii în muncă și a vechimii
în magistratură, dar nu și la stabilirea vechimii în funcție în
sensul art. 68 alin. (3) din Legea nr. 567/2004. Consideră că
diferența de tratament juridic al personalului din sistemul justiției,
întemeiată pe criteriul nivelului studiilor, este injustă, fiind de
neconceput ca perfecționarea și promovarea în profesie să
conducă la pierderea unor drepturi pe care le-ar fi avut dacă
rămânea la nivelul inferior de pregătire profesională.
Curtea de Apel Timișoara — Secția litigii de muncă și
asigurări sociale consideră că excepția de neconstituționalitate
este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul consideră că excepția de neconstituționalitate nu
este întemeiată. În acest sens, arată că pensia de serviciu
reprezintă o categorie specială de pensie, acordată pe baza
unor criterii precis și limitativ prevăzute de lege. Legiuitorul este
liber să stabilească aceste criterii, fără ca prin aceasta să se
considere că s-a încălcat principiul constituțional al egalității în
drepturi, dat fiind că situațiile distincte în care se află diferitele
categorii de persoane justifică instituirea unui tratament juridic
diferențiat. Având în vedere că autorul excepției nu se află în
aceeași situație juridică cu persoanele enumerate la art. 68
alin. (1), (3) și (6) din Legea nr. 567/2004 nici din punctul de
vedere al vechimii și nici sub aspectul funcțiilor îndeplinite,
consideră că prevederile legale criticate sunt neîntemeiate.
Președinții celor două Camere ale Parlamentului și
Avocatul Poporului nu au comunicat punctele de vedere
solicitate cu privire la excepția de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile

procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 68 alin. (1) și (3) din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea, publicată în
Monitorul Oficial al României, Partea I, nr. 1.197 din
14 decembrie 2004, cu modificările și completările ulterioare.
Art. 68 alin. (1) și (3): ă(1) Personalul auxiliar de specialitate
al instanțelor judecătorești și al parchetelor de pe lângă acestea,
astfel cum este prevăzut la art. 3 alin. (1), cu o vechime de cel
puțin 25 de ani în specialitate, beneficiază, la împlinirea vârstei
de 60 de ani, de pensie de serviciu, în cuantum de 80% din baza
de calcul reprezentată de salariul de bază brut lunar și sporurile
avute în ultima lună de activitate înainte de data pensionării. [...]
(3) Personalul auxiliar de specialitate al instanțelor
judecătorești și parchetelor de pe lângă acestea se poate
pensiona la cerere înainte de împlinirea vârstei de 60 de ani și
beneficiază de pensia prevăzută la alin. (1), dacă are o vechime
în funcție de cel puțin 25 de ani. Constituie vechime în funcție
perioada în care personalul auxiliar de specialitate al instanțelor
judecătorești și al parchetelor de pe lângă acestea a îndeplinit
în cadrul instanțelor judecătorești și parchetelor de pe lângă
acestea funcția de: grefier, grefier statistician, grefier
documentarist, grefier informatician, grefier arhivar, grefier
registrator, grefier dactilograf, grefier analist programator,
informatician, secretar, secretar ajutor, secretar dactilograf,
dactilograf, arhivar, registrator, arhivar-registrator, executor
judecătoresc.”
Autorul excepției consideră că aceste texte de lege sunt
contrare dispozițiilor art. 16 alin. (1) și (2) din Constituție
referitoare la egalitatea în drepturi.
Examinând excepția de neconstituționalitate, Curtea
constată că Legea nr. 567/2004 reglementează, prin conținutul
său, statutul personalului auxiliar de specialitate al instanțelor
judecătorești și al parchetelor de pe lângă acestea. În acest
context, au fost prevăzute drepturi specifice pentru această
categorie de personal, așa cum este și posibilitatea de a obține
pensie de serviciu, în condițiile stabilite de art. 68 din același act
normativ. Aceste condiții se referă la vârstă și vechimea în
funcție. Autorul excepției este nemulțumit că, la calculul vechimii,
nu sunt avute în vedere și alte funcții, așa cum este cea de
consilier juridic sau asistent judiciar.
Curtea constată, așadar, că este avută în vedere o omisiune
legislativă, autorul excepției solicitând extinderea incidenței
textelor de lege criticate și cu privire la alte categorii sociale,
care se află, însă, într-o situație diferită de cea a persoanelor la
care se referă Legea nr. 567/2004 în ansamblul său și art. 68 din
această lege, în particular. O astfel de intervenție legislativă
excedează însă competenței instanței de contencios
constituțional, care, potrivit art. 2 alin. (3) din Legea nr. 47/1992,
nu poate modifica ori completa textele de lege deduse
controlului său.

MONITORUL OFICIAL AL ROMÂNIEI, PARTEA I, Nr. 495/19.VII.2010

13

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 68 alin. (1) și (3) din Legea nr. 567/2004
privind statutul personalului auxiliar de specialitate al instanțelor judecătorești și al parchetelor de pe lângă acestea, excepție
ridicată de Ioana Cîrstinoiu în Dosarul nr. 992/115/2008 al Curții de Apel Timișoara — Secția litigii de muncă și asigurări sociale.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 791
din 3 iunie 2010

referitoare la excepția de neconstituționalitate a prevederilor art. 18 alin. 4
din Legea cetățeniei române nr. 21/1991
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 18 alin. 4 din Legea cetățeniei române
nr. 21/1991, excepție ridicată de Davidai Elyakim în Dosarul
nr. 4.464/2/2008 al Înaltei Curți de Casație și Justiție — Secția
de contencios administrativ și fiscal.
La apelul nominal răspunde, pentru autorul excepției, domnul
Emil Bivolaru, avocat, membru al Baroului București, în calitate
de apărător ales cu delegație depusă la dosar. Se constată lipsa
celorlalte părți, față de care procedura de citare a fost legal
îndeplinită.
Magistratul-asistent învederează Curții că partea Ministerul
Justiției a transmis la dosar un punct de vedere asupra excepției
de neconstituționalitate, prin care arată că dispozițiile art. 18
alin. 4 din Legea cetățeniei române nr. 21/1991 nu mai sunt în
vigoare în forma criticată de autorul excepției, astfel că aceasta
a devenit inadmisibilă și solicită respingerea sa ca atare.
Cauza fiind în stare de judecată, președintele Curții acordă
cuvântul reprezentantului autorului excepției. Acesta precizează
că, ulterior sesizării Curții Constituționale, textul de lege ce
formează obiectul excepției a fost modificat în așa fel încât
situația care stătea la baza criticii de neconstituționalitate nu mai
subzistă. Ca urmare, Curtea nu va putea, potrivit jurisprudenței
sale, decât să procedeze la respingerea ca devenită inadmisibilă
a excepției de neconstituționalitate.
Reprezentantul Ministerului Public pune concluzii de
respingere a excepției ca devenită inadmisibilă, aceasta fiind
consecința modificării prevederilor cuprinse în art. 18 alin. 4 din

Legea cetățeniei române nr. 21/1991, care, în prezent, are o
redactare diferită față de cea criticată de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 20 noiembrie 2009, pronunțată în Dosarul
nr. 4.464/2/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 18 alin. 4 din Legea cetățeniei române
nr. 21/1991. Excepția de neconstituționalitate a fost ridicată de
Davidai Elyakim într-o cauză având ca obiect anularea Ordinului
ministrului justiției prin care a fost respinsă cererea formulată de
acesta în vederea obținerii cetățeniei române.
În motivarea excepției de neconstituționalitate autorul
acesteia susține, în esență, că prevederile de lege criticate
suprimă orice cale de atac împotriva hotărârii pronunțate de
prima instanță, ceea ce reprezintă o îngrădire a dreptului de
acces liber la justiție, care nu este justificată de existența
condițiilor în care art. 53 din Constituție permite restrângerea
exercițiului unor drepturi sau al unor libertăți.
Înalta Curte de Casație și Justiție — Secția de contencios
administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile art. 18 alin. 4
din Legea cetățeniei române nr. 21/1991 sunt constituționale,
necontravenind niciunuia dintre textele din Legea fundamentală
invocate de autorul excepției.

14

MONITORUL OFICIAL AL ROMÂNIEI, PARTEA I, Nr. 495/19.VII.2010

Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile avocatului ales, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie,
potrivit încheierii de sesizare, art. 18 alin. 4 din Legea cetățeniei
române nr. 21/1991, republicată în Monitorul Oficial al României,
Partea I, nr. 98 din 6 martie 2000. La data la care excepția a fost
ridicată, 9 octombrie 2009, textul de lege criticat avea următorul
cuprins:
— Art. 18 alin. 4: ăOrdinul poate fi atacat, în termen de 15 zile
de la data comunicării, la secția de contencios administrativ a
curții de apel de la domiciliul sau, după caz, reședința
solicitantului. Dacă solicitantul nu are domiciliul sau reședința în
România, ordinul poate fi atacat, în același termen, la secția de
contencios administrativ a Curții de Apel București. Hotărârea
curții de apel este definitivă și irevocabilă.”
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 1 alin. (3) care stabilește că România este
stat de drept, democratic și social, menționând valorile supreme
garantate în cadrul acestuia, art. 11 referitor la raportul dintre
dreptul internațional și dreptul intern, art. 16 alin. (1) și (2) care
consacră principiul egalității cetățenilor în fața legii, art. 20
referitor la interpretarea și aplicarea tratatelor internaționale
privind drepturile omului, art. 21 care consacră dreptul de acces
liber la justiție și dreptul părților la un proces echitabil și la
soluționarea cauzelor într-un termen rezonabil, art. 52 alin. (1)
privind dreptul persoanei vătămate de o autoritate publică,
art. 53 privind restrângerea exercițiului unor drepturi sau al unor

libertăți, art. 126 alin. (1) și (6) privind realizarea justiției prin
Înalta Curte de Casație și Justiție și prin celelalte instanțe
judecătorești prevăzute în lege și garantarea controlului
judecătoresc al actelor administrative și art. 129 referitor la
folosirea căilor de atac.
Examinând excepția de neconstituționalitate, Curtea observă
că, ulterior sesizării Curții Constituționale cu soluționarea
acesteia, textul de lege criticat a fost modificat prin Legea
nr. 354/2009 privind aprobarea Ordonanței de urgență a
Guvernului nr. 36/2009 pentru modificarea și completarea Legii
cetățeniei române nr. 21/1991, publicată în Monitorul Oficial al
României, Partea I, nr. 781 din 16 noiembrie 2009. În prezent,
dispozițiile art. 18 alin. 4 din Legea cetățeniei române
nr. 21/1991 au următoarea redactare: ăOrdinul de respingere a
cererii de acordare sau redobândire a cetățeniei române poate
fi atacat, în termen de 15 zile de la data comunicării, la Curtea
de Apel București, Secția contencios administrativ. Hotărârea
curții de apel este definitivă și poate fi supusă recursului la secția
de contencios administrativ a Înaltei Curți de Casație și Justiție.”
Curtea constată că, prin noua redactare a textului de lege
criticat, a fost înlăturat caracterul irevocabil al hotărârii
pronunțate de instanța de contencios administrativ competentă
să soluționeze acțiunea introdusă în vederea anulării ordinului
emis de președintele Autorității Naționale pentru Cetățenie, prin
care acesta a respins cererea de acordare sau redobândire a
cetățeniei române.
Prin Decizia nr. III din 31 octombrie 1995, publicată în
Monitorul Oficial al României, Partea I, nr. 259 din 9 noiembrie
1995, Plenul Curții Constituționale a statuat, cu valoare de
principiu, că, ăîn cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale, în noua sa redactare, numai dacă soluția legislativă din
legea sau ordonanța modificată este, în principiu, aceeași cu
cea dinaintea modificării”. Or, în cauza de față, legiuitorul a ales
o formulă de reglementare care nu păstrează soluția normativă
pe care autorul excepției a criticat-o. În aceste condiții, excepția
de neconstituționalitate a dispozițiilor art. 18 alin. 4 din Legea
cetățeniei române nr. 21/1991 a devenit inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 18 alin. 4 din Legea cetățeniei
române nr. 21/1991, excepție ridicată de Davidai Elyakim în Dosarul nr. 4.464/2/2008 al Înaltei Curți de Casație și Justiție — Secția
de contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 495/19.VII.2010

15

CURTEA CONSTITUȚIONALĂ

D E C I Z I A Nr. 792
din 3 iunie 2010

referitoare la excepția de neconstituționalitate a prevederilor art. 311 alin. (2) teza finală
din Legea administrației publice locale nr. 215/2001
Augustin Zegrean
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Simona Ricu
Valentina Bărbățeanu

— președinte
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 311 alin. (2) teza finală din Legea
administrației publice locale nr. 215/2001, excepție ridicată de
Elena Mogoanță în Dosarul nr. 12.438/63/2008 al Curții de Apel
Craiova — Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere a excepției ca neîntemeiată, invocând
jurisprudența în materie a Curții Constituționale, concretizată în
Decizia nr. 101/2009.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2009, pronunțată în Dosarul
nr. 12.438/63/2008, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 311 alin. (2) teza finală din Legea
administrației publice locale nr. 215/2001. Excepția de
neconstituționalitate a fost ridicată de Elena Mogoanță într-o
cauză având ca obiect anularea unui act administrativ.
În motivarea excepției de neconstituționalitate autorul
acesteia susține că textul de lege criticat este neconstituțional,
ăoprind procesul după o primă fază și împiedicând partea să
exercite calea de atac a recursului”.
Curtea de Apel Craiova — Secția contencios
administrativ și fiscal apreciază că dispozițiile de lege care fac
obiectul excepției de neconstituționalitate sunt constituționale,
nefiind de natură să îngrădească accesul liber la justiție al
persoanei interesate, întrucât acesta nu presupune accesul la
toate structurile judecătorești, ci asigurarea accesului la
mijloacele procedurale prevăzute de lege.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 311 alin. (2) teza finală din Legea administrației
publice locale nr. 215/2001, republicată în Monitorul Oficial al
României, Partea I, nr. 123 din 20 februarie 2007. Art. 311 a fost
introdus în cuprinsul legii prin Ordonanța de urgență a
Guvernului nr. 20/2008 privind unele măsuri pentru organizarea
și desfășurarea alegerilor pentru autoritățile administrației
publice locale, publicată în Monitorul Oficial al României,
Partea I, nr. 177 din 7 martie 2008. Textul de lege criticat are
următoarea redactare:
— Art. 311: ă(2) Instanța de contencios administrativ se
pronunță în cel mult 30 de zile. În acest caz, procedura
prealabilă nu se mai efectuează, iar hotărârea primei
instanțe este definitivă și irevocabilă.”
În opinia autorului excepției, sunt încălcate următoarele
prevederi din Legea fundamentală: art. 21 alin. (1) și (2) care
garantează dreptul de acces liber la justiție, art. 126 alin. (1) și
(2) potrivit cărora justiția se realizează prin Înalta Curte de
Casație și Justiție și prin celelalte instanțe judecătorești stabilite
de lege, iar competența instanțelor judecătorești și procedura
de judecată sunt prevăzute numai prin lege și art. 129 referitor
la exercitarea căilor de atac împotriva hotărârilor judecătorești.
Examinând excepția de neconstituționalitate, Curtea observă
că s-a mai pronunțat asupra constituționalității prevederilor
art. 311 alin. (2) teza finală din Legea administrației publice
locale nr. 215/2001 prin Decizia nr. 101 din 20 ianuarie 2009,
publicată în Monitorul Oficial al României, Partea I, nr. 134 din
4 martie 2009. Cu acel prilej, Curtea a constatat că textul de
lege criticat este constituțional, întrucât caracterul definitiv și
irevocabil al unei hotărâri judecătorești pronunțate în prima
instanță nu este de natură să determine îngrădirea accesului
liber la justiție al persoanei interesate și nici a dreptului la un
proces echitabil. Totodată, Curtea a reținut că dreptul la două
grade de jurisdicție este, potrivit art. 2 din Protocolul nr. 7 la
Convenția pentru apărarea drepturilor omului și a libertăților
fundamentale, un drept specific materiei penale, astfel că într-un
domeniu special cum este cel electoral nu este obligatoriu ca
respectarea acestuia să fie asigurată.
Întrucât în cauza de față nu au intervenit elemente noi care
să justifice reconsiderarea acestei jurisprudențe, se impune
menținerea soluției pronunțate și a argumentelor pe care
aceasta s-a bazat.

16

MONITORUL OFICIAL AL ROMÂNIEI, PARTEA I, Nr. 495/19.VII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 311 alin. (2) teza finală din Legea administrației publice
locale nr. 215/2001, excepție ridicată de Elena Mogoanță în Dosarul nr. 12.438/63/2008 al Curții de Apel Craiova — Secția
contencios administrativ și fiscal.
Definitivă și general obligatorie.
Pronunțată în ședința publică din data de 3 iunie 2010.
PREȘEDINTE,

AUGUSTIN ZEGREAN
Magistrat-asistent,
Valentina Bărbățeanu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 495/19.VII.2010 conține 16 pagini.

Prețul: 3,20 lei

&JUYDGY|444812]
ISSN 1453—4495

