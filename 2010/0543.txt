Anul 178 (XXII) — Nr. 543

PARTEA I

LEGI, DECRETE, HOTĂRÂRI ȘI ALTE ACTE

Marți, 3 august 2010

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 999 din 8 iulie 2010 referitoare la excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 alin. (1), (2) și
(5) din Ordonanța Guvernului nr. 5/2001 privind
procedura somației de plată ......................................
Decizia nr. 1.003 din 8 iulie 2010 referitoare la excepția de
neconstituționalitate a dispozițiilor art. 15 din
Ordonanța Guvernului nr. 51/1997 privind operațiunile
de leasing și societățile de leasing ............................
Decizia nr. 1.007 din 8 iulie 2010 referitoare la excepția de
neconstituționalitate a dispozițiilor art. 283 alin. (1)
lit. e) din Legea nr. 53/2003 — Codul muncii ............
Decizia nr. 1.012 din 8 iulie 2010 referitoare la excepția de
neconstituționalitate a dispozițiilor art. 17 alin. (1) din
Ordonanța de urgență a Guvernului nr. 51/2008 privind
ajutorul public judiciar în materie civilă ......................
Decizia nr. 1.016 din 8 iulie 2010 referitoare la excepția de
neconstituționalitate a prevederilor art. 13 alin. (5) din
Ordonanța de urgență a Guvernului nr. 51/1998 privind
valorificarea unor active ale statului ..........................

742.

743.

HOTĂRÂRI ALE GUVERNULUI ROMÂNIEI
— Hotărâre privind declanșarea procedurilor de
expropriere a imobilelor proprietate privată situate pe
amplasamentul lucrării de utilitate publică ăReabilitare
DN 1 (E 68), Brașov—Sibiu, km 173+800 și
km 296+293” din cadrul Proiectului de reabilitare a
drumurilor, etapa a V-a ..............................................
— Hotărâre privind declanșarea procedurilor de
expropriere a imobilelor proprietate privată rămase de
expropriat, situate pe amplasamentul lucrării de
utilitate publică ăVarianta de ocolire Suceava” ..........

Nr.

Pagina

749.

— Hotărâre privind declanșarea procedurilor de
expropriere a imobilelor proprietate privată rămase de
expropriat, situate pe amplasamentul lucrării de
utilitate publică ăVarianta de ocolire a municipiului
Drobeta-Turnu Severin km 334+635 — km 344+254,
pe teritoriul localităților Drobeta-Turnu Severin și
Șimian din județul Mehedinți” ....................................

10–11

750.

— Hotărâre privind declanșarea procedurilor de
expropriere a imobilelor proprietate privată situate pe
amplasamentul
lucrării
de
utilitate
publică
ăModernizarea Centurii Rutiere a Municipiului
București între A1—DN 7 și DN 2—A2” ....................

11

— Hotărâre pentru înființarea, organizarea și
funcționarea Laboratorului Central Fitosanitar ..........

12–13

— Hotărâre privind schema de ajutor specific acordat
producătorilor de lapte de vacă din zonele
defavorizate ..............................................................

14–15

— Hotărâre privind completarea sublistei C din anexa
la Hotărârea Guvernului nr. 720/2008 pentru
aprobarea Listei cuprinzând denumirile comune
internaționale corespunzătoare medicamentelor de
care beneficiază asigurații, cu sau fără contribuție
personală, pe bază de prescripție medicală, în
sistemul de asigurări sociale de sănătate ..................

15

2–3

3–4

5–6
753.
6–7

755.

773.
7–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

9
119.
10

— Ordin al președintelui Agenției Naționale pentru
Resurse Minerale privind aprobarea unor licențe de
concesiune pentru explorare ......................................

16

2

MONITORUL OFICIAL AL ROMÂNIEI, PARTEA I, Nr. 543/3.VIII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 999
din 8 iulie 2010

referitoare la excepția de neconstituționalitate a dispozițiilor art. 1 alin. (1), art. 4 alin. (2), art. 6
alin. (1), (2) și (4) și art. 8 alin. (1), (2) și (5) din Ordonanța Guvernului nr. 5/2001
privind procedura somației de plată
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antonella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Doina Suliman
— magistrat-asistent-șef
Pe rol se află soluționarea excepției de neconstituționalitate
a dispozițiilor art. 1 alin. (1), art. 4 alin. (2), art. 6 alin. (1), (2) și (4)
și art. 8 alin. (1), (2) și (5) din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăFarm Iedera” — S.R.L. din Ocna Sibiului
în Dosarul nr. 1.210/85/2009 al Tribunalului Sibiu — Secția
comercială și de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Președintele acordă cuvântul reprezentantului Ministerului
Public, care, având în vedere jurisprudența în materie a Curții
Constituționale, pune concluzii de respingere a excepției de
neconstituționalitate, ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 28 octombrie 2009, pronunțată în Dosarul
nr. 1.210/85/2009, Tribunalul Sibiu — Secția comercială și
de
contencios
administrativ
a
sesizat
Curtea
Constituțională cu excepția de neconstituționalitate a
dispozițiilor art. 1 alin. (1), art. 4 alin. (2), art. 6 alin. (1), (2)
și (4) și art. 8 alin. (1), (2) și (5) din Ordonanța Guvernului
nr. 5/2001 privind procedura somației de plată.
Excepția a fost ridicată de Societatea Comercială ăFarm
Iedera” — S.R.L. din Ocna Sibiului într-o cauză având ca obiect
somație la plată.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
contrare prevederilor constituționale ale art. 16, art. 21 alin. (3),
art. 24 alin. (1) și art. 44 alin. (1), deoarece permit instanței de
judecată să soluționeze o cauză fără să își exercite obligația de
aflare a adevărului. Astfel, posibilitatea soluționării cererii
creditorului numai pe baza susținerilor subiective ale acestuia
încalcă egalitatea în drepturi, dreptul la apărare și împiedică
realizarea unui proces echitabil. Mai mult, debitorul nu poate
administra probe în apărare, astfel că nu poate dovedi
neexecutarea culpabilă a unei obligații care incumbă
creditorului. Se mai arată că taxa de timbru fixă oferă un acces
mai facil creditorului decât în situația în care ar promova cererea
pe calea dreptului comun.
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor

două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 alin. (1), (2) și (5) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001, aprobată
cu modificări și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie 2002,
cu modificările și completările ulterioare.
Textele de lege criticate au următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 4 alin. (2): ăÎn toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1), constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8 alin. (1), (2) și (5): ă(1) Împotriva ordonanței
prevăzute la art. 6 alin. (2) debitorul poate formula cererea în
anulare, în termen de 10 zile de la data înmânării sau
comunicării acesteia.

MONITORUL OFICIAL AL ROMÂNIEI, PARTEA I, Nr. 543/3.VIII.2010
(2) Cererea în anulare se soluționează de către instanța
competentă pentru judecarea fondului cauzei în primă instanță.
[...]
(5) Hotărârea prin care a fost respinsă cererea în anulare
este irevocabilă.”
Autorul excepției consideră că dispozițiile de lege criticate
contravin prevederilor constituționale cuprinse în art. 16 privind
egalitatea în drepturi, art. 21 alin. (3) privind accesul liber la
justiție și dreptul la un proces echitabil, art. 24 alin. (1) potrivit
căruia dreptul la apărare este garantat și art. 44 alin. (1) privind
dreptul de proprietate.
Examinând excepția de neconstituționalitate, Curtea
constată că s-a mai pronunțat, prin numeroase decizii, cu privire
la constituționalitatea dispozițiilor de lege criticate, prin raportare
la aceleași prevederi constituționale și cu o motivare similară.
În acest sens sunt, de exemplu, Decizia nr. 348 din
18 septembrie 2003, publicată în Monitorul Oficial al României,

3

Partea I, nr. 847 din 27 noiembrie 2003, Decizia nr. 251 din
15 iunie 2004, publicată în Monitorul Oficial al României, Partea I,
nr. 611 din 6 iulie 2004, Decizia nr. 274 din 24 iunie 2004,
publicată în Monitorul Oficial al României, Partea I, nr. 721 din
10 august 2004, Decizia nr. 116 din 16 februarie 2006, publicată
în Monitorul Oficial al României, Partea I, nr. 247 din 20 martie
2006, Decizia nr. 269 din 16 martie 2006, publicată în Monitorul
Oficial al României, Partea I, nr. 341 din 17 aprilie 2006, și
Decizia nr. 1.148 din 4 decembrie 2007, publicată în Monitorul
Oficial al României, Partea I, nr. 4 din 3 ianuarie 2008, prin care
Curtea, pentru considerentele acolo reținute, a respins ca
neîntemeiate excepțiile de neconstituționalitate.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile si în prezenta cauză.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a art. 1 alin. (1), art. 4 alin. (2), art. 6 alin. (1), (2) și (4) și art. 8 alin. (1), (2) și (5)
din Ordonanța Guvernului nr. 5/2001 privind procedura somației de plată, excepție ridicată de Societatea Comercială ăFarm Iedera” —
S.R.L. din Ocna Sibiului în Dosarul nr. 1.210/85/2009 al Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

CURTEA CONSTITUȚIONALĂ

D E C I Z I A Nr. 1.003
din 8 iulie 2010

referitoare la excepția de neconstituționalitate a dispozițiilor art. 15 din Ordonanța Guvernului
nr. 51/1997 privind operațiunile de leasing și societățile de leasing
Augustin Zegrean
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Patricia Marilena Ione

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 15 din Ordonanța Guvernului nr. 51/1997
privind operațiunile de leasing și societățile de leasing, excepție
ridicată de Societatea Comercială ăLider Prodcarn” — S.R.L. din

Alba Iulia în Dosarul nr. 719/107/2009 al Tribunalului Alba —
Secția comercială și contencios administrativ.
La apelul nominal se prezintă partea Societatea Comercială
ăDi-Co Total” — S.R.L. din București, prin avocatul Luca Ion.
Lipsesc celelalte părți, față de care procedura de citare este
legal îndeplinită.
Reprezentantul Societatea Comercială ăDi-Co Total” —
S.R.L. din București solicită admiterea excepției pentru motivele
invocate de autorul acesteia.
Reprezentantul Ministerului Public pune concluzii de
respingere a excepției ca neîntemeiată, arătând că textele de
lege criticate nu contravin dispozițiilor din Constituție invocate.

4

MONITORUL OFICIAL AL ROMÂNIEI, PARTEA I, Nr. 543/3.VIII.2010
C U R T E A,

având în vedere actele și lucrările dosarului, constată
următoarele:
Prin Încheierea din 30 octombrie 2009, pronunțată în Dosarul
nr. 719/107/2009, Tribunalul Alba — Secția comercială și
contencios administrativ — judecătorul-sindic a sesizat
Curtea Constituțională cu excepția de neconstituționalitate
a dispozițiilor art. 15 din Ordonanța Guvernului nr. 51/1997
privind operațiunile de leasing și societățile de leasing.
Excepția a fost ridicată de Societatea Comercială ăLider
Prodcarn” — S.R.L. din Alba Iulia în cadrul procedurii
falimentului.
În motivarea excepției de neconstituționalitate autorul
acesteia susține, în esență, că textul de lege criticat este contrar
dispozițiilor art. 16 din Constituție, întrucât dă dreptul
locatorului/finanțatorului să aprecieze unilateral cu privire la
îndeplinirea sau neîndeplinirea obligațiilor asumate de către
locatar/utilizator. Astfel, se lasă la liberul arbitru al uneia dintre
părțile contractante aprecierea împrejurării dacă cealaltă parte
și-a îndeplinit sau nu obligațiile contractual asumate.
Tribunalul Alba — Secția comercială și contencios
administrativ — judecătorul-sindic consideră că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că prevederile de lege
criticate sunt constituționale. În acest sens, arată că părțile
contractului de leasing se află, în mod evident, în situații diferite,
astfel că tratamentul juridic diferențiat este justificat.
Președinții celor două Camere ale Parlamentului și
Guvernul nu au comunicat punctul de vedere solicitat cu privire
la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, înscrisurile depuse la dosar de către
părți, concluziile procurorului, dispozițiile de lege criticate,

raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 15 din Ordonanța Guvernului nr. 51/1997 privind
operațiunile de leasing și societățile de leasing, republicată în
Monitorul Oficial al României, Partea I, nr. 9 din 12 ianuarie
2000, dispoziții potrivit cărora: ăDacă în contract nu se prevede
altfel, în cazul în care locatarul/utilizatorul nu execută obligația
de plată integrală a ratei de leasing timp de două luni
consecutive, calculate de la scadența prevăzută în contractul de
leasing, locatorul/finanțatorul are dreptul de a rezilia contractul
de leasing, iar locatarul/utilizatorul este obligat să restituie bunul
și să plătească toate sumele datorate, până la data restituirii în
temeiul contractului de leasing.”
Autorul excepției consideră că textul de lege criticat este
contrar dispozițiilor art. 16 din Constituție referitor la egalitatea
în drepturi a cetățenilor.
Examinând excepția de neconstituționalitate, Curtea
constată că dispozițiile de lege criticate nu fac altceva decât să
prevadă consecințele pe care le atrage nerespectarea
obligațiilor ce decurg din contractul de leasing de către
locatar/utilizator. În aceste condiții, faptul că locatorul/finanțatorul
are dreptul de a rezilia contractul de leasing, iar
locatarul/utilizatorul este obligat să restituie bunul și să plătească
toate sumele datorate, până la data restituirii în temeiul
contractului de leasing, nu are semnificația creării unei situații
privilegiate pentru locator/finanțator, ci a restabilirii unei situații
legale, acceptate de către părți la încheierea contractului.
De altfel, așa cum precizează chiar textul de lege criticat,
aceste dispoziții se aplică ădacă în contract nu se prevede altfel”,
părțile având posibilitatea de a opta și pentru clauze pe care le
consideră mai favorabile.
Cât privește susținerea că locatorul/finanțatorul ar putea
rezilia contractul și în condițiile în care nu există împrejurările
de fapt care să justifice acest lucru, Curtea reține că
locatarul/utilizatorul se poate adresa justiției pentru a se
constata dacă au fost sau nu respectate clauzele contractuale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15 din Ordonanța Guvernului nr. 51/1997 privind operațiunile
de leasing și societățile de leasing, excepție ridicată de Societatea Comercială ăLider Prodcarn” — S.R.L. din Alba Iulia în Dosarul
nr. 719/107/2009 al Tribunalului Alba — Secția comercială și contencios administrativ.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

MONITORUL OFICIAL AL ROMÂNIEI, PARTEA I, Nr. 543/3.VIII.2010

5

CURTEA CONSTITUȚIONALĂ

D E C I Z I A Nr. 1.007
din 8 iulie 2010

referitoare la excepția de neconstituționalitate a dispozițiilor art. 283 alin. (1) lit. e)
din Legea nr. 53/2003 — Codul muncii
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Simona Ricu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 283 alin. (1) lit. e) din Legea nr. 53/2003 —
Codul muncii, excepție ridicată de Lucia Pitea, Simona Toghie,
Carmen Zanfira, Ionica Ionescu, Cristian Claudiu Borcan, Iulian
Stoian, Verginia Boncea, Cornelia Gardelli, Dumitru Capraroiu,
Gabriel Grigore Galca și Ion Ciolacu în Dosarul
nr. 10.859/95/2008 al Curții de Apel Craiova — Secția a II-a
civilă și pentru conflicte de muncă și asigurări sociale, excepție
care constituie obiectul Dosarului Curții Constituționale
nr. 8.321D/2009.
La apelul nominal lipsesc părțile, față de care procedura de
citare este legal îndeplinită.
Președintele dispune să se facă apelul și în Dosarul
nr. 8.437D/2009,
având
ca
obiect
excepția
de
neconstituționalitate a dispozițiilor art. 283 alin. (1) lit. e) din
Legea nr. 53/2003, excepție ridicată de Niculina Mîtu, Constantin
Mîtu, Dumitru Staicu, Ion Filip și Vasile Ungureanu în Dosarul
nr. 7.863/95/2008 al Curții de Apel Craiova — Secția a II-a civilă
și pentru conflicte de muncă și asigurări sociale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 8.321D/2009 și
nr. 8.437D/2009, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 8.437D/2009 la Dosarul
nr. 8.321D/2009, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, considerând că
textele de lege criticate nu contravin dispozițiilor constituționale
invocate.
C U R T E A,

având în vedere actele și lucrările dosarelor, constată
următoarele:
Prin încheierile din 26 octombrie 2009 și 2 noiembrie 2009,
pronunțate în dosarele nr. 10.859/95/2008 și nr. 7.863/95/2008,
Curtea de Apel Craiova — Secția a II-a civilă și pentru
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 283 alin. (1) lit. e) din Legea nr. 53/2003 —
Codul muncii. Excepția a fost ridicată de Lucia Pitea, Simona
Toghie, Carmen Zanfira, Ionica Ionescu, Cristian Claudiu

Borcan, Iulian Stoian, Verginia Boncea, Cornelia Gardelli,
Dumitru Capraroiu, Gabriel Grigore Galca și Ion Ciolacu,
respectiv de Niculina Mîtu, Constantin Mîtu, Dumitru Staicu, Ion
Filip și Vasile Ungureanu cu prilejul soluționării unor acțiuni civile
având ca obiect drepturi bănești.
În motivarea excepției de neconstituționalitate autorii
acesteia susțin, în esență, că termenul de prescripție de 6 luni,
instituit pentru soluționarea conflictelor de muncă ce derivă din
nerespectarea clauzelor contractului colectiv de muncă, aduce
atingere atât liberului acces la justiție, cât și valorilor ce vin să
protejeze interesele salariaților în raporturile cu angajatorul.
Curtea de Apel Craiova — Secția a II-a civilă și pentru
conflicte de muncă și asigurări sociale consideră că
prevederile de lege criticate sunt constituționale. În acest sens,
arată că termenul de 6 luni vizează nemijlocit contractul de
muncă și are în vedere necesitatea de soluționare grabnică a
conflictelor de muncă, ce reprezintă o garanție legală a dreptului
la muncă, reglementat de art. 41 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele de vedere solicitate.
C U R T E A,

examinând încheierile de sesizare, punctele de vedere ale
Avocatului Poporului, rapoartele întocmite de judecătorulraportor, concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 283 alin. (1) lit. e) din Legea nr. 53/2003 — Codul
muncii, publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora: ăCererile în
vederea soluționării unui conflict de muncă pot fi formulate: [...]
e) în termen de 6 luni de la data nașterii dreptului la acțiune, în
cazul neexecutării contractului colectiv de muncă ori a unor
clauze ale acestuia.”
Autorii excepției consideră că acest text de lege contravine
art. 21, 41 și 47 din Constituție, referitoare la accesul liber la
justiție, dreptul la muncă și nivelul de trai.
Examinând criticile de neconstituționalitate a art. 283 alin. (1)
lit. e) din Codul muncii, raportate la prevederile art. 21 din
Constituție, Curtea constată că, potrivit dispozițiilor art. 126
alin. (2) din Legea fundamentală, legiuitorul se bucură de
atributul exclusiv de a stabili normele de procedură aplicabile în
fața instanțelor judecătorești. Existența unor situații deosebite
justifică instituirea de către legiuitor a unor norme de procedură
derogatorii, care vin să servească intereselor specifice avute în
vedere, fără a contraveni accesului liber la justiție.

6

MONITORUL OFICIAL AL ROMÂNIEI, PARTEA I, Nr. 543/3.VIII.2010

În contextul avut în vedere, referitor la termenul de prescripție
al acțiunilor privind executarea contractului colectiv de muncă,
interesul instituirii unui termen de 6 luni, considerat ca fiind prea
scurt de către autorii excepției, este acela de a asigura
restabilirea, cu celeritate, a situației de legalitate în care trebuie
să se desfășoare raporturile de muncă, având în vedere natura
specifică a acestora.
Din această perspectivă, textul de lege nu face decât să vină
în sprijinul exercitării dreptului la muncă în limitele

constituționale, astfel că și din perspectiva criticii raportate la
prevederile art. 41 din Constituție excepția este neîntemeiată.
În sfârșit, în ceea ce privește susținerile autorilor excepției
referitoare la contrarietatea textului de lege criticat cu dispozițiile
art. 47 din Constituție, Curtea constată că aceste dispoziții
constituționale, prin conținutul lor, referitor la nivelul de trai, nu
au incidență în prezenta cauză, în care sunt puse în discuție
drepturi procesuale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 283 alin. (1) lit. e) din Legea nr. 53/2003 — Codul muncii,
excepție ridicată de Lucia Pitea, Simona Toghie, Carmen Zanfira, Ionica Ionescu, Cristian Claudiu Borcan, Iulian Stoian, Verginia
Boncea, Cornelia Gardelli, Dumitru Capraroiu, Gabriel Grigore Galca și Ion Ciolacu, respectiv de Niculina Mîtu, Constantin Mîtu,
Dumitru Staicu, Ion Filip și Vasile Ungureanu în dosarele nr. 10.859/95/2008 și nr. 7.863/95/2008 ale Curții de Apel Craiova — Secția
a II-a civilă și pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.012
din 8 iulie 2010

referitoare la excepția de neconstituționalitate a dispozițiilor art. 17 alin. (1)
din Ordonanța de urgență a Guvernului nr. 51/2008 privind ajutorul public judiciar în materie civilă
Augustin Zegrean
Acsinte Gaspar
Petre Lăzăroiu
Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Simona Ricu
Patricia Marilena Ionea

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 17 alin. (1) din Ordonanța de urgență a
Guvernului nr. 51/2008 privind ajutorul public judiciar în materie
civilă, excepție ridicată de Laszlo Kovacs în Dosarul
nr. 766/119/2008 al Curții de Apel Brașov — Secția comercială.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată, considerând că
prevederile de lege criticate nu contravin dispozițiilor
constituționale invocate.

C U R T E A,

având în vedere actele și lucrările dosarului, constată
următoarele:
Prin Încheierea din 17 decembrie 2009, pronunțată în
Dosarul nr. 766/119/2008, Curtea de Apel Brașov — Secția
comercială a sesizat Curtea Constituțională cu excepția de
neconstituționalitate a dispozițiilor art. 17 alin. (1) din
Ordonanța de urgență a Guvernului nr. 51/2008 privind
ajutorul public judiciar în materie civilă, excepție ridicată de
Laszlo Kovacs.
În motivarea excepției de neconstituționalitate autorul
acesteia susține, în esență, că textul de lege criticat este
neconstituțional întrucât permite să se revină asupra hotărârii
irevocabile care privește acordarea ajutorului judiciar.
Curtea de Apel Brașov — Secția comercială consideră că
textul de lege criticat nu contravine textelor din Constituție
invocate de autorul excepției, constituind, din contră, o facilitare
a accesului liber la justiție și a dreptului la un proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

MONITORUL OFICIAL AL ROMÂNIEI, PARTEA I, Nr. 543/3.VIII.2010
Avocatul Poporului consideră că textul de lege criticat este
constituțional.
Președinții celor două Camere ale Parlamentului și
Guvernul nu au comunicat punctele de vedere solicitate cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 17 alin. (1) din Ordonanța de urgență a
Guvernului nr. 51/2008 privind ajutorul public judiciar în materie
civilă, publicată în Monitorul Oficial al României, Partea I, nr. 327
din 25 aprilie 2008, și aprobată cu modificări și completări prin
Legea nr. 193/2008, publicată în Monitorul Oficial al României,
Partea I, nr. 723 din 24 octombrie 2008.
Textul de lege criticat are următoarea redactare:
ăArt. 17. — (1) Orice persoană interesată va putea sesiza
oricând instanța care a încuviințat ajutorul public judiciar,
prezentând dovezi cu privire la situația reală a celui căruia i s-a
încuviințat cererea; ajutorul public judiciar nu se suspendă în
cursul noilor cercetări.”
Autorul excepției consideră că textul de lege criticat este
contrar următoarelor texte din Constituție: art. 1 alin. (3) și (4)

7

privind statul român, art. 11 referitor la dreptul internațional și
dreptul intern, art. 16 privind egalitatea în drepturi, art. 20
referitor la tratatele internaționale privind drepturile omului,
art. 21 privind accesul liber la justiție, art. 24 privind dreptul la
apărare și art. 48 privind familia. De asemenea, consideră că
sunt încălcate și prevederile art. 1, 6, 13, 14, 17 și 18 din
Convenția pentru apărarea drepturilor omului și a libertăților
fundamentale, precum și prevederile Protocolului nr. 12 la
Convenție.
Examinând excepția de neconstituționalitate, Curtea
constată că autorul excepției consideră că posibilitatea pe care
textul de lege criticat o dă oricărei persoane interesate de a se
sesiza instanța de judecată în vederea reevaluării situației reale
a celui care a solicitat ajutor judiciar este neconstituțională
întrucât are ca efect schimbarea situației juridice stabilite printr-o
încheiere irevocabilă.
În realitate, Curtea observă că, potrivit dispozițiilor art. 15 din
Ordonanța de urgență a Guvernului nr. 51/2008, instanța de
judecată încuviințează acordarea ajutorului judiciar printr-o
încheiere motivată, fără ca textul de lege să prevadă caracterul
irevocabil al acestei încheieri. Din contră, având în vedere că
situația materială a celui care a solicitat acordarea ajutorului
judiciar se poate modifica pe parcursul procesului, precum și
luând în considerare eventualele cazuri în care solicitantul ar fi
de rea-credință, legea a prevăzut, prin dispozițiile art. 17 alin. (1)
din Ordonanța de urgență a Guvernului nr. 51/2008, posibilitatea
persoanelor interesate de a se adresa instanței tocmai pentru a
se restabili situația legală, fapt ce nu contravine niciuneia dintre
dispozițiile constituționale sau internaționale invocate de autorul
excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 17 alin. (1) din Ordonanța de urgență a Guvernului nr. 51/2008
privind ajutorul public judiciar în materie civilă, excepție ridicată de Laszlo Kovacs în Dosarul nr. 766/119/2008 al Curții de Apel
Brașov — Secția comercială.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 1.016
din 8 iulie 2010

referitoare la excepția de neconstituționalitate a prevederilor art. 13 alin. (5) din Ordonanța de
urgență a Guvernului nr. 51/1998 privind valorificarea unor active ale statului
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán

— președinte
— judecător
— judecător
— judecător
— judecător
— judecător

Tudorel Toader
— judecător
Simona Ricu
— procuror
Ingrid Alina Tudora
— magistrat-asistent
Pe rol se află soluționarea excepției de neconstituționalitate
a prevederilor art. 13 alin. (5) din Ordonanța de urgență a
Guvernului nr. 51/1998 privind valorificarea unor active ale

8

MONITORUL OFICIAL AL ROMÂNIEI, PARTEA I, Nr. 543/3.VIII.2010

statului, excepție ridicată de Nicolae Crăciun și Cristina Crăciun
în Dosarul nr. 7.061/2/2009 al Curții de Apel București — Secția
a VI-a comercială.
C U R T E A,

având în vedere actele și lucrările dosarului, constată
următoarele:
Prin Încheierea din 1 octombrie 2009, pronunțată în Dosarul
nr. 7.061/2/2009, Curtea de Apel București — Secția a VI-a
comercială a sesizat Curtea Constituțională cu excepția de
neconstituționalitate a prevederilor art. 13 alin. (5) din
Ordonanța de urgență a Guvernului nr. 51/1998 privind
valorificarea unor active ale statului, excepție ridicată de
Nicolae Crăciun și Cristina Crăciun într-o cauză având ca obiect
o contestație la executare.
În motivarea excepției de neconstituționalitate autorii
acesteia susțin că prin reglementarea criticată se instituie un
termen mai îndelungat, respectiv 7 ani, în care intervine
prescripția dreptului de a cere executarea silită a creanțelor
bancare preluate de Autoritatea pentru Valorificarea Activelor
Bancare — AVAB. Astfel, arată că, din cauza impreciziei
legiuitorului și a formulării defectuoase a textului legal, acesta
poate fi interpretat în sensul că termenul special de prescripție
a executării silite se aplică nu numai situațiilor juridice noucreate, ci și situațiilor în curs de desfășurare, ceea ce conferă
normei criticate un caracter retroactiv. De asemenea, apreciază
că prin excluderea din domeniul reglementat a situațiilor în curs
de desfășurare și prin însăși instituirea unui termen special în
beneficiul unei autorități publice și în detrimentul persoanelor
juridice sau fizice private se încalcă principiul constituțional al
egalității în fața legii.
În final, apreciază că sunt încălcate și dispozițiile
constituționale și convenționale referitoare la dreptul de
proprietate, întrucât subiecții unui raport juridic născut la un
moment dat pot fi considerați proprietari ai unei ăsperanțe
legitime”, iar raportul în cauză trebuie să fie guvernat pe tot
parcursul derulării sale de aceleași norme legale, care erau în
vigoare la momentul nașterii acelui raport. Mai exact, arată că,
atât timp cât autorii excepției aveau reprezentarea, la momentul
nașterii raportului juridic, că termenul de prescripție pentru a
obține executarea silită a creanței era de 3 ani, atunci nu se
poate interveni pe parcurs pentru a se modifica această situație
de drept, fără a se aduce astfel o gravă atingere intereselor lor
legitime.
Curtea de Apel București — Secția a VI-a comercială și-a
exprimat opinia în sensul că reglementarea criticată este în
concordanță cu normele constituționale și dispozițiile
convenționale invocate, apreciind că stabilirea unui termen de
prescripție cu privire la dreptul de a cere executarea silită, diferit
de cel general, se justifică prin natura specială a creanțelor
preluate de Autoritatea pentru Valorificarea Activelor Statului,
fiind la latitudinea legiuitorului să aprecieze această situație.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, notele scrise depuse la dosar, susținerile
părții prezente, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 13 alin. (5) din Ordonanța de urgență a
Guvernului nr. 51/1998 privind valorificarea unor active ale
statului, aprobată cu modificări și completări prin Legea
nr. 409/2001, publicată în Monitorul Oficial al României, Partea I,
nr. 398 din 19 iulie 2001, și republicată în Monitorul Oficial al
României, Partea I, nr. 948 din 24 decembrie 2002.
Textul de lege criticat are următorul conținut: ă(5) Termenul
de prescripție a dreptului de a cere executarea silită a creanțelor
preluate de Autoritatea pentru Valorificarea Activelor Statului,
constatate prin acte care constituie titlu executoriu sau care,
după caz, au fost învestite cu formulă executorie, este de 7 ani.
Acest termen nu se aplică creanțelor pentru care dreptul de a
cere executarea silită a fost prescris.”
Autorii excepției susțin că textul de lege criticat contravine
dispozițiilor constituționale ale art. 15 alin. (2) referitoare la
neretroactivitatea legii civile, ale art. 11 privind dreptul
internațional și dreptul intern și art. 20 referitoare la tratatele
internaționale privind drepturile omului, precum și celor ale
art. 44 și 136 privind dreptul de proprietate.
Examinând excepția de neconstituționalitate, Curtea
constată că s-a mai pronunțat asupra constituționalității textului
de lege criticat, prin raportare la aceleași norme constituționale
ca cele invocate în prezenta cauză și având motivări similare,
prilej cu care a statuat că prevederile art. 13 alin. (5) din
Ordonanța de urgență a Guvernului nr. 51/1998 nu contravin
Legii fundamentale.
Astfel, prin Decizia nr. 81 din 8 februarie 2005, publicată în
Monitorul Oficial al României, Partea I, nr. 246 din 24 martie
2005, și prin Decizia nr. 847 din 9 octombrie 2007, publicată în
Monitorul Oficial al României, Partea I, nr. 774 din 15 noiembrie
2007, Curtea a constatat că nu există incompatibilitate între
textul de lege criticat și dispozițiile constituționale invocate în
susținerea excepției. Stabilirea unui termen de prescripție cu
privire la dreptul de a cere executarea silită, diferit de cel
general, se justifică în cauză prin natura specială a creanțelor
preluate de Autoritatea pentru Valorificarea Activelor Statului,
fiind la latitudinea legiuitorului să aprecieze această situație.
Ca atare, stabilirea unor termene de prescripție diferite, în
raport cu natura unor creanțe, nu încalcă nicio dispoziție a Legii
fundamentale, această posibilitate fiind la latitudinea
legiuitorului.
În ceea ce privește critica autorilor excepției referitoare la
pretinsa încălcare a principiului constituțional al neretroactivității
legii civile, Curtea a reținut că textul de lege criticat nu cuprinde
dispoziții care să înfrângă acest principiu. Dimpotrivă, teza a
doua a art. 13 alin. (5) din Ordonanța de urgență a Guvernului
nr. 51/1998 prevede că ăAcest termen nu se aplică creanțelor
pentru care dreptul de a cere executarea silită a fost prescris”.
Totodată, prin Decizia nr. 447 din 30 mai 2006, publicată în
Monitorul Oficial al României, Partea I, nr. 555 din 27 iunie 2006,
Curtea a reținut că instituirea unui termen de prescripție special,
cu privire la dreptul de a cere executarea silită în favoarea
Autorității pentru Valorificarea Activelor Statului nu încalcă
dreptul de proprietate privată, ci, dimpotrivă, textul legal criticat
ocrotește realizarea veniturilor obținute din valorificarea unor
active ale statului și, prin urmare, nu se are în vedere ocrotirea
în mod diferențiat a proprietății private în raport cu calitatea
titularilor. Astfel, fiind vorba de creanțe preluate de Autoritatea
pentru Valorificarea Activelor Statului, acestea au o strânsă
legătură cu datoria publică internă și, pe cale de consecință, cu
bugetul de stat și cu asigurarea surselor veniturilor publice.
Deoarece în cauza de față nu sunt relevate aspecte noi, de
natură să determine schimbarea jurisprudenței în materie a
Curții, atât soluția pronunțată prin deciziile menționate, cât și
considerentele care le-au fundamentat își păstrează valabilitatea
și în acest dosar.

MONITORUL OFICIAL AL ROMÂNIEI, PARTEA I, Nr. 543/3.VIII.2010

9

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11 alin. (1)
lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 13 alin. (5) din Ordonanța de urgență a Guvernului nr. 51/1998
privind valorificarea unor active ale statului, excepție ridicată de Nicolae Crăciun și Cristina Crăciun în Dosarul nr. 7.061/2/2009 al
Curții de Apel București — Secția a VI-a comercială.
Definitivă și general obligatorie.
Pronunțată în ședința publică din data de 8 iulie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată situate
pe amplasamentul lucrării de utilitate publică ăReabilitare DN 1 (E 68), Brașov—Sibiu, km 173+800
și km 296+293” din cadrul Proiectului de reabilitare a drumurilor, etapa a V-a
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele măsuri
prealabile lucrărilor de construcție de drumuri de interes național, județean și local, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică ăReabilitare DN 1 (E 68), Brașov—Sibiu, km 173+800 și
km 296+293” din cadrul Proiectului de reabilitare a drumurilor,
etapa a V-a, potrivit hărții topografice prevăzute în anexa*) care
face parte integrantă din prezenta hotărâre.
Art. 2. — Se aprobă declanșarea procedurilor de expropriere
a imobilelor proprietate privată situate pe amplasamentul lucrării
de utilitate publică prevăzut la art. 1, expropriator fiind statul
român, prin Compania Națională de Autostrăzi și Drumuri
Naționale din România — S.A., aflată sub autoritatea
Ministerului Transporturilor și Infrastructurii.
Art. 3. — Se aprobă ca justă despăgubire pentru imobilele
ce constituie amplasamentul lucrării de utilitate publică prevăzut
la art. 1 suma globală estimată de 825 mii lei, alocată de la
bugetul de stat, prin bugetul Ministerului Transporturilor și
Infrastructurii, în limita prevederilor anuale aprobate cu această
destinație, asigurată din contribuția Guvernului României la
Contractul de finanțare nr. 21.489 dintre România și Banca
Europeană de Investiții și Administrația Națională a Drumurilor
pentru finanțarea Proiectului de reabilitare a drumurilor, etapa
a V-a, semnat la București la 8 martie 2002, ratificat prin

Ordonanța de urgență a Guvernului nr. 159/2002, aprobată prin
Legea nr. 86/2003, cu modificările și completările ulterioare.
Art. 4. — Suma prevăzută la art. 3 se virează de Ministerul
Transporturilor și Infrastructurii, în termen de cel mult 30 de zile
de la data solicitării acesteia, într-un cont bancar deschis pe
numele Companiei Naționale de Autostrăzi și Drumuri Naționale
din România — S.A. pentru lucrarea de utilitate publică
prevăzută la art. 1, în vederea efectuării despăgubirilor în cadrul
procedurilor de expropriere, în condițiile legii.
Art. 5. — (1) Planul cu amplasamentul lucrării, delimitarea
suprafețelor și a construcțiilor supuse exproprierii, precum și
tabelul cu imobilele care constituie coridorul de expropriere se
aduc la cunoștința publică prin afișare la sediul consiliilor locale
implicate și vor rămâne afișate până la finalizarea procedurii de
despăgubire.
(2) Planul cu amplasamentul lucrării va fi publicat și într-un
ziar local, potrivit legii.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și a
detaliilor de execuție, fără a afecta dispozițiile prezentei hotărâri,
cu respectarea reglementărilor în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 742.
*) Anexa se comunică persoanelor fizice și juridice interesate, la solicitarea acestora, de către Compania Națională de Autostrăzi și Drumuri Naționale
din România — S.A., care este depozitarul acesteia, imposibilitatea publicării în Monitorul Oficial al României, Partea I, a hărții topografice fiind determinată de
impedimente de natură tehnico-redacțională.

10

MONITORUL OFICIAL AL ROMÂNIEI, PARTEA I, Nr. 543/3.VIII.2010
GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată rămase de
expropriat, situate pe amplasamentul lucrării de utilitate publică ăVarianta de ocolire Suceava”
În temeiul art. 108 din Constituția României, republicată, și al art. II din Legea nr. 184/2008 pentru modificarea și
completarea Legii nr. 198/2004 privind unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă declanșarea procedurilor de expropriere
a imobilelor proprietate privată rămase de expropriat, situate pe
amplasamentul lucrării de utilitate publică ăVarianta de ocolire
Suceava”, expropriator fiind statul român, prin Compania
Națională de Autostrăzi și Drumuri Naționale din România — S.A.,
aflată sub autoritatea Ministerului Transporturilor și Infrastructurii.
Art. 2. — Se aprobă ca justă despăgubire pentru imobilele
ce constituie amplasamentul pentru lucrarea prevăzută la art. 1
suma globală estimată de 9.500 mii lei, alocată de la bugetul de
stat, aprobat potrivit legii, prin bugetul Ministerului
Transporturilor și Infrastructurii, în limita sumelor aprobate cu

această destinație conform Legii bugetului de stat pe anul 2010
nr. 11/2010 la capitolul 84.01 ăTransporturi”, titlul ăAlte
transferuri”, poziția ăInvestiții ale agenților economici cu capital
de stat”.
Art. 3. — Suma prevăzută la art. 2 se virează de către
Ministerul Transporturilor și Infrastructurii, în termen de cel mult
30 de zile de la data solicitării acesteia, într-un cont bancar
deschis pe numele Companiei Naționale de Autostrăzi și
Drumuri Naționale din România — S.A. pentru lucrarea
prevăzută la art. 1, în vederea efectuării despăgubirilor în cadrul
procedurilor de expropriere, în condițiile legii.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 743.

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată rămase
de expropriat, situate pe amplasamentul lucrării de utilitate publică ăVarianta de ocolire a
municipiului Drobeta-Turnu Severin km 334+635 — km 344+254, pe teritoriul localităților DrobetaTurnu Severin și Șimian din județul Mehedinți”
În temeiul art. 108 din Constituția României, republicată, și al art. II din Legea nr. 184/2008 pentru modificarea și
completarea Legii nr. 198/2004 privind unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă declanșarea procedurilor de expropriere
a imobilelor proprietate privată rămase de expropriat, situate
pe amplasamentul lucrării de utilitate publică ăVarianta de
ocolire a municipiului Drobeta-Turnu Severin km 334+635 —
km 344+254, pe teritoriul localităților Drobeta-Turnu Severin și
Șimian din județul Mehedinți”, expropriator fiind statul român,
prin Compania Națională de Autostrăzi și Drumuri Naționale din
România — S.A., aflată sub autoritatea Ministerului
Transporturilor și Infrastructurii.
Art. 2. — Se aprobă ca justă despăgubire pentru imobilele
prevăzute la art. 1, situate pe amplasamentul lucrării de utilitate
publică ăVarianta de ocolire a municipiului Drobeta-Turnu
Severin km 334+635 — km 344+254, pe teritoriul localităților

Drobeta-Turnu Severin și Șimian din județul Mehedinți”, suma
globală estimată de 3.740 mii lei, alocată de la bugetul de stat,
prin bugetul Ministerului Transporturilor și Infrastructurii, în limita
prevederilor anuale aprobate cu destinația cheltuieli neeligibile,
aferente Memorandumului de finanțare convenit între Guvernul
României și Comisia Europeană privind asistența financiară
nerambursabilă acordată prin Instrumentul pentru Politici
Structurale de Preaderare pentru măsura ăReabilitarea secțiunii
Drobeta-Turnu Severin—Lugoj a drumului național DN 6 (faza 2
a proiectului Craiova—Lugoj), România”, semnat la Bruxelles la
13 decembrie 2001 și la București la 17 aprilie 2002, ratificat
prin Legea nr. 154/2003, cu modificările ulterioare.

MONITORUL OFICIAL AL ROMÂNIEI, PARTEA I, Nr. 543/3.VIII.2010
Art. 3. — Suma prevăzută la art. 2 se virează de către
Ministerul Transporturilor și Infrastructurii, în termen de cel mult
30 de zile de la data solicitării acesteia, într-un cont bancar
deschis pe numele Companiei Naționale de Autostrăzi și

11

Drumuri Naționale din România — S.A. pentru lucrarea de
utilitate publică prevăzută la art. 1, în vederea efectuării
despăgubirilor în cadrul procedurilor de expropriere, în condițiile
legii.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 749.

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată situate
pe amplasamentul lucrării de utilitate publică ăModernizarea Centurii Rutiere a Municipiului
București între A1—DN 7 și DN 2—A2”
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele măsuri
prealabile lucrărilor de construcție de drumuri de interes național, județean și local, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică ăModernizarea Centurii Rutiere a Municipiului București
între A1—DN 7 și DN 2—A2, potrivit hărții topografice prevăzute
în anexa*) care face parte integrantă din prezenta hotărâre.
Art. 2. — Se aprobă declanșarea procedurilor de expropriere
a imobilelor proprietate privată situate pe amplasamentul lucrării
de utilitate publică prevăzut la art. 1, expropriator fiind statul
român, prin Compania Națională de Autostrăzi și Drumuri
Naționale din România — S.A., aflată sub autoritatea
Ministerului Transporturilor și Infrastructurii.
Art. 3. — Se aprobă ca justă despăgubire pentru imobilele
ce constituie amplasamentul lucrării de utilitate publică prevăzut
la art. 1 suma globală estimată de 30.000 mii lei, alocată de la
bugetul de stat, prin bugetul Ministerului Transporturilor și
Infrastructurii, în limita sumelor aprobate cu această destinație
conform Legii bugetului de stat pe anul 2010 nr. 11/2010 la
capitolul 84.01 ăTransporturi”, titlul ăAlte transferuri”, poziția
ăInvestiții ale agenților economici cu capital de stat”.

Art. 4. — Suma prevăzută la art. 3 se virează de Ministerul
Transporturilor și Infrastructurii, în termen de cel mult 30 de zile
de la data solicitării acesteia, într-un cont bancar deschis pe
numele Companiei Naționale de Autostrăzi și Drumuri Naționale
din România — S.A. pentru lucrarea prevăzută la art. 1, în
vederea efectuării despăgubirilor în cadrul procedurilor de
expropriere, în condițiile legii.
Art. 5. — Planul cu amplasamentul lucrării, delimitarea
suprafețelor și a construcțiilor supuse exproprierii, precum și
tabelul cu imobilele care constituie coridorul de expropriere se
aduc la cunoștința publică prin afișare la sediul consiliilor locale
implicate și vor rămâne afișate până la finalizarea procedurii de
despăgubire.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și a
detaliilor de execuție, fără a afecta dispozițiile prezentei hotărâri,
cu respectarea reglementărilor în vigoare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 750.
*) Anexa se comunică persoanelor fizice și juridice interesate, la solicitarea acestora, de către Compania Națională de Autostrăzi și Drumuri Naționale
din România — S.A., care este depozitarul acesteia, imposibilitatea publicării în Monitorul Oficial al României, Partea I, a hărții topografice fiind determinată de
impedimente de natură tehnico-redacțională.

12

MONITORUL OFICIAL AL ROMÂNIEI, PARTEA I, Nr. 543/3.VIII.2010
GUVERNUL ROMÂNIEI

HOTĂRÂRE
pentru înființarea, organizarea și funcționarea Laboratorului Central Fitosanitar
În temeiul art. 108 din Constituția României, republicată, al art. 4 alin. (1) și al art. 12 și 17 din Ordonanța de urgență a
Guvernului nr. 70/2010 privind unele măsuri pentru reorganizarea Ministerului Agriculturii și Dezvoltării Rurale, precum și a unor
structuri aflate în subordinea acestuia,
Guvernul României adoptă prezenta hotărâre.
Art. 1. — Se înființează Laboratorul Central Fitosanitar,
denumit în continuare Laborator, instituție publică, cu
personalitate juridică, finanțat integral de la bugetul de stat, în
subordinea Ministerului Agriculturii și Dezvoltării Rurale, ca
urmare a comasării prin fuziune și preluării activității și
patrimoniului Laboratorului Central pentru Carantină Fitosanitară
și Laboratorului Central pentru Controlul Reziduurilor de
Pesticide în Plante și Produse Vegetale, care se desființează.
Art. 2. — Sediul Laboratorului este în localitatea Voluntari,
bd. Voluntari nr. 11, județul Ilfov.
Art. 3. — Laboratorul este laborator național de referință, prin
care Agenția Națională Fitosanitară din cadrul Ministerului
Agriculturii și Dezvoltării Rurale rezolvă operativ problemele
privind carantina fitosanitară, controlul calității produselor de
protecție a plantelor și controlul reziduurilor de pesticide în
plante și produse vegetale.
Art. 4. — (1) Laboratorul are următoarele atribuții:
I. În domeniul carantinei fitosanitare:
a) efectuează analize fitopatologice și entomologice la
probele ridicate din plantele și produsele vegetale importate
și/sau destinate exportului, la probele provenite din
monitorizarea teritoriului și a circulației intracomunitare și, la
cerere, la probele provenite de la diferiți operatori economici ori
persoane fizice;
b) efectuează analize fizico-chimice la produsele de protecție
a plantelor, asigurând aplicarea prevederilor legale cu privire la
calitatea produselor de protecție a plantelor utilizate pentru
prevenirea și combaterea bolilor, dăunătorilor și buruienilor la
culturile agricole;
c) reprezintă punctul național de contact pentru schimbul de
informații dintre statele membre ale Uniunii Europene cu privire
la protocoalele oficiale de lucru aplicate în laboratoarele de
profil;
d) coordonează din punct de vedere tehnic activitatea
laboratoarelor regionale de profil;
e) confirmă rezultatele obținute de laboratoarele regionale
de profil, atunci când este cazul, și evaluează rezultatele testelor
efectuate de acestea;
f) cooperează în dezvoltarea, validarea și standardizarea
protocoalelor internaționale în domeniu;
g) elaborează recomandări pentru aplicarea protocoalelor de
lucru recunoscute internațional și/sau validate;
h) elaborează recomandări naționale pentru prelevarea și
manipularea probelor;
i) participă la teste internaționale interlaboratoare/
profesionale, cerință obligatorie pentru laboratoarele naționale
de referință;
j) pregătește, menține și distribuie materiale de referință;
k) furnizează asistență științifică și tehnică pentru elaborarea
și implementarea programelor de monitorizare a organismelor
dăunătoare plantelor și produselor vegetale;
l) stabilește măsurile de eradicare și/sau combatere pentru
prevenirea răspândirii organismelor dăunătoare în cauză,
împreună cu Agenția Națională Fitosanitară din cadrul
Ministerului Agriculturii și Dezvoltării Rurale;

m) elaborează programul național de monitorizare a calității
produselor de protecție a plantelor;
n) participă la elaborarea planului național de control unic
integrat;
o) participă la instruirea inspectorilor fitosanitari privind modul
de implementare a legislației fitosanitare;
p) asigură respectarea prevederilor standardului
SR EN ISO/CEI 17025/2005 privind asigurarea calității
analizelor efectuate și răspunde de modul de interpretare a
rezultatelor obținute;
q) participă la elaborarea proiectelor de acte normative,
specifice carantinei fitosanitare și controlului calității produselor
de protecție a plantelor;
r) participă la ședințele Comisiei Naționale de Omologare a
Produselor de Protecție a Plantelor;
s) evaluează din punctul de vedere al identității, proprietăților
fizico-chimice, impurităților, metodelor de analiză și al altor
informații relevante dosarele depuse în vederea omologării
produselor de protecție a plantelor sau includerii substanțelor
active în lista substanțelor active autorizate în Uniunea
Europeană;
ș) organizează și coordonează activitatea inspectoratelor de
carantină fitosanitară vamală, compartimente de lucru aflate în
structura instituției, prin care se asigură respectarea prevederilor
legale privind controlul fitosanitar al plantelor, produselor
vegetale și al altor obiecte importate din țări terțe în punctele de
trecere a frontierei de stat;
t) informează operativ Agenția Națională Fitosanitară din
cadrul Ministerului Agriculturii și Dezvoltării Rurale și alte instituții
publice interesate asupra unor situații deosebite constatate ca
urmare a efectuării analizelor de laborator sau a controalelor
fitosanitare;
ț) participă la conferințe, simpozioane de informare și
documentare cu caracter intern și internațional, seminare,
grupuri de lucru și comitete organizate de Comisia Europeană.
II. În domeniul controlului reziduurilor de pesticide în
plante și produse vegetale:
a) efectuează analize pentru determinarea reziduurilor de
pesticide în plante și produse vegetale în cadrul planului
comunitar coordonat de control multianual, conform
Regulamentului (CE) nr. 882/2004 al Parlamentului European și
al Consiliului din 29 aprilie 2004 privind controalele oficiale
efectuate pentru a asigura verificarea conformității cu legislația
privind hrana pentru animale și produse alimentare și cu
normele de sănătate animală și de bunăstare a animalelor și
planului național de monitorizare;
b) asigură instruirea inspectorilor fitosanitari în privința
prelevării probelor de plante și produse vegetale;
c) elaborează planul național de monitorizare a reziduurilor
de pesticide în plante și produse vegetale;
d) participă la elaborarea planului național de control unic
integrat;
e) transmite lunar rapoarte de monitorizare Agenției
Naționale Fitosanitare din cadrul Ministerului Agriculturii și
Dezvoltării Rurale;

MONITORUL OFICIAL AL ROMÂNIEI, PARTEA I, Nr. 543/3.VIII.2010
f) întocmește raportul anual de monitorizare a reziduurilor de
pesticide în plante și produse vegetale, conform cerințelor
Regulamentului (CE) nr. 882/2004, și îl transmite la Autoritatea
Europeană pentru Siguranța Alimentelor (EFSA);
g) urmărește respectarea limitelor maxime admise de
reziduuri de pesticide în plante și produse vegetale, conform
Regulamentul (CE) nr. 396/2005 al Parlamentului European și al
Consiliului din 23 februarie 2005 privind conținuturile maxime
aplicabile reziduurilor de pesticide din sau de pe produse
alimentare și hrana de origine vegetală și animală pentru
animale și de modificare a Directivei 91/414/CEE, cu modificările
și completările ulterioare;
h) declanșează sistemul rapid de alertă în cazul depășirii
limitelor maxime admise ale reziduurilor de pesticide în plante și
produse vegetale, prevăzute în Regulamentul (CE) nr. 396/2005
al Parlamentului European și al Consiliului, cu modificările și
completările ulterioare;
i) participă anual la testele europene de competență
profesională pentru plante și produse vegetale, cerință
obligatorie pentru laboratoarele naționale de referință;
j) participă la ședințele Comisiei Naționale de Omologare a
Produselor de Protecție a Plantelor;
k) evaluează metodele de analiză a reziduurilor de pesticide
din documentația depusă pentru omologarea produselor de
protecție a plantelor;
l)
asigură
respectarea
prevederilor
standardului
SR EN ISO/CEI 17025/2005 privind asigurarea calității
analizelor efectuate și răspunde de modul de interpretare a
rezultatelor obținute;
m) implementează cerințele comunitare privind validarea
metodelor de analiză;
n) coordonează din punct de vedere tehnic activitatea
laboratoarelor regionale de profil;
o) colaborează cu laboratoarele comunitare de referință și
naționale în domeniul reziduurilor de pesticide;
p) participă la conferințe, simpozioane de informare și
documentare cu caracter intern și internațional, seminare,
grupuri de lucru și comitete organizate de Comisia Europeană.
(2) Laboratorul îndeplinește orice alte atribuții specifice
stabilite prin acte normative pentru domeniile sale de activitate.
Art. 5. — (1) Statul de funcții și regulamentul de organizare
și funcționare ale Laboratorului se aprobă prin ordin al ministrului
agriculturii și dezvoltării rurale.
(2) Laboratorul are în structura sa următoarele subunități,
fără personalitate juridică:
a) Laboratorul de Carantină Fitosanitară;
b) Laboratorul pentru Controlul Reziduurilor de Pesticide în
Plante și Produse Vegetale.
(3) În funcție de specificul activității, prin decizie a directorului
general se pot organiza colective specializate sau
interdisciplinare proprii sau în colaborare cu alte unități din țară
ori din străinătate.

Art. 6. — (1) Laboratorul este condus de un director general,
numit, în condițiile legii, prin ordin al ministrului agriculturii și
dezvoltării rurale.
(2) Directorul general al Laboratorului are calitatea de
ordonator terțiar de credite.
(3) Directorul general conduce activitatea Laboratorului și îl
reprezintă în raporturile cu celelalte organe de specialitate ale
administrației publice centrale și locale, cu alte persoane juridice
și fizice, precum și în justiție.
(4) În exercitarea atribuțiilor sale, directorul general emite
decizii.
(5) Directorul general poate da împuternicire de reprezentare
unor persoane cu funcții de conducere din cadrul Laboratorului.
Art. 7. — Patrimoniul Laboratorului Central pentru Carantină
Fitosanitară și al Laboratorului Central pentru Controlul
Reziduurilor de Pesticide în Plante și Produse Vegetale se preia
de către Laborator pe baza bilanțului contabil de închidere al
instituțiilor care predau, însoțit de balanța de verificare sintetică,
contul de rezultat patrimonial, situația fluxurilor de trezorerie și
celelalte anexe care se întocmesc la finalul anului, împreună cu
protocolul de predare-preluare, încheiat potrivit art. 12 alin. (2)
din Ordonanța de urgență a Guvernului nr. 70/2010 privind unele
măsuri pentru reorganizarea Ministerului Agriculturii și
Dezvoltării Rurale, precum și a unor structuri aflate în
subordinea acestuia.
Art. 8. — (1) Personalul Laboratorului este format din
personalul preluat/transferat de la Laboratorul Central pentru
Carantină Fitosanitară și Laboratorul Central pentru Controlul
Reziduurilor de Pesticide în Plante și Produse Vegetale.
(2) Preluarea/Transferul personalului de la Laboratorul
Central pentru Carantină Fitosanitară și Laboratorul Central
pentru Controlul Reziduurilor de Pesticide în Plante și Produse
Vegetale de către Laborator se va face în limita numărului de
posturi aprobat potrivit prevederilor art. 9 alin. (1).
(3) Încadrarea personalului în numărul de posturi stabilit
potrivit prevederilor art. 9 alin. (1), precum și stabilirea drepturilor
salariale aferente se realizează prin decizie a directorului
general, cu respectarea termenelor și a procedurii stabilite de
legea aplicabilă fiecărei categorii de funcții.
Art. 9. — (1) Laboratorul funcționează cu un număr maxim de
posturi de 118 posturi.
(2) Personalul din cadrul Laboratorului este constituit din
funcționari publici și personal angajat pe bază de contract
individual de muncă.
(3) Salarizarea personalului din cadrul Laboratorului se face
potrivit legislației în vigoare privind salarizarea funcționarilor
publici și a personalului angajat pe bază de contract individual
de muncă.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul muncii, familiei și protecției sociale,
Mihai Constantin Șeitan
Ministrul finanțelor publice,
Sebastian Teodor Gheorghe Vlădescu
București, 21 iulie 2010.
Nr. 753.

13

14

MONITORUL OFICIAL AL ROMÂNIEI, PARTEA I, Nr. 543/3.VIII.2010
GUVERNUL ROMÂNIEI

HOTĂRÂRE
privind schema de ajutor specific acordat producătorilor de lapte de vacă din zonele defavorizate
În temeiul art. 108 din Constituția României, republicată, și având în vedere prevederile art. 68 alin. (1) lit. (b) din
Regulamentul (CE) nr. 73/2009 al Consiliului din 19 ianuarie 2009 de stabilire a unor norme comune pentru sistemele de ajutor
direct pentru agricultori în cadrul politicii agricole comune și de instituire a anumitor sisteme de ajutor pentru agricultori, de
modificare a regulamentelor (CE) nr. 1.290/2005, (CE) nr. 247/2006, (CE) nr. 378/2007 și de abrogare a Regulamentului (CE)
nr. 1.782/2003, precum și ale Regulamentului Consiliului (CE) nr. 1.122/2009 din 30 noiembrie 2009 de stabilire a normelor de
aplicare a Regulamentului (CE) nr. 73/2009 al Consiliului în ceea ce privește ecocondiționalitatea, modularea și sistemul integrat
de administrare și control în cadrul schemelor de ajutor direct pentru agricultori prevăzute de regulamentul respectiv, precum și de
aplicare a Regulamentului (CE) nr. 1.234/2007 al Consiliului în ceea ce privește ecocondiționalitatea în cadrul schemei de ajutoare
prevăzute pentru sectorul vitivinicol,
Guvernul României adoptă prezenta hotărâre.
Art. 1. — (1) Producătorii agricoli, persoane juridice și/sau
persoane fizice autorizate, întreprinderi individuale ori
întreprinderi familiale constituite potrivit Ordonanței de urgență
a Guvernului nr. 44/2008 privind desfășurarea activităților
economice de către persoanele fizice autorizate, întreprinderile
individuale și întreprinderile familiale, cu modificările ulterioare,
crescători de vaci de lapte, denumiți în continuare beneficiari,
înregistrați în sistemul de administrare a cotelor de lapte pentru
livrări și/sau vânzări directe și cu exploatații localizate în zonele
defavorizate din România, identificate în anexa nr. 4 A la
Programul Național de Dezvoltare Rurală 2007—2013,
beneficiază de un ajutor specific pe exploatație pentru a
compensa dezavantajele specifice zonei, sub forma unei plăți
suplimentare, calculată și acordată anual, în funcție de efectivul
de vaci de lapte deținut.
(2) În sensul prevederilor prezentei hotărâri, vaca de lapte
se definește ca fiind femela din categoria bovine care a fătat cel
puțin o dată până la termenul-limită de depunere a cererilor.
(3) Termenul-limită de depunere a cererilor este data de
31 august a anului pentru care se face solicitarea ajutorului
specific.
(4) Beneficiarii a căror formă de organizare se modifică, până
la data de 25 octombrie 2010, fac dovada actualizării datelor în
sistemul de administrare a cotelor de lapte din cadrul Agenției de
Plăți și Intervenție pentru Agricultură și în Registrul Național al
Exploatațiilor al Autorității Naționale Sanitare Veterinare și pentru
Siguranța Alimentelor și anexează la cererea depusă
documentele justificative corespunzătoare.
(5) Persoanele fizice neautorizate potrivit Ordonanței de
urgență a Guvernului nr. 44/2008, cu modificările ulterioare, pot
depune cererea, cu obligația să se autorizeze și să depună
copie de pe certificatul de înregistrare la registrul comerțului
până la data de 25 octombrie 2010.
Art. 2. — (1) Beneficiarii trebuie să dețină un efectiv cuprins
între două și 15 capete de vaci de lapte, inclusiv, pe exploatație,
la termenul-limită de depunere a cererilor.
(2) Beneficiarii cu un efectiv mai mare de 15 capete de vaci
de lapte pe exploatație beneficiază de ajutorul specific calculat
la nivelul a maximum 15 capete de vaci de lapte.
Art. 3. — Beneficiarii trebuie să îndeplinească cumulativ
următoarele condiții:
a) sunt înregistrați în sistemul de administrare a cotelor de
lapte al Serviciului de Administrare a Cotelor de Lapte din cadrul
Agenției de Plăți și Intervenție pentru Agricultură cu cotă de lapte
pentru livrări și/sau vânzări directe;
b) efectivul de vaci de lapte din exploatație pentru care
beneficiarul solicită ajutor specific este înscris în Registrul
Național al Exploatațiilor — RNE la termenul-limită de depunere
a cererilor;
c) efectivul de vaci de lapte pentru care se solicită ajutor
specific anual trebuie menținut în exploatație pe perioada
derulării schemei de sprijin.

Art. 4. — (1) Valoarea ajutorului financiar specific se
calculează anual, în lei, la cursul euro—leu stabilit de Banca
Centrală Europeană la ultima cotație a lunii septembrie, care
este publicat în Jurnalul Oficial al Uniunii Europene, pentru un
plafon maxim de 22.447.205 euro.
(2) Cuantumul ajutorului specific pe cap de vacă de lapte se
calculează de către Agenția de Plăți și Intervenție pentru
Agricultură, după finalizarea verificărilor, prin raportarea
plafonului maxim la efectivul de vaci de lapte eligibile, fără a
depăși 100 euro/cap de vacă de lapte.
Art. 5. — Ajutorul specific pe exploatație, așa cum este definit
la art. 1, reprezintă un sprijin financiar aferent Fondului
European de Garantare Agricolă, care se acordă temporar de
la bugetul de stat, prin bugetul Ministerului Agriculturii și
Dezvoltării Rurale.
Art. 6. — Plățile pentru ajutorul specific anual, prevăzut la
art. 1 alin. (1), se efectuează începând cu data de 1 decembrie
a fiecărui an, până la sfârșitul primului trimestru al anului
următor.
Art. 7. — Modelul cererii se elaborează de Agenția de Plăți și
Intervenție pentru Agricultură și cuprinde date de identificare
pentru beneficiar și exploatație, lista animalelor, coordonate
bancare, angajamente și declarații.
Art. 8. — (1) Agenția de Plăți și Intervenție pentru Agricultură
pune la dispoziția beneficiarilor, prin centrele locale/județene,
formularele de cereri care se completează, se depun, se
înregistrează, se verifică, se aprobă și se centralizează la
centrele județene, conform procedurilor interne.
(2) Pentru a beneficia de ajutorul specific prevăzut la art. 1
alin. (1), solicitanții trebuie să depună cererea aferentă fiecărei
exploatații la centrul județean al Agenției de Plăți și Intervenție pentru
Agricultură, respectiv al municipiului București, pe a cărui rază
teritorială se află exploatația, însoțită de următoarele documente:
a) copie a certificatului de înregistrare de la oficiul registrului
comerțului/a certificatului de înregistrare fiscală, după caz;
b) copie de pe pașaportul fiecărei vaci de lapte, emis de
Autoritatea Națională Sanitară Veterinară și pentru Siguranța
Alimentelor;
c) copie document coordonate bancare.
Art. 9. — (1) Agenția de Plăți și Intervenție pentru Agricultură
efectuează un control la fața locului la 5% din totalul
beneficiarilor care au depus cerere pentru ajutor specific.
(2) Controlul la fața locului se efectuează până la data de
25 octombrie a fiecărui an, conform manualului de proceduri
elaborat de Agenția de Plăți și Intervenție pentru Agricultură.
(3) Pentru fiecare control efectuat la fața locului se întocmește
un raport de control, conform manualului de proceduri elaborat
de Agenția de Plăți și Intervenție pentru Agricultură.
(4) În cazul în care, între data depunerii cererii și data de
25 octombrie a aceluiași an au intervenit modificări ale
informațiilor declarate în cerere, în termen de 7 zile lucrătoare de

15

MONITORUL OFICIAL AL ROMÂNIEI, PARTEA I, Nr. 543/3.VIII.2010
la data apariției acestora, beneficiarul va notifica în scris aceste
modificări centrului județean al Agenției de Plăți și Intervenție
pentru Agricultură, respectiv al municipiului București, anexând
documentele justificative.
Art. 10. — (1) Reducerile și excluderile aplicabile cererilor de
ajutor specific se calculează în conformitate cu prevederile
art. 69 coroborate cu cele ale art. 65 din Regulamentul
Consiliului (CE) nr. 1.122/2009 din 30 noiembrie 2009 de
stabilire a normelor de aplicare a Regulamentului (CE)
nr. 73/2009
al
Consiliului
în
ceea
ce
privește
ecocondiționalitatea, modularea și sistemul integrat de
administrare și control în cadrul schemelor de ajutor direct
pentru agricultori prevăzute de regulamentul respectiv, precum
și de aplicare a Regulamentului (CE) nr. 1.234/2007 al

Consiliului în ceea ce privește ecocondiționalitatea în cadrul
schemei de ajutoare prevăzute pentru sectorul vitivinicol.
(2) Prevederile alin. (1) nu se aplică situațiilor prevăzute la
art. 67 și 73 din Regulamentul Consiliului (CE) nr. 1.122/2009,
iar pentru cazurile de forță majoră se aplică prevederile art. 75
din același regulament.
Art. 11. — Pentru recuperarea sumelor necuvenite se aplică
prevederile art. 80 din Regulamentul Consiliului (CE)
nr. 1.122/2009.
Art. 12. — În aplicarea prezentei hotărâri, Agenția de Plăți și
Intervenție pentru Agricultură elaborează proceduri detaliate de
verificare și control al cererilor și al condițiilor de eligibilitate,
proceduri care sunt aduse la cunoștința beneficiarilor prin afișare
la sediile Agenției de Plăți și Intervenție pentru Agricultură și pe
site-ul oficial al instituției.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
Șeful Departamentului pentru Afaceri Europene,
Bogdan Mănoiu
București, 21 iulie 2010.
Nr. 755.

GUVERNUL ROMÂNIEI

HOTĂRÂRE
privind completarea sublistei C din anexa la Hotărârea Guvernului nr. 720/2008
pentru aprobarea Listei cuprinzând denumirile comune internaționale corespunzătoare
medicamentelor de care beneficiază asigurații, cu sau fără contribuție personală,
pe bază de prescripție medicală, în sistemul de asigurări sociale de sănătate
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — În anexa la Hotărârea Guvernului
nr. 720/2008 pentru aprobarea Listei cuprinzând denumirile
comune internaționale corespunzătoare medicamentelor de
care beneficiază asigurații, cu sau fără contribuție personală, pe
bază de prescripție medicală, în sistemul de asigurări sociale de
sănătate, publicată în Monitorul Oficial al României, Partea I,
nr. 523 din 10 iulie 2008, cu modificările și completările
ulterioare, la sublista C ăDCI-uri corespunzătoare
medicamentelor de care beneficiază asigurații în regim de
compensare 100%”, secțiunea C2 ăDCI-uri corespunzătoare

medicamentelor de care beneficiază asigurații incluși în
programele naționale de sănătate cu scop curativ în tratamentul
ambulatoriu și spitalicesc”, punctul P6 ăProgramul național de
diagnostic și tratament pentru boli rare și sepsis sever”,
subpunctul 6.1 ăHemofilie și talasemie”, după poziția 8 se
introduce o nouă poziție, poziția 9, cu următorul cuprins:
ă9.

Factor VIII de coagulare

B02BD02”

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Președintele Casei Naționale de Asigurări de Sănătate,
Nicolae Lucian Duță
Ministrul finanțelor publice,
Sebastian Teodor Gheorghe Vlădescu
București, 28 iulie 2010.
Nr. 773.

16

MONITORUL OFICIAL AL ROMÂNIEI, PARTEA I, Nr. 543/3.VIII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 alin. (1) și art. 21 alin. (1) din Legea minelor nr. 85/2003, cu modificările și completările ulterioare,
în temeiul art. 4 alin. (4) din Hotărârea Guvernului nr. 1.419/2009 privind organizarea și funcționarea Agenției Naționale
pentru Resurse Minerale,
președintele Agenției Naționale pentru Resurse Minerale emite prezentul ordin.
Art. 1. — Se aprobă Licența de concesiune nr. 13.496/2010
privind explorarea resurselor de nisip și pietriș din perimetrul
Crângu lui Neagu, județul Giurgiu, încheiată între Agenția
Națională pentru Resurse Minerale, în calitate de concedent, și
Societatea Comercială AMFORA PLUS TRANS — S.R.L., cu
sediul în comuna Bradu, județul Argeș, în calitate de
concesionar.
Art. 2. — Se aprobă Licența de concesiune nr. 13.497/2010
privind explorarea resurselor de apă geotermală din perimetrul
Nord-Vest Satu Mare, județul Satu Mare, încheiată între Agenția
Națională pentru Resurse Minerale, în calitate de concedent, și
Societatea Comercială SOLAREX — S.R.L., cu sediul în
municipiul Satu Mare, județul Satu Mare, în calitate de
concesionar.
Art. 3. — Se aprobă Licența de concesiune nr. 13.498/2010
privind explorarea resurselor de nisip și pietriș din perimetrul
Poiana, județul Dâmbovița, încheiată între Agenția Națională
pentru Resurse Minerale, în calitate de concedent, și Societatea
Comercială BALASTIERA NEDELEA — S.R.L., cu sediul în
comuna Potlogi, județul Dâmbovița, în calitate de concesionar.
Art. 4. — Se aprobă Licența de concesiune nr. 13.499/2010
privind explorarea resurselor de argilă comună și nisip și pietriș
din perimetrul Cernabora, județul Timiș, încheiată între Agenția
Națională pentru Resurse Minerale, în calitate de concedent, și

Societatea Comercială TECHNOCER — S.R.L., cu sediul în
localitatea Nădrag, județul Timiș, în calitate de concesionar.
Art. 5. — Se aprobă Licența de concesiune nr. 13.500/2010
privind explorarea resurselor de apă geotermală din perimetrul
Vest Satu Mare, județul Satu Mare, încheiată între Agenția
Națională pentru Resurse Minerale, în calitate de concedent, și
Societatea Comercială SOLAREX — S.R.L., cu sediul în
municipiul Satu Mare, județul Satu Mare, în calitate de
concesionar.
Art. 6. — Se aprobă Licența de concesiune nr. 13.501/2010
privind explorarea resurselor de apă geotermală din perimetrul
Cubic Satu Mare, județul Satu Mare, încheiată între Agenția
Națională pentru Resurse Minerale, în calitate de concedent, și
Societatea Comercială SOLAREX — S.R.L., cu sediul în
municipiul Satu Mare, județul Satu Mare, în calitate de
concesionar.
Art. 7. — Se aprobă Licența de concesiune nr. 13.504/2010
privind explorarea resurselor de apă geotermală din perimetrul
Balotești, județul Ilfov, încheiată între Agenția Națională pentru
Resurse Minerale, în calitate de concedent, și Societatea
Comercială BAVARIA INVEST — S.R.L. cu sediul în orașul
Cisnădie, județul Sibiu, în calitate de concesionar.
Art. 8. — Prezentul ordin se publică în Monitorul Oficial al
României, Partea I.

Președintele Agenției Naționale pentru Resurse Minerale,
Alexandru Pătruți
București, 29 iulie 2010.
Nr. 119.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 543/3.VIII.2010 conține 16 pagini.

Prețul: 3,20 lei

&JUYDGY|445291]
ISSN 1453—4495

