Anul 178 (XXII) — Nr. 781

PARTEA I

LEGI, DECRETE, HOTĂRÂRI ȘI ALTE ACTE

Marți, 23 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.263 din 12 octombrie 2010 referitoare la excepția
de neconstituționalitate a dispozițiilor art. 171 alin. 2
din Codul de procedură penală ..................................

2–3

Decizia nr. 1.264 din 12 octombrie 2010 referitoare la excepția
de neconstituționalitate a dispozițiilor art. 2781 alin. 8
lit. c) din Codul de procedură penală..........................

3–5

Decizia nr. 1.265 din 12 octombrie 2010 referitoare la excepția
de neconstituționalitate a dispozițiilor art. 287 din
Legea nr. 53/2003 — Codul muncii și ale art. 3041 din
Codul de procedură civilă ..........................................

5–6

Decizia nr. 1.266 din 12 octombrie 2010 referitoare la excepția
de neconstituționalitate a dispozițiilor art. 317 alin. 1
pct. 1 din Codul de procedură civilă ..........................

7–8

Decizia nr. 1.267 din 12 octombrie 2010 referitoare la excepția
de neconstituționalitate a dispozițiilor art. 52 alin. 1 și 3
din Codul de procedură civilă ....................................

8–9

Pagina
Decizia nr. 1.268 din 12 octombrie 2010 referitoare la excepția
de neconstituționalitate a dispozițiilor art. 399 alin. 1
teza a doua și ale art. 401 alin. 11 din Codul de
procedură civilă ..........................................................

9–10

Decizia nr. 1.269 din 12 octombrie 2010 referitoare la excepția
de neconstituționalitate a dispozițiilor art. 135 din
Codul de procedură civilă ..........................................

11–12

Decizia nr. 1.270 din 12 octombrie 2010 referitoare la excepția
de neconstituționalitate a dispozițiilor art. 317, art. 319,
art. 323 alin. 1 și art. 324 alin. 1 din Codul de
procedură civilă ..........................................................

12–14

Decizia nr. 1.271 din 12 octombrie 2010 referitoare la excepția
de neconstituționalitate a dispozițiilor art. 317 alin. 1
teza a doua din Codul de procedură civilă ................

14–16

2

MONITORUL OFICIAL AL ROMÂNIEI, PARTEA I, Nr. 781/23.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.263
din 12 octombrie 2010

referitoare la excepția de neconstituționalitate a dispozițiilor art. 171 alin. 2
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 171 alin. 2 din Codul de procedură penală,
excepție ridicată de Romi Ciprian Vențer în Dosarul
nr. 733/255/2009 al Judecătoriei Marghita.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 12 ianuarie 2010, pronunțată în Dosarul
nr. 733/255/2009, Judecătoria Marghita a sesizat Curtea
Constituțională cu excepția de neconstituționalitate a
prevederilor art. 171 alin. 2 din Codul de procedură penală,
excepție ridicată de Romi Ciprian Vențer.
În motivarea excepției de neconstituționalitate autorul
acesteia susține că prevederile legale menționate încalcă
dispozițiile constituționale ale art. 24 referitoare la Dreptul la
apărare și art. 61 alin. (1) referitoare la Parlament ca organ
reprezentativ suprem al poporului român și unica autoritate
legiuitoare a țării, precum și ale prevederilor art. 6 referitoare la
Dreptul la un proces echitabil din Convenția pentru apărarea
drepturilor omului și a libertăților fundamentale, deoarece în
aplicarea textelor contestate procurorul a apreciat în mod eronat
că învinuitul își poate face singur apărarea, atâta vreme cât
acesta nu a frecventat cursuri școlare, neștiind să scrie sau să
citească. Actuala reglementare ce permite organului de urmărire
penală să aprecieze, de la caz la caz, dacă învinuitul sau
inculpatul își poate face singur apărarea contravine dispozițiilor
privind garantarea dreptului la apărare, celor potrivit cărora
Parlamentul este unica autoritate legiuitoare a țării, precum și
celor referitoare la dreptul la un proces echitabil.

Judecătoria Marghita opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 171 alin. 2 din Codul de procedură penală, cu
denumirea marginală Asistența învinuitului sau a inculpatului,
care au următorul conținut: ăAsistența juridică este obligatorie
când învinuitul sau inculpatul este minor, internat într-un centru
de reeducare sau într-un institut medical educativ, când este
reținut sau arestat chiar în altă cauză, când față de acesta a fost
dispusă măsura de siguranță a internării medicale sau obligarea
la tratament medical chiar în altă cauza ori când organul de
urmărire penală sau instanța apreciază că învinuitul ori
inculpatul nu și-ar putea face singur apărarea, precum și în alte
cazuri prevăzute de lege.”
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 550 din 9 aprilie 2009, publicată
în Monitorul Oficial al României, Partea I, nr. 368 din 1 iunie
2009, Curtea Constituțională a respins ca neîntemeiată excepția
de neconstituționalitate a dispozițiilor art. 171 alin. 2 din Codul
de procedură penală, reținând că reglementarea potrivit căreia
organul de urmărire penală sau instanța de judecată apreciază
cu privire la asistența juridică a învinuitului sau inculpatului, în
ipoteza în care acesta ănu și-ar putea face singur apărarea”, nu
contravine prevederilor art. 24 din Constituție și art. 6 din
Convenția pentru apărarea drepturilor omului și a libertăților
fundamentale, ci constituie, de fapt, o măsură de protecție a
învinuitului sau inculpatului.
De asemenea, Curtea constată că dispozițiile constituționale
ale art. 61 alin. (1) nu au incidență în cauză.

MONITORUL OFICIAL AL ROMÂNIEI, PARTEA I, Nr. 781/23.XI.2010

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 171 alin. 2 din Codul de procedură penală,
excepție ridicată de Romi Ciprian Vențer în Dosarul nr. 733/255/2009 al Judecătoriei Marghita.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.264
din 12 octombrie 2010

referitoare la excepția de neconstituționalitate a dispozițiilor art. 2781 alin. 8 lit. c)
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 8 lit. c) din Codul de procedură
penală, excepție ridicată de Ion Măranu în Dosarul
nr. 1.426/325/2009 al Judecătoriei Timișoara și de Minodor Tiron
în Dosarul nr. 3.912/206/2008 al Judecătoriei Câmpulung
Moldovenesc.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 223D/2010 și nr. 3.217D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 3.217D/2010
la Dosarul nr. 223D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune

concluzii de respingere a excepției de neconstituționalitate ca
neîntemeiată, sens în care face trimitere la jurisprudența în
materie.
C U R T E A,

având în vedere actele și lucrările dosarelor, constată
următoarele:
Prin încheierile din 25 ianuarie 2010 și 27 aprilie 2010,
pronunțate în dosarele nr. 1.426/325/2009 și nr. 3.912/206/2008,
Judecătoria Timișoara și Judecătoria Câmpulung
Moldovenesc au sesizat Curtea Constituțională cu excepția
de neconstituționalitate a prevederilor art. 2781 alin. 8 lit. c)
din Codul de procedură penală.
Excepția a fost ridicată în dosarele de mai sus de Ion Măranu
și Minodor Tiron.
În motivarea excepției de neconstituționalitate autorii
acesteia susțin că dispozițiile legale criticate contravin
prevederilor art. 16 alin. (1), art. 21 alin. (3), art. 24, art. 124
alin. (2), art. 126 alin. (2), art. 131, art. 20, precum și ale art. 6
din Convenția pentru apărarea drepturilor omului și a libertăților
fundamentale, deoarece persoana față de care s-a dispus
netrimiterea în judecată dobândește în urma reanalizării soluției
calitatea de inculpat, fără ca acest moment să fie precedat de
prezentarea materialului de urmărire penală. Textul încalcă
principiul separației și echilibrului puterilor în stat, întrucât atât
trimiterea în judecată, cât și judecata propriu-zisă se fac de către
puterea judecătorească, deși atributul urmăririi penale și al
trimiterii în judecată este rezervat Ministerului Public, care
aparține puterii executive.
Întrucât verificarea soluției de netrimitere se face doar pe
baza lucrărilor și a materialului din dosar, părțile sunt lipsite de
un grad de jurisdicție, calea de atac a apelului fiind suprimată.

4

MONITORUL OFICIAL AL ROMÂNIEI, PARTEA I, Nr. 781/23.XI.2010

Textul criticat mai îngrădește liberul acces la justiție prin
aceea că ignoră principiul cu aplicabilitate generală în dreptul
penal non reformatio in pejus.
Judecătoria Timișoara opinează că excepția de
neconstituționalitate este neîntemeiată.
Judecătoria Câmpulung Moldovenesc nu și-a exprimat
opinia cu privire la excepția de neconstituționalitate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 8 lit. c) din Codul de procedură penală,
cu denumirea marginală Plângerea în fața judecătorului
împotriva rezoluțiilor sau a ordonanțelor procurorului de
netrimitere în judecată, care au următorul conținut:
ăJudecătorul pronunță una dintre următoarele soluții: [...]
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal constituit,
dispozițiile privind judecata în primă instanță și căile de atac
aplicându-se în mod corespunzător.”
Examinând excepția de neconstituționalitate, Curtea
constată că dispozițiile legale contestate au mai fost supuse
controlului său din perspectiva unor critici similare. Astfel, cu
prilejul pronunțării Deciziei nr. 599 din 20 mai 2008, publicată în
Monitorul Oficial al României, Partea I, nr. 523 din 10 iulie 2008,
Curtea
Constituțională
a
respins
excepția
de
neconstituționalitate a dispozițiilor art. 2781 alin. 8 lit. c) din
Codul de procedură penală, statuând că nu este afectat dreptul
la apărare, deoarece procedura de judecare a plângerilor
împotriva rezoluțiilor sau ordonanțelor procurorului de
netrimitere în judecată, prevăzută de art. 2781 din Codul de
procedură penală, este o procedură contradictorie în care toate
părțile, inclusiv persoana acuzată de comiterea unei fapte
penale, au posibilitatea de a se apăra și de a cere fie menținerea
soluției procurorului, fie învestirea instanței cu judecarea
infracțiunii reclamate. În această din urmă ipoteză, inculpatul
beneficiază, se înțelege, de toate mijloacele de apărare și de
toate garanțiile procesuale prevăzute de lege. Totodată, Curtea
a mai reținut că nu poate fi primită nici susținerea privind
încălcarea dispozițiilor art. 131 din Constituție privind rolul
Ministerului Public, întrucât judecarea cauzei de către instanță
după desființarea rezoluției sau ordonanței de netrimitere în
judecată implică participarea procurorului la judecarea cauzei în

calitate de titular al acțiunii publice și exercitarea tuturor
atribuțiilor decurgând din această calitate.
De asemenea, prin Decizia nr. 864 din 9 octombrie 2007,
publicată în Monitorul Oficial al României, Partea I, nr. 786 din
20 noiembrie 2007, Curtea a reținut că procedura prezentării
materialului de urmărire penală este specifică primei faze a
procesului penal, care, spre deosebire de faza a doua, este
nepublică. Acest argument are drept urmare instituirea obligației
procurorului de a chema învinuitul sau inculpatul în cel mai
important moment al urmăririi penale — trimiterea în judecată —
și își găsește rațiunea tocmai în asigurarea posibilității
învinuitului sau inculpatului de a fi asistat de un apărător și de a
dispune de timpul necesar pentru a-și pregăti apărarea. Cu
acest prilej Curtea a statuat că prevederile legale criticate nu
opresc persoana interesată de a lua cunoștință de întreg
materialul probator existent la dosar și de a formula cereri noi în
cadrul noii faze procesuale căreia i se aplică dispozițiile privind
judecata în primă instanță și căile de atac prevăzute de lege.
Cu aceeași ocazie, Curtea a mai arătat că eventualele
probleme practice care s-ar fi putut ivi cu privire la modul de
aplicare și interpretare a dispozițiilor contestate de autor au fost
dezlegate de Înalta Curte de Casație și Justiție, care, prin
Decizia nr. XV din 22 mai 2006, publicată în Monitorul Oficial al
României, Partea I, nr. 509 din 13 iunie 2006, a admis recursul
în interesul legii și a stabilit că, ăîn aplicarea dispozițiilor art. 2781
alin. 8 lit. c) din Codul de procedură penală, [ ] judecătorul
care, prin încheiere, admite plângerea, desființează rezoluția
sau ordonanța atacată și reține cauza spre judecare, apreciind
că probele existente la dosar sunt suficiente pentru judecarea
cauzei, devine incompatibil să soluționeze fondul acesteia”. Așa
fiind, nu se poate susține că prevederile legale criticate contravin
principiului dreptului oricărei persoane la un proces echitabil,
instituit prin art. 6 din Convenția pentru apărarea drepturilor
omului și a libertăților fundamentale, la care România este parte.
Totodată, prin Decizia nr. 574 din 7 iunie 2007, publicată în
Monitorul Oficial al României, Partea I, nr. 534 din 7 august
2007, Curtea a respins excepția de neconstituționalitate a
dispozițiilor art. 2781 alin. 8 lit. a)—c) din Codul de procedură
penală, reținând că plângerea prevăzută de art. 2781 reprezintă,
într-un sens larg, o cale de atac, care se supune principiului de
generală aplicabilitate în dreptul penal non reformatio in pejus.
Într-adevăr, deși legea nu prevede în mod expres aplicarea
acestui principiu cu prilejul soluționării plângerii împotriva actelor
procurorului, rațiuni identice cu cele care determină extinderea
aplicabilității acestui principiu și în alte situații decât cele
prevăzute în art. 372, 3858 sau art. 4141 alin. 1 din Codul de
procedură penală justifică luarea sa în considerare și în cazul
procedurii reglementate de art. 2781 din același cod.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziilor mai sus menționate își păstrează
valabilitatea și în cauza de față.
Cât privește critica referitoare la inexistența unei căi de atac
împotriva încheierii pe care judecătorul o pronunță în baza
textului legal criticat, Curtea constată că o asemenea
nemulțumire nu poate fi examinată, deoarece, potrivit art. 2
alin. (3) din Legea nr. 47/1992 privind organizarea și
funcționarea Curții Constituționale, aceasta se pronunță ăfără a
putea modifica sau completa prevederile supuse controlului”.

MONITORUL OFICIAL AL ROMÂNIEI, PARTEA I, Nr. 781/23.XI.2010

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 8 lit. c) din Codul de procedură
penală, excepție ridicată de Ion Măranu în Dosarul nr. 1.426/325/2009 al Judecătoriei Timișoara și de Minodor Tiron în Dosarul
nr. 3.912/206/2008 al Judecătoriei Câmpulung Moldovenesc.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 1.265
din 12 octombrie 2010

referitoare la excepția de neconstituționalitate a dispozițiilor art. 287
din Legea nr. 53/2003 — Codul muncii și ale art. 3041 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii și
ale art. 3041 din Codul de procedură civilă, excepție ridicată de
Claudiu Sârbu, Dan Ștefan Dragomir, Ilarian Cărămidă, Dorin
Bogdan, Mircea Paștiu, Venera Maria Iancu, Silvia Moldovan,
Cornel Frățilă, Adrian Iurean (Turean) și Crinel-Paul Popa în
dosarele
nr.
5.076/107/2008,
nr.
5.088/107/2008,
nr. 5.080/107/2008, nr. 5.106/107/2008, nr. 5.111/107/2008,
nr. 5.574/107/2008, nr. 5.078/107/2008, nr. 6.274/107/2008,
nr. 5.055/107/2008 și nr. 5.037/107/2008 ale Curții de Apel Alba
Iulia — Secția pentru conflicte de muncă și asigurări sociale.
La apelul nominal lipsesc părțile, față de care procedura de
citare a fost legal îndeplinită.
Curtea, având în vedere că excepțiile de neconstituționalitate
ridicate în dosarele nr. 492D/2010—501D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public, având în vedere
dispozițiile art. 164 din Codul de procedură civilă, nu se opune
conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 493D/2010—
501D/2010 la Dosarul nr. 492D/2010, care este primul
înregistrat.

Cauza fiind stare de judecată, președintele acordă cuvântul
reprezentantului Ministerului Public, care pune concluzii de
respingere a excepției, sens în care face trimitere la
jurisprudența Curții Constituționale în materie.
C U R T E A,

având în vedere actele și lucrările dosarelor, constată
următoarele:
Prin încheierile din 14 ianuarie 2010 și 21 ianuarie 2010,
pronunțate în dosarele nr. 5.076/107/2008, nr. 5.088/107/2008,
nr. 5.080/107/2008, nr. 5.106/107/2008, nr. 5.111/107/2008,
nr. 5.574/107/2008, nr. 5.078/107/2008, nr. 6.274/107/2008,
nr. 5.055/107/2008 și nr. 5.037/107/2008, Curtea de Apel Alba
Iulia — Secția pentru conflicte de muncă și asigurări sociale
a sesizat Curtea Constituțională cu excepția de
neconstituționalitate a prevederilor art. 287 din Legea
nr. 53/2003 — Codul muncii și ale art. 3041 din Codul de
procedură civilă.
Excepția a fost ridicată în dosarele de mai sus de Claudiu
Sârbu, Dan Ștefan Dragomir, Ilarian Cărămidă, Dorin Bogdan,
Mircea Paștiu, Venera Maria Iancu, Silvia Moldovan, Cornel
Frățilă, Adrian Iurean (Turean) și Crinel-Paul Popa cu ocazia
soluționării unor cauze civile.
În motivarea excepției de neconstituționalitate autorii
acesteia susțin că prevederile legale criticate contravin art. 16
alin. (1) referitoare la egalitatea cetățenilor în fața legii și art. 21
alin. (3) referitoare la dreptul la un proces echitabil, deoarece
angajatul este discriminat și nu beneficiază de un proces
echitabil atunci când, în cadrul unui litigiu de muncă, deși
majoritatea înscrisurilor care pot duce la aflarea adevărului se
află la angajator, acesta nu le depune în fața instanței,
pronunțându-se astfel o soluție greșită. De asemenea, se
susține că dispozițiile art. 3041 din Codul de procedură civilă
sunt neconstituționale deoarece creează discriminări între cei
ale căror litigii au și calea de atac a apelului și cei ale căror litigii
prevăd și calea de atac a recursului.

6

MONITORUL OFICIAL AL ROMÂNIEI, PARTEA I, Nr. 781/23.XI.2010

Curtea de Apel Alba Iulia — Secția pentru conflicte de
muncă și asigurări sociale opinează că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul apreciază că excepția de neconstituționalitate este
inadmisibilă, sens în care face trimitere la jurisprudența în
materie.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 287 din Legea nr. 53/2003 — Codul muncii,
publicată în Monitorul Oficial al României, Partea I, nr. 72 din
5 februarie 2003 și ale art. 3041 din Codul de procedură civilă,
care au următorul cuprins:
— Art. 287 din Codul muncii: ăSarcina probei în conflictele
de muncă revine angajatorului, acesta fiind obligat să depună
dovezile în apărarea sa până la prima zi de înfățișare.”;
— Art. 3041 din Codul de procedură civilă: ăRecursul declarat
împotriva unei hotărâri care, potrivit legii, nu poate fi atacată cu
apel, nu este limitat la motivele de casare prevăzute în art. 304,
instanța putând să examineze cauza sub toate aspectele.”

Examinând excepția de neconstituționalitate, Curtea
constată că dispozițiile legale criticate au mai fost supuse
controlului său din perspectiva unor critici similare. Astfel,
referitor la prevederile art. 287 din Codul muncii, Curtea a
statuat prin numeroase decizii că acestea nu contravin
prevederilor constituționale. De pildă, prin Decizia nr. 494 din
11 noiembrie 2004, publicată în Monitorul Oficial al României,
Partea I, nr. 59 din 18 ianuarie 2005, Curtea, respingând
excepția, a reținut că dispozițiile art. 287 din Codul muncii
reprezintă norme de procedură, care, potrivit art. 126 alin. (2)
din Constituție, se stabilesc prin lege, precum și că salariatul și
angajatorul sunt două părți ale conflictului de muncă, situate pe
poziții opuse și cu interese contrare, situația lor diferită
justificând, în anumite privințe, și tratamentul juridic diferențiat.
Angajatorul este cel care deține documentele și toate celelalte
probe pertinente pentru elucidarea conflictului și pentru stabilirea
drepturilor și obligațiilor părților raportului juridic de muncă, fiind
necesară și firească obligația acestuia de a prezenta aceste
probe.
În ceea ce privește dispozițiile art. 3041 din Codul de
procedură civilă, Curtea s-a pronunțat asupra constituționalității
acestora prin numeroase decizii. Spre exemplu, prin Decizia
nr. 1.004 din 7 octombrie 2008, publicată în Monitorul Oficial al
României, Partea I, nr. 753 din 7 noiembrie 2008, Curtea a
statuat că recursul constituie în această ipoteză o cale de atac
cu caracter devolutiv, în care, ca și în cazul apelului, instanța de
recurs judecă însăși cauza, atât sub aspectul legalității, cât și
sub acela al temeiniciei, nelimitându-se să examineze doar
hotărârea pronunțată de prima instanță, exclusiv pentru motivele
de casare prevăzute în art. 304 din Codul de procedură civilă,
ceea ce este în deplină concordanță cu prevederile Constituției.
Întrucât criticile de neconstituționalitate din prezenta cauză
privesc, în esență, aceleași aspecte și având în vedere că nu
au intervenit elemente noi, de natură să determine schimbarea
jurisprudenței Curții Constituționale, soluțiile și considerentele
deciziilor menționate își păstrează valabilitatea și în cauza de
față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 287 din Legea nr. 53/2003 — Codul muncii
și ale art. 3041 din Codul de procedură civilă, excepție ridicată de Claudiu Sârbu, Dan Ștefan Dragomir, Ilarian Cărămidă, Dorin
Bogdan, Mircea Paștiu, Venera Maria Iancu, Silvia Moldovan, Cornel Frățilă, Adrian Iurean (Turean) și Crinel-Paul Popa în dosarele
nr. 5.076/107/2008, nr. 5.088/107/2008, nr. 5.080/107/2008, nr. 5.106/107/2008, nr. 5.111/107/2008, nr. 5.574/107/2008,
nr. 5.078/107/2008, nr. 6.274/107/2008, nr. 5.055/107/2008 și nr. 5.037/107/2008 ale Curții de Apel Alba Iulia — Secția pentru
conflicte de muncă și asigurări sociale.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 781/23.XI.2010

7

CURTEA CONSTITUȚIONALĂ

D E C I Z I A Nr. 1.266
din 12 octombrie 2010

referitoare la excepția de neconstituționalitate a dispozițiilor art. 317 alin. 1 pct. 1
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 317 alin. 1 pct. 1 din Codul de procedură civilă,
excepție ridicată de Societatea Comercială ăMasoti” — S.R.L.
din București în Dosarul nr. 6980.1/2/2008 al Curții de Apel
Brașov — Secția contencios administrativ și fiscal.
La apelul nominal se prezintă Societatea Comercială
ăSupercom” — S.A. din București, prin avocatul Ștefan Ciontu,
și Primăria Sectorului 1 București, prin avocatul Răzvan
Budulan, lipsind celelalte părți, față de care procedura de citare
a fost legal îndeplinită.
Cauza este în stare de judecată.
Avocații prezenți solicită respingerea excepției de
neconstituționalitate, invocând în acest sens jurisprudența în
materie a Curții Constituționale.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
susținând menținerea practicii instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 2 februarie 2010, pronunțată în Dosarul
nr. 6980.1/2/2008, Curtea de Apel Brașov – Secția
contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 317 alin. 1 pct. 1 din
Codul de procedură civilă, excepție ridicată de Societatea
Comercială ăMasoti” — S.R.L. din București.
În motivarea excepției de neconstituționalitate autorul
acesteia susține că dispozițiile legale criticate contravin art. 21
alin. (1) și (2) și art. 57 din Constituție, deoarece, pe de o parte,
permit atacarea unei hotărâri irevocabile de către o parte care
pretinde că nu a fost citată pentru ziua în care s-a judecat
pricina, iar, pe de altă parte, reprezintă o autorizare din partea
legiuitorului a unui comportament procesual caracterizat prin
rea-credință.
Curtea de Apel Brașov – Secția contencios administrativ
și fiscal apreciază că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), și ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 317 alin. 1 pct. 1 din Codul de procedură civilă,
care au următorul conținut: ăHotărârile irevocabile pot fi atacate
cu contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua când s-a
judecat pricina, nu a fost îndeplinită potrivit cu cerințele legii.”
Autorul excepției susține că dispozițiile legale criticate încalcă
prevederile constituționale ale art. 21 alin. (1) și (2) privitoare la
accesul liber la justiție, precum și ale art. 57 privind exercitarea
cu bună-credință a drepturilor și a libertăților.
Examinând excepția de neconstituționalitate, Curtea observă
că în ceea ce privește constituționalitatea prevederilor art. 317
alin. 1 pct. 1 din Codul de procedură civilă, prin Decizia nr. 1.452
din 5 noiembrie 2009, publicată în Monitorul Oficial al României,
Partea I, nr. 877 din 16 decembrie 2009, instanța constituțională
s-a mai pronunțat și a reținut că prevederile art. 317 din Codul
de procedură civilă nu au în vedere hotărârile judecătorești
susceptibile de a fi atacate pe căile ordinare de atac, care oferă
părților cadrul procesual adecvat în care să își poată exercita, cu
diligență, drepturile procesuale de pe poziții de egalitate, ci se
referă la hotărârile irevocabile, împotriva cărora mai pot fi
exercitate doar căile extraordinare de atac, așa cum este cazul
contestației în anulare. Legiuitorul a prevăzut cazurile în care
poate fi atacată o hotărâre irevocabilă pe calea contestației în
anulare, tocmai pentru a garanta echitatea actului de justiție și
pentru a-l pune pe justițiabilul care nu a putut invoca, din motive,
desigur, neimputabile lui, nelegalitatea citării într-o situație egală
cu cel care a invocat aceste motive în apel sau în recurs, cu
intenția de a crea un tratament juridic egal între aceștia.
De asemenea, Curtea a mai reținut că, odată invocate pe
calea apelului sau a recursului, aceste motive urmează a fi
cenzurate de către instanță, care se va pronunța asupra lor,
astfel încât nepronunțarea asupra acestor motive în faza
recursului dă posibilitatea părții interesate să le invoce în cadrul
contestației în anulare, potrivit art. 317 alin. 2 din Codul de
procedură civilă. Din moment ce partea a putut invoca aceste
motive pe calea apelului sau a recursului, ar fi de prisos să i se
mai acorde încă o dată această posibilitate pe calea contestației
în anulare.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

8

MONITORUL OFICIAL AL ROMÂNIEI, PARTEA I, Nr. 781/23.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 317 alin. 1 pct. 1 din Codul de procedură
civilă, excepție ridicată de Societatea Comercială ăMasoti” — S.R.L. din București în Dosarul nr. 6980.1/2/2008 al Curții de Apel
Brașov — Secția contencios administrativ și fiscal.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.267
din 12 octombrie 2010

referitoare la excepția de neconstituționalitate a dispozițiilor art. 52 alin. 1 și 3
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 52 alin. 1 și 3 din Codul de procedură civilă,
excepție ridicată de Societatea Comercială ăFier Forjat M&I” —
S.R.L. din București în Dosarul nr. 34.007/3/2007 al Tribunalului
București — Secția a VI-a comercială.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
susținând menținerea practicii instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 19 ianuarie 2009, pronunțată în Dosarul
nr. 34.007/3/2007, Tribunalul București — Secția a VI-a
comercială a sesizat Curtea Constituțională pentru
soluționarea excepției de neconstituționalitate a
dispozițiilor a art. 52 alin. 1 și 3 din Codul de procedură
civilă, excepție ridicată de Societatea Comercială ăFier Forjat
M&I” — S.R.L. din București.
În motivarea excepției de neconstituționalitate autorul
arată că dispozițiile legale criticate încalcă dreptul constituțional
la apărare prin faptul că ascultarea părților, fără a fi comunicată

cererea de intervenție formulată, este pur formală și nu asigură
posibilitatea pregătirii unei apărări temeinice.
Tribunalul București — Secția a VI-a comercială
consideră că excepția de neconstituționalitate este
neîntemeiată, apreciind că textele de lege criticate nu contravin
dispozițiilor constituționale. Prin admiterea în principiu, instanța
nu se pronunță asupra fondului cererii, verificând numai aparent
interesul și, eventual, dreptul propriu, potrivit art. 49 din Codul de
procedură civilă, și acordă părții posibilitatea să formuleze
întâmpinare pentru a combate susținerile cuprinse în cererea de
intervenție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), și ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 52 alin. 1 și 3 din Codul de procedură civilă, texte
de lege care au următorul conținut: ăDupă ascultarea părților și
a celui care intervine, instanța va hotărî asupra încuviințării în
principiu a intervenției.[...]
După încuviințarea în principiu, instanța va dispune
comunicarea intervenției și, în cazurile în care întâmpinarea este
obligatorie, va soroci termenul în care aceasta va trebui
depusă.”

MONITORUL OFICIAL AL ROMÂNIEI, PARTEA I, Nr. 781/23.XI.2010

9

În opinia autorului excepției de neconstituționalitate, suficiente garanții procesuale menite să concretizeze dreptul
prevederile legale criticate încalcă dreptul la apărare, prevăzut acestuia la un proces echitabil.
În ceea ce privește dreptul la apărare, acesta le este garantat
de art. 24 din Constituție, precum și dreptul la un proces
echitabil, consacrat de art. 6 din Convenția pentru apărarea părților aflate în proces prin art. 126 alin. (2) din Constituție,
potrivit căruia ăCompetența instanțelor judecătorești și
drepturilor omului și a libertăților fundamentale.
Examinând excepția de neconstituționalitate, Curtea a procedura de judecată sunt prevăzute numai prin lege”, precum
constatat că asupra constituționalității prevederilor art. 52 din și prin art. 129, care prevede că ăÎmpotriva hotărârilor
Codul de procedură civilă instanța constituțională s-a pronunțat judecătorești, părțile interesate și Ministerul Public pot exercita
în mai multe rânduri, exemplu fiind Decizia nr. 320 din 5 martie căile de atac, în condițiile legii”, texte prin care se atribuie
2009, publicată în Monitorul Oficial al României, Partea I, nr. 416 exclusiv legiuitorului prerogativa stabilirii competenței și
din 18 iunie 2009, sau Decizia nr. 560 din 7 iunie 2007, publicată procedurii de judecată, inclusiv a condițiilor de exercitare a căilor
în Monitorul Oficial al României, Partea I, nr. 553 din 14 august de atac. Așa fiind, dispozițiile criticate reprezintă expresia
aplicării acestor dispoziții constituționale.
2007, statuând în sensul constituționalității acestor prevederi.
Întrucât nu au intervenit elemente noi, de natură să
Astfel, Curtea a decis că asupra admisibilității în principiu a
intervenției se pronunță instanța de judecată, după ascultarea determine reconsiderarea jurisprudenței Curții Constituționale,
părților și a celui ce intervine, fiind astfel asigurate garanțiile atât soluția, cât și considerentele cuprinse în aceste decizii își
accesului liber la justiție, și că reclamantul beneficiază de păstrează valabilitatea și în cauza de față.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 52 alin. 1 și 3 din Codul de procedură civilă,
excepție ridicată de Societatea Comercială ăFier Forjat M&I” — S.R.L. din București în Dosarul nr. 34.007/3/2007 al Tribunalului
București — Secția a VI-a comercială.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.268
din 12 octombrie 2010

referitoare la excepția de neconstituționalitate a dispozițiilor art. 399 alin. 1 teza a doua
și ale art. 401 alin. 11 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
susținând menținerea practicii instanței de contencios
constituțional.
C U R T E A,

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 399 alin. 1 teza a doua și ale art. 401 alin. 11
din Codul de procedură civilă, excepție ridicată de Cosmin Mihail
Viespescu în Dosarul nr. 8.999/215/2009 al Judecătoriei Craiova —
Secția civilă.

având în vedere actele și lucrările dosarului, reține următoarele:
Prin Încheierea din 22 ianuarie 2010, pronunțată în Dosarul
nr. 8.999/215/2009, Judecătoria Craiova — Secția civilă a
sesizat Curtea Constituțională pentru soluționarea
excepției de neconstituționalitate a art. 399 alin. 1 teza a
doua și ale art. 401 alin. 11 din Codul de procedură civilă,
excepție ridicată de Cosmin Mihail Viespescu.

10

MONITORUL OFICIAL AL ROMÂNIEI, PARTEA I, Nr. 781/23.XI.2010

În motivarea excepției de neconstituționalitate autorul
acesteia susține că dispozițiile legale criticate contravin art. 21
coroborat cu art. 20 din Constituție și art. 6 paragraful 1 din
Convenția pentru apărarea drepturilor omului și a libertăților
fundamentale, deoarece este abolită însăși garanția dreptului la
un proces echitabil, orice parte interesată putând, pe calea
instituită de art. 399 alin. 1 teza a doua din Codul de procedură
civilă, să tindă la o veritabilă reanalizare a soluției pronunțate
irevocabil, prin demersuri de lămurire. Pe de altă parte, există
posibilitatea de a se institui arbitrariul procedurii, de a tergiversa
dincolo de limite rezonabile procesul civil și chiar de a permite
reformulări ale titlului executoriu după ce mai multe formalități
execuționale au fost îndeplinite.
Judecătoria Craiova — Secția civilă apreciază că excepția
de neconstituționalitate este neîntemeiată, întrucât textele de
lege criticate nu contravin dispozițiilor constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2) și ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 399 alin. 1 teza a doua și ale art. 401 alin. 11 din
Codul de procedură civilă, texte de lege care au următorul
conținut:
— Art. 399 alin. 1: ăÎmpotriva executării silite, precum și
împotriva oricărui act de executare se poate face contestație de
către cei interesați sau vătămați prin executare. De asemenea,
dacă nu s-a utilizat procedura prevăzută de art. 2811, se poate
face contestație și în cazul în care sunt necesare lămuriri cu
privire la înțelesul, întinderea sau aplicarea titlului executoriu,
precum și în cazul în care organul de executare refuză să
înceapă executarea silită ori să îndeplinească un act de
executare în condițiile prevăzute de lege.”;
— Art. 401 alin. 11: ăContestația privind lămurirea înțelesului,
întinderii sau aplicării titlului executoriu se poate face oricând

înăuntrul termenului de prescripție a dreptului de a cere
executarea silită.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 20 și 21, precum și dispozițiilor art. 6 paragraful 1
din Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
constată că s-a pronunțat în numeroase rânduri asupra
dispozițiilor criticate.
Astfel, referitor la prevederile art. 399 din Codul de procedură
civilă, prin Decizia nr. 816 din 19 mai 2009, publicată în
Monitorul Oficial al României, Partea I, nr. 549 din 6 august
2009, Curtea a reținut, în esență, că procedura contestației la
executare este destinată să înlăture neregularitățile comise cu
prilejul urmăririi silite sau să expliciteze titlul executoriu ce
urmează a fi valorificat. În cadrul soluționării contestației,
instanța nu poate examina împrejurări care vizează fondul
cauzei și care sunt de natură să repună în discuție hotărâri care
emană de la organe cu activitate jurisdicțională în fața cărora
au avut loc dezbateri contradictorii, părțile având posibilitatea
cu acel prilej de a invoca apărările de fond necesare. O soluție
contrară sub acest aspect ar nesocoti principiul autorității de
lucru judecat, ceea ce este inadmisibil. De asemenea, Curtea a
reținut, prin Decizia nr. 53 din 14 ianuarie 2010, publicată în
Monitorul Oficial al României, Partea I, nr. 147 din 5 martie 2010,
că împotriva executării silite, precum și împotriva oricărui act de
executare se poate face contestație de către cei interesați sau
vătămați prin executare, textele de lege criticate oferind astfel
toate garanțiile pentru realizarea accesului liber la justiție și
dreptului la un proces echitabil, așa cum sunt consacrate ca
drepturi fundamentale prin dispozițiile art. 21 din Constituție.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.
În fine, nici critica relativă la dispozițiile art. 401 alin. 11 din
Codul de procedură civilă nu poate fi reținută, întrucât legiuitorul
a instituit un termen special în care să se poată formula
contestația la titlu, diferit de termenul în care se poate formula
contestația la executarea propriu-zisă, apreciind că oricând în
cadrul termenului de prescripție a dreptului de a cere executarea
silită poate apărea necesitatea lămuririi înțelesului, întinderii sau
aplicării titlului executoriu. Or, instituirea unui asemenea termen
nu poate fi considerată ca fiind de natură a îngrădi liberul acces
la justiție și nici a încălca dreptul la un proces echitabil, întrucât
legiuitorul, în temeiul art. 126 alin. (2) din Constituție, este
îndreptățit să stabilească regulile speciale de procedură și
modalitățile de exercitare a drepturilor procesuale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 399 alin. 1 teza a doua și ale art. 401 alin. 11
din Codul de procedură civilă, excepție ridicată de Cosmin Mihail Viespescu în Dosarul nr. 8.999/215/2009 al Judecătoriei Craiova —
Secția civilă.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 781/23.XI.2010

11

CURTEA CONSTITUȚIONALĂ

D E C I Z I A Nr. 1.269
din 12 octombrie 2010

referitoare la excepția de neconstituționalitate a dispozițiilor art. 135
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

stabilesc sancțiunea aplicabilă în cazul depunerii tardive a
cererii reconvenționale și introducerii terților în proces, instituind
limite rezonabile ale exercitării liberului acces la justiție și
ocrotirea în egală măsură a drepturilor și a intereselor celorlalte
subiecte de drept.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 135 din Codul de procedură civilă, excepție
ridicată de Societatea Comercială ăGarant Flory” — S.R.L. din
București în Dosarul nr. 8.044/300/2008 al Judecătoriei
Sectorului 2 București — Secția civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată
și susține menținerea practicii instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 8 martie 2010, pronunțată în Dosarul
nr. 8.044/300/2008, Judecătoria Sectorului 2 București —
Secția civilă a sesizat Curtea Constituțională pentru
soluționarea excepției de neconstituționalitate a
dispozițiilor art. 135 din Codul de procedură civilă, excepție
ridicată de Societatea Comercială ăGarant Flory” — S.R.L. din
București.
În motivarea excepției de neconstituționalitate autorul
acesteia susține că dispozițiile legale criticate contravin art. 20,
art. 21 alin. (1) și art. 24 din Constituție, precum și art. 6 din
Convenția pentru apărarea drepturilor omului și a libertăților
fundamentale, deoarece, prin restricția introdusă de prevederile
art. 135 din Codul de procedură civilă, partea nu mai are
posibilitatea de a combate în mod real și efectiv pretențiile părții
adverse, fiindu-i astfel încălcat dreptul la apărare.
Judecătoria Sectorului 2 București — Secția civilă
apreciază că excepția de neconstituționalitate este
neîntemeiată, întrucât textul de lege criticat a fost instituit în
scopul protejării drepturilor reclamantului, invocate pe calea
cererii de chemare în judecată, care, în lipsa normei criticate, ar
fi paralizate de pretenții deduse judecății de către pârât, pe calea
cererii reconvenționale, în orice moment al desfășurării
procesului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Avocatul Poporului apreciază că dispozițiile art. 135 din
Codul de procedură civilă sunt constituționale, întrucât acestea

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 135 din Codul de procedură civilă, text de lege
care are următorul conținut: ăCererea reconvențională și
introducerea unei alte persoane în judecată, care nu se vor fi
făcut înăuntrul termenului prevăzut de lege, se vor judeca
deosebit, afară de cazul când amândouă părțile consimt să se
judece împreună.”
În opinia autorului excepției de neconstituționalitate
prevederile legale criticate contravin dispozițiilor constituționale
cuprinse în art. 20, 21 și 24 din Constituție, precum și
dispozițiilor art. 6 din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea
constată că textul de lege dedus controlului relevă o evidentă
utilitate în cadrul procesului civil. Astfel, prin instituirea
obligativității depunerii cererii reconvenționale înăuntrul unui
termen prevăzut de lege, se asigură de plano echilibrul
procesual al părților în litigiu, reclamantul având posibilitatea de
a cunoaște apărările pârâtului, precum și probele utilizate în
susținerea lor, posibilitate de care pârâtul beneficiază prin luarea
la cunoștință a acțiunii introductive a reclamantului.
Pe de altă parte, textul criticat contribuie la urgentarea
soluționării cauzei și la prevenirea exercitării abuzive sau cu
întârziere a drepturilor procesuale, instanța fiind în măsură de a
cunoaște, încă de la început, cadrul procesual, iar reclamantul
își poate pregăti apărările, în cunoștință de cauză, în raport cu
susținerile pârâtului cuprinse în cererea reconvențională.
Obligația depunerii cererii reconvenționale într-un anumit
termen, cu consecința judecării separate a pretențiilor pârâtului
în caz de nerespectare, se circumscrie domeniului de
reglementare a competenței instanțelor și a procedurii de
judecată, rezervat, potrivit art. 126 alin. (3) din Constituție,
legiuitorului ordinar, care a acționat deci în limitele prerogativelor
sale constituționale.
Dincolo de utilitatea evidentă a reglementării cuprinse în
art. 135 din Codul de procedură civilă, Curtea nu poate reține
încălcarea dreptului la apărare, cu atât mai mult cu cât art. 118
și 119 din același cod instituie obligația pentru instanța
judecătorească, în cazul în care pârâtul nu este reprezentat sau

12

MONITORUL OFICIAL AL ROMÂNIEI, PARTEA I, Nr. 781/23.XI.2010

asistat de avocat, de a-i pune în vedere, la prima zi de înfățișare,
să arate excepțiile, dovezile și toate mijloacele sale de apărare,
ce vor fi consemnate în încheierea de ședință, acordându-i, la
cerere, un termen pentru pregătirea apărării și depunerea
întâmpinării sau cererii reconvenționale. În cauzele în care
întâmpinarea este obligatorie, cererea reconvențională trebuie
depusă cu cel puțin 5 zile înainte de termenul fixat pentru
judecată. Numai dacă întâmpinarea nu este obligatorie cererea
reconvențională poate fi depusă la prima zi de înfățișare.
Pe de altă parte, Curtea constată că, întrucât norma
procedurală prevede că pârâtul ăpoate” să facă cerere
reconvențională, înseamnă că, în principiu, aceasta are caracter
facultativ. Prin urmare, pârâtul poate să opteze între a-și
valorifica pretențiile pe calea incidentală a cererii

reconvenționale și calea principală. Dacă optează pentru prima
ipoteză, însă cererea reconvențională este introdusă tardiv, ea
poate fi judecată împreună cu cererea principală numai dacă
părțile sunt de acord.
Exercitarea unui drept de către titularul său nu poate avea
loc decât într-un anumit cadru, prestabilit de legiuitor, cu
respectarea anumitor exigențe, cărora li se subsumează și
instituirea unor termene, după a căror expirare valorificarea
respectivului drept nu mai este posibilă. Așa fiind, Curtea
constată că, departe de a constitui o negare a dreptului în sine,
asemenea exigențe dau expresie ordinii de drept, precum și
drepturilor sau intereselor legitime ale altor persoane, cărora
statul este ținut să le acorde ocrotire, în egală măsură, în deplină
concordanță cu dispozițiile art. 57 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 135 din Codul de procedură civilă, excepție
ridicată de Societatea Comercială ăGarant Flory” — S.R.L. din București în Dosarul nr. 8.044/300/2008 al Judecătoriei Sectorului 2
București — Secția civilă.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.270
din 12 octombrie 2010

referitoare la excepția de neconstituționalitate a dispozițiilor art. 317, art. 319, art. 323 alin. 1
și art. 324 alin. 1 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 317, art. 319, art. 323 alin. 1 și art. 324 alin. 1
din Codul de procedură civilă, excepție ridicată de Ion Miu în
Dosarul nr. 11.406/2/2009 al Curții de Apel București — Secția
a IV-a civilă.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate ca neîntemeiată
și susține menținerea practicii instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 8 martie 2010, pronunțată în Dosarul
nr. 11.406/2/2009, Curtea de Apel București — Secția a IV-a
civilă a sesizat Curtea Constituțională pentru soluționarea
excepției de neconstituționalitate a dispozițiilor art. 317,
art. 319, art. 323 alin. 1 și art. 324 alin. 1 din Codul de
procedură civilă, excepție ridicată de Ion Miu.
În motivarea excepției de neconstituționalitate autorul
acesteia susține că dispozițiile legale criticate ălimitează
admisibilitatea cererilor de contestație în anulare la sfera
hotărârilor irevocabile, pentru motive care nu au putut fi invocate
pe calea apelului sau recursului ori pentru motive care nu au
putut fi antamate datorită împrejurării că aceste temeiuri
necesitau verificări de fapt sau dacă recursul a fost respins fără
însă a fi fost judecat în fond”.

MONITORUL OFICIAL AL ROMÂNIEI, PARTEA I, Nr. 781/23.XI.2010
Curtea de Apel București — Secția a IV-a civilă apreciază
că textele de lege criticate sunt constituționale, legiuitorul având
posibilitatea de a reglementa căile de atac în cadrul jurisdicțiilor
prevăzute de lege, precum și de a stabili termenele de
exercitare, persoanele care pot exercita aceste căi de atac,
obiectul și motivele ce pot fi invocate. Pentru aceste motive,
consideră că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
prevederile art. 317, art. 319, art. 323 alin. 1 și art. 324 alin. 1 din
Codul de procedură civilă, texte de lege care au următorul
conținut:
— Art. 317: ăHotărârile irevocabile pot fi atacate cu
contestație în anulare, pentru motivele arătate mai jos, numai
dacă aceste motive nu au putut fi invocate pe calea apelului sau
recursului:
1. când procedura de chemare a părții, pentru ziua cînd s-a
judecat pricina, nu a fost îndeplinită potrivit cu cerințele legii;
2. când hotărârea a fost dată de judecători cu călcarea
dispozițiilor de ordine publică privitoare la competență.
Cu toate acestea, contestația poate fi primită pentru motivele
mai sus-arătate, în cazul când aceste motive au fost invocate
prin cererea de recurs, dar instanța le-a respins pentru că aveau
nevoie de verificări de fapt sau dacă recursul a fost respins fără
ca el să fi fost judecat în fond.”;
— Art. 319: ăContestația se introduce la instanța a cărei
hotărâre se atacă.
Contestația se poate face oricând înainte de începutul
executării silite, iar în timpul ei, până la împlinirea termenului
stabilit la art. 401 alin. 1 lit. b) sau c). Împotriva hotărârilor
irevocabile care nu se aduc la îndeplinire pe cale de executare
silită, contestația poate fi introdusă în termen de 15 zile de la
data când contestatorul a luat cunoștință de hotărâre, dar nu
mai târziu de un an de la data când hotărârea a rămas
irevocabilă.”;
— Art. 323: ăCererea de revizuire se îndreaptă la instanța
care a dat hotărârea rămasă definitivă și a cărei revizuire se
cere.”;
— Art. 324: ăTermenul de revizuire este de o lună și se va
socoti:
1. în cazurile prevăzute de art. 322 pct. 1, 2 și 7 al. 1, de la
comunicarea hotărârilor definitive, iar când hotărârile au fost
date de instanțe de recurs după evocarea fondului, de la
pronunțare; pentru hotărârile prevăzute la punctul 7 al. 2 de la
pronunțarea ultimei hotărâri;
2. în cazul prevăzut de art. 322 pct. 3, de la cel din urmă act
de executare;
3. în cazurile prevăzute de art. 322 pct. 4, din ziua în care
partea a luat cunoștință de hotărârea instanței penale de

13

condamnare a judecătorului, martorului sau expertului ori de
hotărârea care a declarat fals înscrisul. În lipsa unei astfel de
hotărâri termenul curge de la data când partea a luat cunoștință
de împrejurările pentru care constatarea infracțiunii nu se mai
poate face printr-o hotărâre penală, dar nu mai târziu de 3 ani de
la data producerii acestora;
4. în cazurile prevăzute de art. 322 pct. 5, din ziua în care
s-au descoperit înscrisurile ce se invocă ori, după caz, din ziua
în care partea a luat cunoștință de hotărârea desființată sau
modificată pe care s-a întemeiat hotărârea a cărei revizuire se
cere;
5. în cazurile prevăzute de art. 322 pct. 6, de la comunicarea
hotărârii definitive făcută statului ori celorlalte persoane de drept
public sau de utilitate publică, sau de la întoarcerea dispărutului
ori de la dobândirea capacității; în aceste din urmă două cazuri
termenul fiind de 6 luni.”
Autorul excepției susține că dispozițiile legale criticate încalcă
prevederile constituționale ale art. 11 privind raportul între
dreptul internațional și dreptul intern, art. 20 referitor la tratatele
internaționale privind drepturile omului și art. 21 privitor la
accesul liber la justiție, precum și ale art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil.
Asupra constituționalității prevederilor art. 317, art. 319,
art. 323 alin. 1 și art. 324 alin. 1 din Codul de procedură civilă
Curtea s-a pronunțat prin mai multe decizii și, răspunzând unor
critici similare, a statuat constant că prevederile respective sunt
în acord cu dispozițiile constituționale și cu cele ale Convenției.
Astfel, Curtea a decis că dispozițiile legale contestate sunt
norme de procedură judiciară și se aplică tuturor persoanelor
aflate într-o situație juridică identică. De altfel, în acord cu
dispozițiile constituționale ale art. 126 alin. 2, potrivit cărora
ăCompetența instanțelor judecătorești și procedura de judecată
sunt prevăzute numai prin lege”, legiuitorul este liber să dispună
cu privire la acestea. În plus, atât contestația în anulare, cât și
revizuirea sunt mijloace procedurale de acces la o instanță
superioară de control, adică sunt căi extraordinare de atac de
retractare, admisibile numai în cazurile limitativ prevăzute de
lege. Așa fiind, prin aceste mijloace procedurale instanța este
ținută să verifice numai dacă există vreunul dintre motivele
limitativ prevăzute de lege, neputând să examineze justețea
soluției pronunțate. Partea interesată are posibilitatea de a-și
valorifica drepturile în fața judecătorului fondului ori în fața
judecătorului în căile ordinare de atac, fără a se putea admite
soluția reexaminării sine die a unei hotărâri judecătorești,
întrucât, cu excepția materiei penale, liberul acces la justiție este
pe deplin respectat ori de câte ori partea interesată, în vederea
valorificării unui drept sau interes legitim, a putut să se adreseze
cel puțin o singură dată unei instanțe naționale (Decizia nr. 71
din 15 ianuarie 2009, publicată în Monitorul Oficial al României,
Partea I, nr. 49 din 27 ianuarie 2009).
De asemenea, prin Decizia nr. 465 din 2 aprilie 2009,
publicată în Monitorul Oficial al României, Partea I, nr. 287 din
4 mai 2009, Curtea Constituțională a statuat că prevederile
art. 317 din Codul de procedură civilă nu au în vedere hotărârile
judecătorești susceptibile de a fi atacate pe căile ordinare de
atac, care oferă părților cadrul procesual adecvat în care să își
poată exercita, cu diligență, drepturile procesuale de pe poziții
de egalitate, ci se referă la hotărârile irevocabile, împotriva
cărora mai pot fi exercitate doar căile extraordinare de atac, așa
cum este cazul contestației în anulare și/sau al revizuirii.
Legiuitorul a prevăzut limitativ cazurile în care poate fi atacată o
hotărâre irevocabilă pe o asemenea cale, tocmai pentru a
garanta echitatea actului de justiție și pentru a-l pune pe
justițiabilul care nu a putut invoca, din motive, desigur,
neimputabile lui, nelegalitatea citării și/sau încălcării dispozițiilor
de ordine publică privitoare la competență într-o situație egală cu

14

MONITORUL OFICIAL AL ROMÂNIEI, PARTEA I, Nr. 781/23.XI.2010

cel care a invocat aceste motive în apel sau în recurs, cu intenția
de a crea un tratament juridic egal între aceștia. Rezultă așadar
că, odată invocate pe calea apelului sau recursului, aceste
motive urmează a fi cenzurate de către instanță, care se va
pronunța asupra lor, astfel încât nepronunțarea asupra acestor
motive în faza recursului dă posibilitatea părții interesate să le
invoce în cadrul contestației în anulare, potrivit art. 317 alin. 2 din
Codul de procedură civilă. Din moment ce partea ar fi putut
invoca aceste motive pe calea apelului sau recursului, Curtea
observă că ar fi de prisos să i se mai acorde încă o dată această
posibilitate pe calea contestației în anulare.
În ceea ce privește dispozițiile art. 323 alin. 1 și art. 324
alin. 1 din Codul de procedură civilă, Curtea reține că asupra
constituționalității prevederilor de lege criticate s-a mai pronunțat
prin Decizia nr. 235 din 9 martie 2006, publicată în Monitorul
Oficial al României, Partea I, nr. 323 din 11 aprilie 2006,
statuând că ăpe calea revizuirii nu se realizează un control
judiciar propriu-zis, iar faptul că aceeași instanță care a
pronunțat hotărârea judecă și cererea de revizuire nu este de
natură să influențeze aprecierea judecătorilor”. Aceasta
deoarece ăaspectele analizate pe calea revizuirii sunt diferite de
cele examinate în fond, fiind necunoscute la acea dată”. În
această materie, ca, de altfel, oriunde, legiuitorul a condiționat
valorificarea unui drept de exercitarea sa în interiorul unui
anumit termen; nu s-a procedat în acest fel cu intenția de a
restrânge accesul liber la justiție, de care, în mod evident, cel

interesat a beneficiat în cadrul termenului legal instituit, ci
exclusiv pentru a instaura un climat de ordine, indispensabil în
vederea exercitării dreptului constituțional prevăzut de art. 21,
prevenind astfel abuzurile și asigurând protecția drepturilor și
intereselor legitime ale celorlalte părți. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept, subiectiv sau procesual, inclusiv prin
instituirea unor termene, nu constituie o restrângere a
exercițiului acestuia, ci doar o modalitate eficientă de a preveni
exercitarea sa abuzivă, în detrimentul altor titulari de drepturi,
în egală măsură ocrotite.
În fine, Curtea constată că textele de lege criticate sunt în
concordanță atât cu dispozițiile art. 6 din Convenția pentru
apărarea drepturilor omului și a libertăților fundamentale, privind
dreptul la un proces echitabil, cât și cu cele ale art. 11, 20 și 21
din Constituție invocate de autorul excepției, deoarece ele se
constituie într-o garanție a procesului echitabil și se aplică în
mod egal tuturor justițiabililor ce intră sub incidența normei
legale.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile evocate își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 317, art. 319, art. 323 alin. 1 și art. 324
alin. 1 din Codul de procedură civilă, excepție ridicată de Ion Miu în Dosarul nr. 11.406/2/2009 al Curții de Apel București — Secția
a IV-a civilă.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu
CURTEA CONSTITUȚIONALĂ

D E C I Z I A Nr. 1.271
din 12 octombrie 2010

referitoare la excepția de neconstituționalitate a dispozițiilor art. 317 alin. 1 teza a doua
din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Mihaela Senia Costinescu

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a dispozițiilor art. 317 alin. 1 teza a doua din Codul de procedură
civilă, excepție ridicată de Adrian Gorgăneanu, Gabriel
Gorgăneanu Meteșan și Margareta Gorgăneanu în Dosarul
nr. 826/2/2008 al Curții de Apel București — Secția a III-a civilă
și pentru cauze cu minori și familie.
La apelul nominal se prezintă apărătorul autorilor excepției,
avocatul Andrei Tudor Dumitrescu, și partea Maria Popescu,
reprezentată de avocatul Mihail Cristian Furtună, lipsind părțile,
față de care procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 781/23.XI.2010
Apărătorul autorilor excepției solicită admiterea criticii de
neconstituționalitate, arătând că dispozițiile legale criticate lasă
la aprecierea subiectivă a instanței motivele contestației în
anulare, împrejurare ce lipsește de conținut dreptul la apărare al
părților, prin menținerea unei hotărâri judecătorești pronunțate
de o instanță necompetentă.
Avocatul Mariei Popescu consideră neîntemeiată excepția
de neconstituționalitate și apreciază că folosirea căilor
extraordinare de atac trebuie să se realizeze numai în anumite
condiții, cu respectarea principiului subsidiarității, și anume după
epuizarea căilor ordinare de atac, și a principiului stabilității și
securității raporturilor juridice.
Reprezentantul Ministerului Public pune concluzii de
respingere a excepției de neconstituționalitate ca neîntemeiată
și susține menținerea practicii instanței de contencios
constituțional.
C U R T E A,

având în vedere actele și lucrările dosarului, reține următoarele:
Prin Încheierea din 15 martie 2010, pronunțată în Dosarul
nr. 826/2/2008, Curtea de Apel București — Secția a III-a
civilă și pentru cauze cu minori și familie a sesizat Curtea
Constituțională pentru soluționarea excepției de
neconstituționalitate a dispozițiilor art. 317 alin. 1 teza
a doua din Codul de procedură civilă, excepție ridicată de
Adrian Gorgăneanu, Gabriel Gorgăneanu Meteșan și Margareta
Gorgăneanu.
În motivarea excepției de neconstituționalitate autorii
acesteia susțin că dispozițiile legale criticate limitează liberul
acces la justiție al titularului unei contestații în anulare, în ipoteza
în care motivul contestației ar fi putut fi invocat pe calea apelului
sau recursului, fără a considera că partea care invocă motivul de
anulare poate să nu fi avut interesul exercitării căii ordinare de
atac.
Pe de altă parte, dispozițiile art. 317 alin. 1 teza a doua din
Codul de procedură civilă sunt neconstituționale deoarece
problema competenței reprezintă un incident de ordine publică,
de interes general, sens în care aceasta poate fi invocată
oricând în cursul judecății, indiferent de gradul de jurisdicție,
inclusiv din oficiu de către instanța de judecată.
Curtea de Apel București — Secția a III-a civilă și pentru
cauze cu minori și familie apreciază că excepția de
neconstituționalitate este neîntemeiată, întrucât textele de lege
criticate nu contravin dispozițiilor constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.

15

C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 317 alin. 1 teza a doua din Codul de procedură
civilă, text de lege care are următorul conținut: ăHotărârile
irevocabile pot fi atacate cu contestație în anulare, pentru
motivele arătate mai jos, numai dacă aceste motive nu au
putut fi invocate pe calea apelului sau recursului: [...].”
În opinia autorului excepției de neconstituționalitate
dispozițiile legale criticate contravin prevederilor constituționale
cuprinse în art. 21 alin. (1) și (2) referitoare la liberul acces la
justiție, precum și prevederilor art. 6 paragraful 1 din Convenția
pentru apărarea drepturilor omului și a libertăților fundamentale,
care consacră dreptul la un proces echitabil.
Examinând excepția de neconstituționalitate, Curtea reține
că asupra constituționalității dispozițiilor art. 317 din Codul de
procedură civilă s-a mai pronunțat, de exemplu, prin Decizia
nr. 1.452 din 5 noiembrie 2009, publicată în Monitorul Oficial al
României, Partea I, nr. 877 din 16 decembrie 2009. Cu acel prilej
Curtea a statuat că prevederile criticate nu au în vedere
hotărârile judecătorești susceptibile de a fi atacate pe căile
ordinare de atac, care oferă părților cadrul procesual adecvat în
care să își poată exercita, cu diligență, drepturile procesuale de
pe poziții de egalitate, ci se referă la hotărârile irevocabile,
împotriva cărora mai pot fi exercitate doar căile extraordinare de
atac, așa cum este cazul contestației în anulare. Legiuitorul a
prevăzut cazurile în care poate fi atacată o hotărâre irevocabilă
pe calea contestației în anulare, tocmai pentru a garanta
echitatea actului de justiție și pentru a-l pune pe justițiabilul care
nu a putut invoca, din motive, desigur, neimputabile lui,
nelegalitatea citării într-o situație egală cu cel care a invocat
aceste motive în apel sau în recurs, cu intenția de a crea un
tratament juridic egal între aceștia.
De asemenea, Curtea a mai reținut că, odată invocate pe
calea apelului sau a recursului, aceste motive urmează a fi
cenzurate de către instanță, care se va pronunța asupra lor,
astfel încât nepronunțarea asupra acestor motive în faza
recursului dă posibilitatea părții interesate să le invoce în cadrul
contestației în anulare, potrivit art. 317 alin. 2 din Codul de
procedură civilă. Din moment ce partea a putut invoca aceste
motive pe calea apelului sau a recursului, ar fi de prisos să i se
mai acorde încă o dată această posibilitate pe calea contestației
în anulare.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii își
păstrează valabilitatea și în cauza de față.

16

MONITORUL OFICIAL AL ROMÂNIEI, PARTEA I, Nr. 781/23.XI.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 317 alin. 1 teza a doua din Codul de
procedură civilă, excepție ridicată de Adrian Gorgăneanu, Gabriel Gorgăneanu Meteșan și Margareta Gorgăneanu în Dosarul
nr. 826/2/2008 al Curții de Apel București — Secția a III-a civilă și pentru cauze cu minori și familie.
Definitivă și general obligatorie.
Pronunțată în ședința publică din data de 12 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Mihaela Senia Costinescu

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 781/23.XI.2010 conține 16 pagini.

Prețul: 3,20 lei

&JUYDGY|447677]
ISSN 1453—4495

