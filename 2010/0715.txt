Anul 178 (XXII) — Nr. 715

PARTEA I

LEGI, DECRETE, HOTĂRÂRI ȘI ALTE ACTE

Miercuri, 27 octombrie 2010

SUMAR

Pagina

Decizia nr. 1.088 din 21 septembrie 2010 referitoare la
excepția de neconstituționalitate a dispozițiilor art. 23
alin. (2) din Legea nr. 275/2006 privind executarea
pedepselor și a măsurilor dispuse de organele
judiciare în cursul procesului penal ............................
Decizia nr. 1.091 din 21 septembrie 2010 referitoare la
excepția de neconstituționalitate a dispozițiilor art. 32
alin. (2) din Ordonanța Guvernului nr. 2/2001 privind
regimul juridic al contravențiilor, precum și ale art. 118
alin. (1) din Ordonanța de urgență a Guvernului
nr. 195/2002 privind circulația pe drumurile publice
Decizia nr. 1.097 din 21 septembrie 2010 referitoare la
excepția de neconstituționalitate a dispozițiilor art. 283
alin. (2) și (3) din Ordonanța de urgență a Guvernului
nr. 34/2006 privind atribuirea contractelor de achiziție
publică, a contractelor de concesiune de lucrări publice
și a contractelor de concesiune de servicii ................

2–3

4–5

5–6

7–8

Decizia nr. 1.118 din 23 septembrie 2010 referitoare la
excepția de neconstituționalitate a dispozițiilor art. 56
din Legea nr. 161/2003 privind unele măsuri pentru
asigurarea transparenței în exercitarea demnităților
publice, a funcțiilor publice și în mediul de afaceri,
prevenirea și sancționarea corupției ..........................

8–9

Decizia nr. 1.124 din 23 septembrie 2010 referitoare la
excepția de neconstituționalitate a prevederilor art. 33
din Legea nr. 50/1991 privind autorizarea executării
lucrărilor de construcții ..............................................

DECIZII ALE CURȚII CONSTITUȚIONALE
Decizia nr. 1.041 din 14 septembrie 2010 referitoare la
excepția de neconstituționalitate a prevederilor art. 103
alin. (1) lit. c) și alin. (11) din Ordonanța de urgență a
Guvernului nr. 195/2002 privind circulația pe drumurile
publice ........................................................................

Pagina

10–11

Decizia nr. 1.155 din 28 septembrie 2010 referitoare la
excepția de neconstituționalitate a prevederilor art. 2
și art. 38 alin. 1 din Codul familiei ..............................

11–12

Decizia nr. 1.185 din 30 septembrie 2010 referitoare la
excepția de neconstituționalitate a dispozițiilor art. 1
alin. (1), art. 4 alin. (2), art. 6 alin. (1), (2) și (4) și art. 8
din Ordonanța Guvernului nr. 5/2001 privind procedura
somației de plată ........................................................

13–14

Decizia nr. 1.191 din 30 septembrie 2010 referitoare la
excepția de neconstituționalitate a dispozițiilor art. 31
alin. 1 și 2 și art. 34 alin. 1 și 2 din Codul de procedură
civilă ..........................................................................

15–16

2

MONITORUL OFICIAL AL ROMÂNIEI, PARTEA I, Nr. 715/27.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.041
din 14 septembrie 2010

referitoare la excepția de neconstituționalitate a prevederilor art. 103 alin. (1) lit. c) și alin. (11)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Valentina Bărbățeanu
— magistrat-asistent
Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. 103 alin. (1) lit. c) și alin. (11) din Ordonanța
de urgență a Guvernului nr. 195/2002 privind circulația pe
drumurile publice, excepție ridicată de Nadia Alexandra Ionicioiu
în Dosarul nr. 3.319/120/2009 al Tribunalului Dâmbovița —
Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, apreciind că
textul de lege criticat nu contravine dispozițiilor din Legea
fundamentală invocate.
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2009, pronunțată în Dosarul
nr. 3.319/120/2009, Tribunalul Dâmbovița — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 103 alin. (1) lit. c) și alin. (11) din Ordonanța
de urgență a Guvernului nr. 195/2002 privind circulația pe
drumurile publice. Excepția a fost ridicată de Nadia Alexandra
Ionicioiu într-o cauză având ca obiect soluționarea unei acțiuni
în anulare a unui act administrativ.
În motivarea excepției de neconstituționalitate autorul
arată că dispozițiile de lege criticate permit o ingerință a puterii
executive în activitatea autorității judecătorești, deoarece
conferă șefului poliției rutiere competența de a decide în mod
discreționar suspendarea dreptului de a conduce pe drumurile
publice, în timp ce procurorul sau, după caz, instanța de
judecată are doar competența de a constata cazurile în care
punerea în mișcare a acțiunii penale este împiedicată.
Precizează că textul de lege criticat lipsește de eficiență art. 30
alin. (2) din Ordonanța Guvernului nr. 2/2001, care oferă
procurorului sau instanței de judecată competența de a sesiza
organul competent să constate o contravenție dacă o faptă
cercetată inițial ca infracțiune se dovedește a întruni elementele
unei contravenții, situație în care șeful poliției rutiere poate lua
măsura suspendării dreptului de a conduce pe drumurile

publice, dar numai ca măsură complementară unei sancțiuni
contravenționale principale. Mai arată că textul criticat dă
posibilitatea șefului poliției rutiere de a constata încălcarea unei
reguli de circulație, chiar dacă instanța de judecată sau
procurorul nu s-au pronunțat în acest sens ori au pronunțat o
soluție de neîncepere a urmăririi penale ca urmare a lipsei
plângerii prealabile, fără a intra în cercetarea fondului. În
această situație, cel vizat nu mai are posibilitatea de a se adresa
justiției pe calea plângerii contravenționale și de a demonstra
astfel faptul că nu a încălcat regula de circulație. În fine, autorul
excepției susține că norma legală criticată creează o situație
discriminatorie între o persoană căreia i s-a suspendat dreptul
de a conduce pe drumurile publice ca măsură complementară
pentru săvârșirea unei contravenții la regimul rutier și o alta care
a fost cercetată penal pentru o infracțiune la regimul rutier și
s-a dispus una dintre soluțiile prevăzute la art. 103 alin. (1) lit. c)
din Ordonanța de urgență a Guvernului nr. 195/2002.
Tribunalul Dâmbovița — Secția comercială și de
contencios administrativ apreciază că excepția de
neconstituționalitate este nefondată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 103 alin. (1) lit. c) și alin. (11) din Ordonanța de
urgență a Guvernului nr. 195/2002 privind circulația pe drumurile
publice, republicată în Monitorul Oficial al României, Partea I,
nr. 670 din 3 august 2006, modificată și completată prin art. I
pct. 43 și 44 din Ordonanța de urgență a Guvernului nr. 69/2007
pentru modificarea și completarea Ordonanței de urgență a
Guvernului nr. 195/2002 privind circulația pe drumurile publice,
publicată în Monitorul Oficial al României, Partea I, nr. 443 din
29 iunie 2007. Textele de lege criticate au următorul cuprins:
— Art. 103 alin. (1) lit. c) și alin. (11): ă(1) Suspendarea
exercitării dreptului de a conduce autovehicule se dispune: (...)
c) pentru o perioadă de 90 de zile când fapta conducătorului
de autovehicul sau tramvai a fost urmărită ca infracțiune la

MONITORUL OFICIAL AL ROMÂNIEI, PARTEA I, Nr. 715/27.X.2010
regimul circulației pe drumurile publice, precum și în cazul
accidentului de circulație din care a rezultat decesul sau
vătămarea corporală a unei persoane și instanța de judecată
sau procurorul a dispus neînceperea urmăririi penale, scoaterea
de sub urmărire penală sau încetarea urmăririi penale, dacă
pentru regula de circulație încălcată prezenta ordonanță de
urgență prevede suspendarea exercitării dreptului de a conduce.
(...)
(11) În situația prevăzută la alin. (1) lit. c), suspendarea
exercitării dreptului de a conduce autovehicule sau tramvaie se
dispune de către șeful poliției rutiere pe raza căreia a fost
săvârșită fapta.”
În opinia autorului excepției de neconstituționalitate, textul de
lege criticat contravine următoarelor dispoziții din Legea
fundamentală: art. 1 alin. (4) privind principiul separației și
echilibrului puterilor în stat, art. 16 alin. (1) care consacră
principiul egalității cetățenilor în fața legii și a autorităților publice,
fără privilegii și fără discriminări, art. 21 alin. (1) și (2) privind
accesul liber la justiție și art. 131 referitoare la rolul Ministerului
Public.
Examinând excepția de neconstituționalitate, Curtea
constată că textele de lege criticate au în vedere ipoteza în care
o faptă ce a fost urmărită ca infracțiune la regimul circulației pe
drumurile publice, dar pentru săvârșirea căreia procurorul sau
instanța a apreciat, observând incidența prevederilor art. 10 din
Codul de procedură penală, că nu se impune punerea în
mișcare sau exercitarea acțiunii penale împotriva învinuitului.
Dacă, însă, pe parcursul cercetării penale, se constată că
învinuitul a încălcat o regulă de circulație pentru nerespectarea
căreia Ordonanța de urgență a Guvernului nr. 195/2002 prevede
suspendarea exercitării dreptului de a conduce, este firesc ca
acest comportament să fie sancționat, în vederea atingerii
finalității pentru care acest act normativ a fost edictat, și anume
asigurarea desfășurării în siguranță a circulației pe drumurile
publice, precum și ocrotirea vieții, integrității corporale și a
sănătății persoanelor participante la trafic. Faptul că, ulterior
momentului pronunțării de procuror sau instanță a unei soluții
de neîncepere a urmăririi penale, scoatere de sub urmărire
penală sau încetare a urmăririi penale, se dispune de către șeful
poliției rutiere pe raza căreia a fost săvârșită fapta suspendarea
exercitării dreptului de a conduce autovehicule nu constituie o
imixtiune a puterii executive în activitatea autorității
judecătorești. Cele două tipuri de organe ale autorității de stat

3

implicate în procedura prevăzută de textele de lege criticate,
procurorul și instanța de judecată, pe de o parte, ca
reprezentanți ai autorității judecătorești, iar, pe de altă parte,
șeful poliției, ca exponent al puterii executive, își exercită
atribuțiile specifice în etape distincte, succesive, principiul
separației puterilor în stat fiind pe deplin respectat. În acest
context, Curtea observă că nu poate reține nici critica prin
raportare la art. 131 din Constituție privitor la rolul Ministerului
Public.
În ceea ce privește critica referitoare la pretinsa nesocotire a
dreptului de acces liber la justiție, Curtea constată că este
neîntemeiată, întrucât persoana căreia i-a fost suspendat
dreptul de a conduce autovehicule are posibilitatea de a ataca
pe calea contenciosului administrativ legalitatea și temeinicia
măsurii dispuse de șeful poliției, inclusiv în ipoteza în care
procurorul sau instanța a dispus încetarea urmăririi penale sau
a procesului penal, după caz, prin aplicarea art. 10 lit. f) referitor
la lipsa plângerii prealabile, așadar fără să mai analizeze
împrejurările în care a fost săvârșită fapta și fără să mai
aprecieze dacă a fost încălcată vreo regulă de circulație. De
altfel, chiar excepția de neconstituționalitate de față a fost
ridicată în cadrul soluționării procesului având ca obiect
anularea actului administrativ emis de șeful poliției prin care
acesta a dispus suspendarea dreptului autorului prezentei
excepții de a conduce un autovehicul.
Totodată, Curtea constată că nu poate reține nici critica
potrivit căreia textele de lege supuse controlului de
constituționalitate creează o situație discriminatorie între
persoanele cărora le-a fost suspendat dreptul de a conduce pe
drumurile publice, ca măsură complementară pentru săvârșirea
unei contravenții la regimul rutier, și cele care au fost cercetate
penal pentru infracțiuni la regimul rutier și în cazul cărora s-a
dispus una dintre soluțiile prevăzute la art. 103 alin. (1) lit. c) din
Ordonanța de urgență a Guvernului nr. 195/2002. Autorul
excepției nu precizează în ce constă această discriminare,
sugerând doar că aceasta ar proveni din modalitatea diferită de
contestare a dispoziției șefului poliției. Or, astfel cum s-a arătat
mai sus, accesul la justiție este deschis, într-un fel sau altul,
ambelor categorii de persoane, astfel că nu se poate susține că
prevederile de lege criticate instituie un tratament discriminatoriu
care să contravină principiului egalității în fața legii și a
autorităților publice.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 103 alin. (1) lit. c) și alin. (11) din Ordonanța de urgență a
Guvernului nr. 195/2002 privind circulația pe drumurile publice, excepție ridicată de Nadia Alexandra Ionicioiu în Dosarul
nr. 3.319/120/2009 al Tribunalului Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

4

MONITORUL OFICIAL AL ROMÂNIEI, PARTEA I, Nr. 715/27.X.2010
CURTEA CONSTITUȚIONALĂ

D E C I Z I A Nr. 1.088
din 21 septembrie 2010

referitoare la excepția de neconstituționalitate a dispozițiilor art. 23 alin. (2)
din Legea nr. 275/2006 privind executarea pedepselor și a măsurilor dispuse de organele judiciare
în cursul procesului penal
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Marieta Safta
— magistrat-asistent-șef
Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 24 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal, excepție invocată de Eduard
Alexandru Nițoi în Dosarul nr. 16.284/302/2009 al Judecătoriei
Sectorului 5 București.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.
După strigarea cauzei, se prezintă autorul excepției, care,
având cuvântul, solicită admiterea excepției, invocând o serie
de aspecte de fapt care au fundamentat plângerea formulată
împotriva încheierii judecătorului delegat.
Reprezentantul Ministerului Public arată că își menține
concluziile formulate.
C U R T E A,

având în vedere actele și lucrările dosarului, reține următoarele:
Prin Încheierea din 8 februarie 2010, pronunțată în Dosarul
nr. 16.284/302/2009, Judecătoria Sectorului 5 București a
sesizat Curtea Constituțională cu excepția de
neconstituționalitate a dispozițiilor art. 24 alin. (2) din Legea
nr. 275/2006 privind executarea pedepselor și a măsurilor
dispuse de organele judiciare în cursul procesului penal,
excepție invocată de Eduard Alexandru Nițoi.
În motivarea excepției de neconstituționalitate autorul
acesteia susține, în esență, că textul de lege criticat este
neconstituțional deoarece ăstabilirea în mod arbitrar și pe criterii
imprecis determinate nu pot decât să determine o inegalitate a
cetățenilor în fața legii, lăsată la îndemâna unui organ de
autoritate publică așa cum este Comisia de individualizare a
regimului de executare a pedepsei.” Aprecierea că decizia o are
judecătorul delegat este neconformă cu dreptul la integritate
psihică, întrucât acesta ia decizia pe baza raportului Comisiei,
care poate dispune ăîn mod excepțional”, fără stabilirea unor
limite, ce înseamnă regimul pe care urmează să îl suporte
deținutul. În aceeași măsură, analizarea de către aceeași
Comisie a naturii și modului de săvârșire a infracțiunii, fără ca
deținutul să aibă posibilitatea depunerii de probe, ăreprezintă un
act de ingerință în actul autorității judiciare”, în contradicție cu
dispozițiile art. 1 alin. (4) din Constituție. Se conchide în sensul

că sintagma ăîn mod excepțional” îngrădește nepermis drepturile
fundamentale și se impune înlăturarea ei.
Judecătoria Sectorului 5 București apreciază că excepția
de neconstituționalitate este nefondată, arătând că ănu se poate
susține că dispozițiile art. 23 alin. (2) din Legea nr. 275/2006
sunt în contradicție cu dispozițiile constituționale referitoare la
discriminare [...], și cele referitoare la dreptul la viață, ale art. 22
[...].”
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
În ceea ce privește obiectul excepției de neconstituționalitate,
acesta îl constituie, potrivit dispozitivului încheierii de sesizare,
dispozițiile art. 24 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal. Din examinarea
considerentelor aceleiași încheieri, precum și a concluziilor
scrise depuse de autorul excepției la dosarul instanței de
judecată, în care este redat conținutul textului de lege criticat,
rezultă că excepția privește dispozițiile Legii nr. 275/2006,
publicată în Monitorul Oficial al României, Partea I, nr. 627 din
20 iulie 2006, cuprinse în art. 23 alin. (2), potrivit cărora, ă(2) În
mod excepțional, natura și modul de săvârșire a infracțiunii,
precum și persoana condamnatului pot determina includerea
persoanei condamnate în regimul de executare imediat inferior
ca grad de severitate.”
Astfel fiind, Curtea urmează să se pronunțe asupra
dispozițiilor art. 23 alin. (2) din Legea nr. 275/2006 privind
executarea pedepselor și a măsurilor dispuse de organele
judiciare în cursul procesului penal.
În susținerea excepției se invocă dispozițiile constituționale
cuprinse în art. 1 alin. (4) privind separația puterilor în stat, în
art. 16 — Egalitatea în drepturi și în art. 22 — Dreptul la viață și
la integritate fizică și psihică.
Examinând excepția de neconstituționalitate astfel cum a fost
formulată, Curtea constată că prevederile art. 23 alin. (2) din
Legea nr. 275/2006 au mai fost supuse controlului de
constituționalitate în raport cu critici similare sau chiar identice.
Prin numeroase decizii cum sunt, de exemplu, Decizia nr. 1.143
din 15 septembrie 2009, publicată în Monitorul Oficial al
României, Partea I, nr. 679 din 9 octombrie 2009, Decizia nr. 180
din 12 februarie 2009, publicată în Monitorul Oficial al României,

MONITORUL OFICIAL AL ROMÂNIEI, PARTEA I, Nr. 715/27.X.2010
Partea I, nr. 158 din 13 martie 2009, și Decizia nr. 68 din
5 februarie 2008, publicată în Monitorul Oficial al României,
Partea I, nr. 149 din 27 februarie 2008, Curtea a statuat că
dispozițiile art. 23 alin. (2) din Legea nr. 275/2006 nu încalcă
prevederile constituționale referitoare la separația puterilor în

5

stat, egalitatea în drepturi și dreptul la viață și la integritate fizică
și psihică.
Deoarece până în prezent nu au intervenit elemente noi, de
natură să determine schimbarea acestei jurisprudențe, soluția
și considerentele deciziilor menționate își păstrează
valabilitatea.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 alin. (2) din Legea nr. 275/2006 privind executarea
pedepselor și a măsurilor dispuse de organele judiciare în cursul procesului penal, excepție invocată de Eduard Alexandru Nițoi
în Dosarul nr. 16.284/302/2009 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

CURTEA CONSTITUȚIONALĂ

D E C I Z I A Nr. 1.091
din 21 septembrie 2010

referitoare la excepția de neconstituționalitate a dispozițiilor art. 32 alin. (2) din Ordonanța
Guvernului nr. 2/2001 privind regimul juridic al contravențiilor, precum și ale art. 118 alin. (1)
din Ordonanța de urgență a Guvernului nr. 195/2002 privind circulația pe drumurile publice
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Marieta Safta
— magistrat-asistent-șef
Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale art. 118
alin. (1) din Ordonanța de urgență a Guvernului nr. 195/2002
privind circulația pe drumurile publice, excepție invocată de
Mircea Ochiană în Dosarul nr. 26.162/245/2009 al Judecătoriei
Iași.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
arătând că dispozițiile legale criticate nu încalcă prevederile
constituționale invocate de autorul excepției.

C U R T E A,

având în vedere actele și lucrările dosarului, reține următoarele:
Prin Încheierea din 8 februarie 2010, pronunțată în Dosarul
nr. 26.162/245/2009, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 32 alin. (2) din Ordonanța Guvernului
nr. 2/2001 privind regimul juridic al contravențiilor și ale
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, excepție
invocată de Mircea Ochiană.
În motivarea excepției de neconstituționalitate se susține,
în esență, că textele de lege criticate încalcă liberul acces la
justiție și dreptul la apărare, deoarece creează un obstacol
considerabil pentru cetățenii care nu locuiesc în raza teritorială
unde s-a produs fapta, ceea ce face iluzorie posibilitatea
petentului de a-și prezenta cauza în fața unui Tribunal (Cauza
Airey c. Irlandei). De asemenea, nu se asigură nici alte garanții
intrinseci dreptului la un proces echitabil, precum egalitatea
armelor și principiul contradictorialității (Cauza Constantinescu
c. României). În plus, ăstabilirea unei competențe exclusive de
soluționare a plângerii în favoarea judecătoriei în a cărei
circumscripție a fost săvârșită/constatată presupusa
contravenție nu servește unui scop legitim care să permită
legiuitorului să aducă anumite restricții drepturilor amintite.”

6

MONITORUL OFICIAL AL ROMÂNIEI, PARTEA I, Nr. 715/27.X.2010

Judecătoria
Iași
apreciază
că
excepția
de
neconstituționalitate este neîntemeiată. În opinia instanței,
stabilirea, prin norme legale, a unei anumite competențe nu
poate fi interpretată ca un factor de natură a aduce atingere
dreptului persoanei la un proces echitabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie art. 32
alin. (2) din Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, precum și cele ale
art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice, republicată
în Monitorul Oficial al României, Partea I, nr. 670 din 3 august
2006, cu modificările și completările ulterioare, având următorul
cuprins:
— art. 32 alin. (2) din Ordonanța Guvernului nr. 2/2001:
ăPlângerea împreună cu dosarul cauzei se trimit de îndată
judecătoriei în a cărei circumscripție a fost săvârșită
contravenția.”;
— art. 118 alin. (1) din Ordonanța de urgență a Guvernului
nr. 195/2002 privind circulația pe drumurile publice: ăÎmpotriva
procesului-verbal de constatare a contravențiilor se poate
depune plângere, în termen de 15 zile de la comunicare, la
judecătoria în a cărei rază de competență a fost constatată
fapta.”

Dispozițiile constituționale invocate în susținerea excepției
sunt cele ale art. 21 privind accesul liber la justiție și ale art. 24
privind dreptul la apărare. Se invocă și dispozițiile art. 6
paragraful 1 din Convenția pentru apărarea drepturilor omului și
a libertăților fundamentale, privind dreptul la un proces echitabil.
Examinând excepția de neconstituționalitate astfel cum a fost
formulată, Curtea constată că, în jurisprudența sa, a examinat
constituționalitatea acelorași texte de lege, în raport de aceleași
texte din Legea fundamentală și față de critici similare.
Astfel, de exemplu, prin Decizia nr. 813 din 27 septembrie
2007, publicată în Monitorul Oficial al României, Partea I, nr. 705
din 18 octombrie 2007, Decizia nr. 1.128 din 27 noiembrie 2007,
publicată în Monitorul Oficial al României, Partea I, nr. 872 din
20 decembrie 2007, și Decizia nr. 81 din 8 februarie 2007,
publicată în Monitorul Oficial al României, Partea I, nr. 160 din
7 martie 2007, Curtea a respins ca neîntemeiată excepția de
neconstituționalitate a dispozițiilor art. 32 alin. (2) din Ordonanța
Guvernului nr. 2/2001, statuând că acestea nu încalcă egalitatea
în drepturi, liberul acces la justiție și dreptul la un proces
echitabil.
De asemenea, prin Decizia nr. 464 din 22 aprilie 2008,
publicată în Monitorul Oficial al României, Partea I, nr. 378 din
19 mai 2008, Curtea a statuat că art. 118 alin. (1) din Ordonanța
de urgență a Guvernului nr. 195/2002, care instituie norme de
procedură privind soluționarea plângerii formulate împotriva
procesului-verbal de constatare și sancționare a contravenției,
nu îngrădește accesul liber la justiție al persoanelor interesate și
nu contravine dreptului la un proces echitabil. Dimpotrivă,
reglementarea competenței teritoriale a instanțelor judecătorești
în cauzele având ca obiect plângerile împotriva proceselorverbale de contravenție prin care se constată încălcări ale
dispozițiilor Ordonanței de urgență a Guvernului nr. 195/2002
privind circulația pe drumurile publice este menită să dea
expresie garanțiilor constituționale invocate, prin asigurarea
administrării cu celeritate a probelor strânse de lucrătorii poliției
rutiere. În plus, această modalitate de reglementare reprezintă
opțiunea legiuitorului, fiind în conformitate cu prevederile
art. 126 alin. (2) din Constituție, privind competența și procedura
în fața instanțelor judecătorești.
Considerentele care fundamentează jurisprudența mai sus
citată sunt valabile și în prezenta cauză, deoarece nu au
intervenit elemente noi.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (2) din Ordonanța Guvernului nr. 2/2001 privind
regimul juridic al contravențiilor și ale art. 118 alin. (1) din Ordonanța de urgență a Guvernului nr. 195/2002 privind circulația pe
drumurile publice, excepție invocată de Mircea Ochiană în Dosarul nr. 26.162/245/2009 al Judecătoriei Iași.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 715/27.X.2010

7

CURTEA CONSTITUȚIONALĂ

D E C I Z I A Nr. 1.097
din 21 septembrie 2010

referitoare la excepția de neconstituționalitate a dispozițiilor art. 283 alin. (2) și (3)
din Ordonanța de urgență a Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a contractelor de concesiune de servicii
Augustin Zegrean
— președinte
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Mihaela Senia Costinescu
— magistrat-asistent
Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 283 alin. (2) și (3) din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, excepție ridicată de
Societatea Comercială ăMarrati Construcții” — S.R.L. din
Giarmata în Dosarul nr. 1.040/59/2009 al Curții de Apel
Timișoara — Secția contencios administrativ și fiscal.
La apelul nominal lipsesc părțile, față de care procedura de
citare a fost legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține următoarele:
Prin Încheierea din 19 ianuarie 2009, pronunțată în Dosarul
nr. 1.040/59/2009, Curtea de Apel Timișoara — Secția
contencios administrativ și fiscal a sesizat Curtea
Constituțională pentru soluționarea excepției de
neconstituționalitate a dispozițiilor art. 283 alin. (2) și (3) din
Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor
de concesiune de lucrări publice și a contractelor de
concesiune de servicii, excepție ridicată de Societatea
Comercială ăMarrati Construcții” — S.R.L. din Giarmata.
În motivarea excepției de neconstituționalitate autorul
acesteia susține că dispozițiile legale criticate încalcă principiul
liberului acces la justiție sub două aspecte: prin limitarea
posibilității de administrare a probelor (conform procedurii din
recurs) și prin restrângerea gradelor de jurisdicție, hotărârea
pronunțată de curtea de apel având caracter irevocabil.
Curtea de Apel Timișoara — Secția contencios
administrativ și fiscal învederează faptul că prevederile legale
criticate au legătură cu soluționarea cauzei, motiv pentru care,
deși reține că petenta nu și-a motivat îndestulător solicitarea,
neprecizând modul cum sunt încălcate dispozițiile
constituționale și cele ale Convenției pentru apărarea drepturilor
omului și a libertăților fundamentale invocate, apreciază ca fiind
necesară sesizarea Curții Constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului,
precum și Avocatului Poporului, pentru a-și formula punctele de
vedere cu privire la excepția de neconstituționalitate.

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 283 alin. (2) și (3) din Ordonanța de urgență a
Guvernului nr. 34/2006 privind atribuirea contractelor de achiziție
publică, a contractelor de concesiune de lucrări publice și a
contractelor de concesiune de servicii, publicată în Monitorul
Oficial al României, Partea I, nr. 418 din 15 mai 2006, aprobată
cu modificări și completări prin Legea nr. 337/2006, publicată în
Monitorul Oficial al României, Partea I, nr. 625 din 20 iulie 2006,
cu modificările și completările ulterioare.
Textele de lege criticate au următorul conținut: ă(2) Plângerea
va fi soluționată în complet de 3 judecători.
(3) Plângerea se soluționează potrivit dispozițiilor art. 3041
din Codul de procedură civilă. Prevederile secțiunii a 9-a se
aplică în mod corespunzător.”
Autorul excepției susține că dispozițiile legale criticate încalcă
prevederile constituționale ale art. 21 alin. (1) și (3) care
consacră liberul acces la justiție și dreptul la un proces echitabil,
precum și dispozițiile art. 6 privitoare la dreptul la un proces
echitabil și art. 13 care consacră dreptul la un recurs efectiv din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea observă
că asupra dispozițiilor criticate s-a pronunțat în repetate rânduri,
constatând conformitatea acestora cu prevederile Constituției. În
acest sens sunt Decizia nr. 318 din 13 martie 2008, publicată în
Monitorul Oficial al României, Partea I, nr. 320 din 23 aprilie
2008, Decizia nr. 230 din 4 martie 2008, publicată în Monitorul
Oficial al României, Partea I, nr. 300 din 17 aprilie 2008, și
Decizia nr. 1.098 din 15 octombrie 2008, publicată în Monitorul
Oficial al României, Partea I, nr. 791 din 26 noiembrie 2008.
Prin deciziile menționate, Curtea a reținut că Ordonanța de
urgență a Guvernului nr. 34/2006 prevede în mod expres, prin
art. 255 alin. (1), că ă(1) Persoana care se consideră vătămată
într-un drept al său ori într-un interes legitim printr-un act al
autorității contractante, cu încălcarea dispozițiilor legale în
materia achizițiilor publice, are dreptul de a contesta actul
respectiv pe cale administrativ-jurisdicțională, în condițiile
prezentei ordonanțe de urgență, sau în justiție, în condițiile Legii
contenciosului administrativ nr. 554/2004, cu modificările
ulterioare”. În aceste condiții, instituirea unor reguli speciale
privind exercitarea căilor de atac nu contravine, așa cum susține
autorul excepției de neconstituționalitate, prevederilor
constituționale cuprinse în art. 21 privind accesul liber la justiție,

8

MONITORUL OFICIAL AL ROMÂNIEI, PARTEA I, Nr. 715/27.X.2010

atât timp cât, potrivit celor prevăzute de art. 283 alin. (1) din
Ordonanța de urgență a Guvernului nr. 34/2006, părților
interesate le este asigurată posibilitatea de a formula plângere
împotriva deciziei pronunțate de Consiliu la curtea de apel —
secția de contencios-administrativ și fiscal pe raza căreia se află
sediul autorității contractante. În plus, art. 126 alin. (2) din
Constituție, potrivit căruia ă(2) Competența instanțelor
judecătorești și procedura de judecată sunt prevăzute numai
prin lege”, precum și art. 129, care prevede că, ăÎmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii”, atribuie exclusiv
legiuitorului prerogativa stabilirii competenței și procedurii de
judecată, inclusiv a condițiilor de exercitare a căilor de atac. Prin
urmare, stabilirea procedurii de soluționare a plângerii împotriva
deciziei pronunțate de Consiliul Național de Soluționare a
Contestațiilor, potrivit dispozițiilor art. 3041 din Codul de
procedură civilă, reprezintă expresia aplicării dispozițiilor
constituționale invocate mai sus.

Curtea constată că dispozițiile art. 283 alin. (3) din Ordonanța
de urgență a Guvernului nr. 34/2006 sunt în concordanță cu
prevederile constituționale ale art. 21 alin. (3), precum și cu
reglementările internaționale cuprinse în art. 13 din Convenția
pentru apărarea drepturilor omului și a libertăților fundamentale,
care reglementează dreptul la un recurs efectiv, legiuitorul
putând institui, în considerarea unor situații deosebite, reguli
speciale de procedură, precum și modalități particulare de
exercitare a drepturilor procedurale, întrucât accesul liber la
justiție nu înseamnă accesul în toate cazurile la toate structurile
judecătorești și la toate căile de atac.
Pentru considerentele prezentate mai sus, Curtea apreciază
că în prezenta cauză nu sunt relevate aspecte noi, de natură să
determine schimbarea jurisprudenței în materie a Curții, soluția
pronunțată prin deciziile menționate și argumentele care le-au
fundamentat păstrându-și valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 283 alin. (2) și (3) din Ordonanța de urgență a Guvernului
nr. 34/2006 privind atribuirea contractelor de achiziție publică, a contractelor de concesiune de lucrări publice și a contractelor de
concesiune de servicii, excepție ridicată de Societatea Comercială ăMarrati Construcții” — S.R.L. din Giarmata în Dosarul
nr. 1.040/59/2009 al Curții de Apel Timișoara — Secția contencios administrativ și fiscal.
Definitivă și general obligatorie.
Pronunțată în ședința publică din data de 21 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 1.118
din 23 septembrie 2010

referitoare la excepția de neconstituționalitate a dispozițiilor art. 56 din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Benke Károly
— magistrat-asistent
Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 56 din Legea nr. 161/2003 privind unele măsuri
pentru asigurarea transparenței în exercitarea demnităților

publice, a funcțiilor publice și în mediul de afaceri, prevenirea și
sancționarea corupției, excepție ridicată de Ștefan Adrian
Făgărași în Dosarul nr. 5.681/306/2009 al Judecătoriei Sibiu.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public solicită respingerea
excepției de neconstituționalitate ca inadmisibilă, întrucât, în
realitate, se solicită modificarea și completarea textului legal
criticat.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2010, pronunțată în Dosarul
nr. 5.681/306/2009, Judecătoria Sibiu a sesizat Curtea

MONITORUL OFICIAL AL ROMÂNIEI, PARTEA I, Nr. 715/27.X.2010
Constituțională cu excepția de neconstituționalitate a
dispozițiilor art. 56 din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, excepție
ridicată de Ștefan Adrian Făgărași într-o cauză având ca obiect
infracțiuni la legi speciale, și anume Legea nr. 161/2003.
În motivarea excepției de neconstituționalitate se susține
că prevederile legale criticate sunt neconstituționale, întrucât
omit să precizeze că percheziția informatică poate fi realizată
numai după începerea urmăririi penale împotriva persoanei
vizate, să limiteze posibilitatea de a solicita realizarea
perchezițiilor informatice și să stabilească o serie întreagă de
garanții împotriva aplicării arbitrare.
Judecătoria
Sibiu
apreciază
că
excepția
de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că dispozițiile legale criticate
sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 56 din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri, prevenirea și
sancționarea corupției, publicată în Monitorul Oficial al
României, Partea I, nr. 279 din 21 aprilie 2003, care au următorul
cuprins:
ă(1) Ori de câte ori pentru descoperirea și strângerea
probelor este necesară cercetarea unui sistem informatic sau a

9

unui suport de stocare a datelor informatice, organul competent
prevăzut de lege poate dispune efectuarea unei percheziții.
(2) Dacă organul de urmărire penală sau instanța de
judecată apreciază că ridicarea obiectelor care conțin datele
prevăzute la alin. (1) ar afecta grav desfășurarea activității
persoanelor care dețin aceste obiecte, poate dispune efectuarea
de copii, care pot servi ca mijloc de probă și care se realizează
potrivit art. 55 alin. (3).
(3) În cazul în care, cu ocazia cercetării unui sistem
informatic sau a unui suport de stocare a datelor informatice, se
constată că datele informatice căutate sunt cuprinse într-un alt
sistem informatic sau suport de stocare a datelor informatice și
sunt accesibile din sistemul sau suportul inițial, se poate
dispune, de îndată, autorizarea efectuării percheziției în vederea
cercetării tuturor sistemelor informatice sau suporturilor de
stocare a datelor informatice căutate.
(4) Dispozițiile din Codul de procedură penală referitoare la
efectuarea percheziției domiciliare se aplică în mod
corespunzător.”
Textele constituționale invocate în susținerea excepției sunt
cele ale art. 27 privind inviolabilitatea domiciliului și art. 28
privind secretul corespondenței. Totodată, se consideră a fi
încălcate și prevederile art. 6 paragraful 1 din Convenția pentru
apărarea drepturilor omului și a libertăților fundamentale privind
dreptul la respectarea vieții private și de familie.
Examinând excepția de neconstituționalitate ridicată, Curtea
constată următoarele:
Aspectele
învederate
de
autorul
excepției
de
neconstituționalitate vizează, în mod direct, modificarea și
completarea normei legale supuse controlului de
constituționalitate. Or, Curtea Constituțională, potrivit art. 2
alin. (3) din Legea nr. 47/1992, nu poate modifica sau completa
textul de lege supus controlului său, această competență
revenind, în mod exclusiv, legiuitorului.
În fine, Curtea constată că, pe lângă aspectele de lege
ferenda pe care autorul excepției le învederează, acesta nu
critică în mod direct textul art. 56 din Legea nr. 161/2003, ci
critica sa se circumscrie și unor aspecte de interpretare și
aplicare a legii, respectiv a prevederilor art. 56 alin. (4) din Legea
nr. 161/2003 coroborate cu cele ale art. 100 și următoarele
referitoare la percheziție din Codul de procedură penală. Or, nici
interpretarea și nici aplicarea normelor legale supuse controlului
Curții Constituționale și cu atât mai puțin interpretarea și
aplicarea dispozițiilor legale cu care acestea se coroborează nu
intră în competența de judecată a instanței constituționale. O
asemenea competență aparține, în mod exclusiv, instanțelor de
judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 56 din Legea nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice și în mediul de afaceri, prevenirea și
sancționarea corupției, excepție ridicată de Ștefan Adrian Făgărași în Dosarul nr. 5.681/306/2009 al Judecătoriei Sibiu.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 715/27.X.2010
CURTEA CONSTITUȚIONALĂ

D E C I Z I A Nr. 1.124
din 23 septembrie 2010

referitoare la excepția de neconstituționalitate a prevederilor art. 33 din Legea nr. 50/1991
privind autorizarea executării lucrărilor de construcții
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Valentina Bărbățeanu

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 33 din Legea nr. 50/1991 privind autorizarea
executării lucrărilor de construcții, excepție ridicată de
Societatea Comercială ăDMD Contrast” — S.R.L. din București
în Dosarul nr. 40.958/3/CA/2009 al Tribunalului București —
Secția a IX-a contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, invocând
jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 februarie 2010, pronunțată în Dosarul
nr. 40.958/3/CA/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 33 din Legea nr. 50/1991 privind autorizarea
executării lucrărilor de construcții. Excepția a fost ridicată de
Societatea Comercială ăDMD Contrast” — S.R.L., cu sediul în
București, într-o cauză având ca obiect o acțiune în anulare a
unui act administrativ.
În motivarea excepției de neconstituționalitate, se arată că
dispozițiile art. 33 din Legea nr. 50/1991 aduc atingere
principiului egalității în drepturi, al accesului liber la justiție și al
ocrotirii proprietății în mod egal, indiferent de titular. Arată că
proprietarul construcției realizate fără autorizație de construire
pe terenuri aparținând domeniului public sau privat al statului ori
al unităților administrativ-teritoriale este expus arbitrariului
autorității administrației publice, care poate dispune desființarea
lucrării fără o comunicare prealabilă către proprietarul
construcției. Ca atare, în lipsa unui proces-verbal de
contravenție care să fie supus controlului judecătoresc, se
aduce atingere garanțiilor proprietății private prevăzute de
Constituție și este răsturnată prezumția de liceitate a dobândirii
bunurilor. Precizează că se creează o discriminare în funcție de
titular, deoarece numai în cazul proprietății private a statului se
pot desființa construcții realizate fără autorizație de construire
în mod direct și facil, pe cale administrativă, și nu judiciară.
Tribunalul București — Secția a IX-a contencios
administrativ și fiscal apreciază că excepția de
neconstituționalitate este neîntemeiată, întrucât exercitarea

dreptului de proprietate impune respectarea condițiilor legale în
materie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie
prevederile art. 33 din Legea nr. 50/1991 privind autorizarea
executării lucrărilor de construcții, republicată în Monitorul Oficial
al României, Partea I, nr. 933 din 13 octombrie 2004, modificate
prin articolul unic pct. 4 din Legea nr. 376/2006, publicată în
Monitorul Oficial al României, Partea I, nr. 846 din 13 octombrie
2006, și prin art. I pct. 32 din Legea nr. 261/2009, publicată în
Monitorul Oficial al României, Partea I, nr. 493 din 16 iulie 2009.
Textul de lege criticat are următoarea redactare:
ăArt. 33. — (1) Prin excepție de la prevederile art. 32,
construcțiile executate fără autorizație de construire pe terenuri
aparținând domeniului public sau privat al statului, cât și
construcțiile, lucrările și amenajările cu caracter provizoriu
executate pe terenuri aparținând domeniului public sau privat al
județelor, municipiilor, orașelor și comunelor vor putea fi
desființate pe cale administrativă de autoritatea administrației
publice de pe raza unității administrativ-teritoriale unde se află
construcția, fără emiterea unei autorizații de desființare, fără
sesizarea instanțelor judecătorești și pe cheltuiala
contravenientului.
(2) Procedura prevăzută la alin. (1) se poate declanșa din
oficiu de autoritatea administrației publice de pe raza unității
administrativ-teritoriale unde se află construcția sau la solicitarea
proprietarului ori a administratorului legal al terenului aparținând
domeniului public sau privat al statului.
(3) În cazul neîndeplinirii de către autoritatea administrației
publice competente a procedurii de desființare, în termen de
15 zile calendaristice de la data solicitării prevăzute la alin. (2),
proprietarul sau administratorul legal al terenului aparținând
domeniului public ori privat al statului va putea trece de îndată
la desființarea construcțiilor executate fără autorizație de
construire.
(4) Prin excepție de la prevederile art. 32, construcțiile
executate fără autorizație de construire pe terenuri aparținând
domeniului public sau privat al județelor, orașelor ori comunelor
vor putea fi desființate pe cale administrativă de autoritatea
administrației publice competente, fără sesizarea instanțelor
judecătorești și pe cheltuiala contravenientului.

11

MONITORUL OFICIAL AL ROMÂNIEI, PARTEA I, Nr. 715/27.X.2010
(5) Pentru realizarea prevederilor alin. (1) autoritățile publice
competente pot contracta efectuarea acestor servicii cu societăți
comerciale specializate în astfel de lucrări, în condițiile legii.”
În opinia autorului excepției de neconstituționalitate, textul de
lege criticat contravine prevederilor din Legea fundamentală
cuprinse la art. 16 — Egalitatea în drepturi, art. 21 — Accesul
liber la justiție și la art. 44 — Dreptul de proprietate privată.
Examinând excepția de neconstituționalitate, Curtea observă
că dispozițiile de lege criticate au mai fost supuse controlului de
constituționalitate sub aceleași aspecte ca și cele criticate de
autorul prezentei excepții, instanța de contencios constituțional
constatând conformitatea acestora cu prevederile invocate din
Legea fundamentală. În acest sens sunt Decizia nr. 656 din
5 octombrie 2006, publicată în Monitorul Oficial al României,
Partea I, nr. 925 din 15 noiembrie 2006, și Decizia nr. 1.344 din
22 octombrie 2009, publicată în Monitorul Oficial al României,
Partea I, nr. 850 din 8 decembrie 2009. Cu acele prilejuri, Curtea
a reținut că desființarea construcției constituie o sancțiune
pentru nerespectarea obligației obținerii autorizației de

construire, al cărei scop este prevenirea consecințelor negative
în cazul unor construcții necorespunzătoare. Sancțiunea
vizează în egală măsură toate persoanele aflate în aceeași
situație, acestea neputându-se apăra prin invocarea principiului
constituțional al ocrotirii proprietății, de vreme ce exercitarea
acestui drept se abate de la prevederile legale imperative, în
cazul de față cele referitoare la autorizarea executării lucrărilor
de construcții. Totodată, Curtea a constatat că sintagma ăfără
sesizarea instanțelor judecătorești și pe cheltuiala
contravenientului” din cuprinsul art. 33 vizează autoritatea
administrației publice locale competente, iar nu pe proprietarul
construcției, care ar fi astfel lipsit de ăun cadru procesual, unde
să-și apere dreptul invocând apărări pe fond sau de procedură”.
Întrucât nu au intervenit elemente noi, care să determine
modificarea soluției pronunțate prin deciziile menționate, atât
aceasta, cât și argumentele pe care s-a bazat își păstrează
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 33 din Legea nr. 50/1991 privind autorizarea executării
lucrărilor de construcții, excepție ridicată de Societatea Comercială ăDMD Contrast” — S.R.L. din București în Dosarul
nr. 40.958/3/CA/2009 al Tribunalului București — Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 1.155
din 28 septembrie 2010

referitoare la excepția de neconstituționalitate a prevederilor art. 2 și art. 38 alin. 1
din Codul familiei
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Valentina Bărbățeanu
— magistrat-asistent
Cu participarea reprezentantului Ministerului Public, procuror
Simona Ricu.

Pe rol se află soluționarea excepției de neconstituționalitate
a prevederilor art. 2 și ăart. 38 teza întâi” din Codul familiei,
excepție

ridicată

de

Aurelian

Ungureanu

în

Dosarul

nr. 11.701/280/2008 al Judecătoriei Pitești — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției, invocând
jurisprudența în materie a Curții Constituționale.

12

MONITORUL OFICIAL AL ROMÂNIEI, PARTEA I, Nr. 715/27.X.2010
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2009, pronunțată în Dosarul
nr. 11.701/280/2008, Judecătoria Pitești — Secția civilă a
sesizat Curtea Constituțională cu excepția de
neconstituționalitate a prevederilor art. 2 și art. 38 alin. 1
din Codul familiei. Excepția a fost ridicată de Aurelian
Ungureanu într-o cauză civilă având ca obiect soluționarea unei
cereri de desfacere a căsătoriei.
În motivarea excepției de neconstituționalitate, autorul
acesteia susține că textele de lege criticate ăsunt lipsite de
precizie și claritate, neîndeplinind criteriul de calitate prevăzut
de Convenția pentru apărarea drepturilor omului și a libertăților
fundamentale în înțelesul dat de practica jurisprudențială a Curții
Europene a Drepturilor Omului”. Arată că ălipsa de precizie și
claritate a dispozițiilor legale atacate afectează însăși substanța
dreptului dedus judecății, aducând o atingere gravă dreptului la
un proces echitabil, garantat de art. 21 alin. (3) din Constituție,
precum și dreptului la viața de familie, ocrotit de art. 26 alin. (1)
din Legea fundamentală, raportat la art. 8 din Convenție”.
Judecătoria Pitești — Secția civilă consideră că excepția
de neconstituționalitate este neîntemeiată. În acest sens, arată
că dispozițiile de lege ce formează obiect al acesteia nu sunt
lipsite de precizie și claritate și nu aduc atingere dreptului la un
proces echitabil sau dreptului la viața de familie.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiect al excepției de neconstituționalitate îl constituie, astfel
cum rezultă din încheierea de sesizare a Curții Constituționale,
prevederile art. 2 și art. 38 alin. 1 (iar nu ăteza întâi”, așa cum în
mod eronat susține autorul excepției) din Codul familiei,
republicat în Buletinul Oficial al României, Partea I, nr. 13 din
18 aprilie 1956, cu modificările ulterioare, texte legale care au
următorul conținut:
— Art. 2: ăRelațiile de familie se bazează pe prietenie și
afecțiune reciprocă între membrii ei, care sunt datori să-și
acorde unul altuia sprijin moral și material.”;
— Art. 38 alin. 1: ăInstanța judecătorească poate desface
căsătoria prin divorț atunci când, datorită unor motive temeinice,
raporturile dintre soți sunt grav vătămate și continuarea
căsătoriei nu mai este posibilă.”
În opinia autorului excepției de neconstituționalitate, textele
de lege criticate contravin dispozițiilor art. 21 alin. (3) din
Constituție, care consacră dreptul la un proces echitabil, precum
și celor ale art. 26 alin. (1) din Legea fundamentală și art. 8 din
Convenția pentru apărarea drepturilor omului și a libertăților
fundamentale, ambele referitoare la dreptul la viață privată și de
familie.
Examinând excepția de neconstituționalitate, Curtea observă
că, prin Decizia nr. 122 din 3 februarie 2009, publicată în
Monitorul Oficial al României, Partea I, nr. 135 din 4 martie 2009,
s-a mai pronunțat asupra constituționalității prevederilor de lege
criticate, din perspectiva unor critici similare și prin prisma
acelorași dispoziții din Legea fundamentală și din Convenția
pentru apărarea drepturilor omului și a libertăților fundamentale,
respingând excepția de neconstituționalitate ca neîntemeiată,
pentru motivele acolo reținute.
Întrucât nu au intervenit elemente noi, de natură să justifice
reconsiderarea acestei jurisprudențe, atât soluția pronunțată cu
acel prilej, cât și argumentele pe care aceasta s-a bazat își
păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 și art. 38 alin. 1 din Codul familiei, excepție ridicată de
Aurelian Ungureanu în Dosarul nr. 11.701/280/2008 al Judecătoriei Pitești — Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 715/27.X.2010

13

CURTEA CONSTITUȚIONALĂ

D E C I Z I A Nr. 1.185
din 30 septembrie 2010

referitoare la excepția de neconstituționalitate a dispozițiilor art. 1 alin. (1), art. 4 alin. (2), art. 6
alin. (1), (2) și (4) și art. 8 din Ordonanța Guvernului nr. 5/2001 privind procedura somației de plată
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Doina Suliman
— magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 1 alin. (1), art. 4 alin. (2), art. 6 alin. (1), (2) și
(4) și art. 8 din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială ăStandard Snacks” — S.R.L. din București în
dosarele nr. 27.923/301/2009 și nr. 29.059/301/2009 ale
Judecătoriei Sectorului 3 București — Secția civilă.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul identic al excepțiilor de
neconstituționalitate ridicate în dosarele nr. 515D/2010 și
nr. 528D/2010, pune în discuție, din oficiu, problema conexării
cauzelor.
Reprezentantul Ministerului Public nu se opune conexării
cauzelor.
Curtea dispune, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, conexarea Dosarului nr. 528D/2010 la Dosarul
nr. 515D/2010, care este primul înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate, sens
în care invocă jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 9 februarie 2010 și 18 februarie 2009,
pronunțate
în
dosarele
nr.
27.923/301/2009
și
nr. 29.059/301/2009, Judecătoria Sectorului 3 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 4
alin. (2), art. 6 alin. (1), (2) și (4) și art. 8 din Ordonanța
Guvernului nr. 5/2001 privind procedura somației de plată.
Excepția a fost ridicată de Societatea Comercială ăStandard
Snacks” — S.R.L. din București în cauze având ca obiect
somații la plată.
În motivarea excepției de neconstituționalitate autorul
acesteia susține, în esență, următoarele:
— dispozițiile art. 4 alin. (2) încalcă art. 24 alin. (1) și art. 44
alin. (1) din Constituție, întrucât posibilitatea soluționării cererii
creditorului numai pe baza actelor depuse și a explicațiilor date
de părți împiedică exercitarea dreptului la apărare și asigurarea
dreptului la un proces echitabil, iar emiterea unui titlu executoriu
în urma unui proces sumar și executarea acestuia încalcă
reglementarea constituțională a dreptului la proprietate;

— dispozițiile art. 6 alin. (1), (2) și (4) sunt contrare art. 24
alin. (1) și art. 44 alin. (1) din Constituție, având în vedere că
înmânarea de îndată a ordonanței echivalează cu ăpronunțarea
judecătorului înainte de a se administra orice probe”, iar
expresia ălămuriri și explicații” prevăzută de textul criticat ăeste
neclară și susceptibilă de îngrădirea dreptului la apărare”;
— dispozițiile art. 8 alin. (1), (2) și (5) contravin art. 16, art. 24
alin. (1) și art. 44 alin. (1) din Constituție, întrucât nu precizează
dacă cererea în anulare pe care o reglementează este sau nu
o cale de atac, dacă face parte din procedura contencioasă sau,
dimpotrivă, din cea necontencioasă; cu privire la alin. (5) al art. 8
se mai susține că instituie o adevărată ădictatură a creditorilor”
și permite acestora exercitarea unui eventual ăabuz de drept”.
Autorul excepției mai susține că suprimarea recursului
ăcreează o situație inegală între debitorul din procedura somației
de plată și spiritul din procesele comerciale de drept comun.”
Instanța de judecată și-a exprimat opinia că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate este
neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului, rapoartele întocmite de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 4 alin. (2), art. 6 alin. (1), (2) și (4)
și art. 8 din Ordonanța Guvernului nr. 5/2001 privind procedura
somației de plată, publicată în Monitorul Oficial al României,
Partea I, nr. 422 din 30 iulie 2001, aprobată cu modificări și
completări prin Legea nr. 295/2002, publicată în Monitorul Oficial
al României, Partea I, nr. 380 din 5 iunie 2002, cu modificările și
completările ulterioare.
Textele de lege criticate au următorul cuprins:
— Art. 1 alin. (1): ă(1) Procedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;

14

MONITORUL OFICIAL AL ROMÂNIEI, PARTEA I, Nr. 715/27.X.2010

— Art. 4 alin. (2): ă(2) În toate cazurile, pentru soluționarea
cererii, judecătorul dispune citarea părților, potrivit dispozițiilor
Codului de procedură civilă referitoare la pricinile urgente,
pentru explicații și lămuriri, precum și pentru a stărui în
efectuarea plății sumei datorate de debitor ori pentru înțelegerea
părților asupra modalităților de plată.”;
— Art. 6 alin. (1), (2) și (4): ă(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată. [...]
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 8: ă(1) Împotriva ordonanței prevăzute la art. 6 alin. (2)
debitorul poate formula cererea în anulare, în termen de 10 zile
de la data înmânării sau comunicării acesteia.
(2) Cererea în anulare se soluționează de către instanța
competentă pentru judecarea fondului cauzei în primă instanță.
(3) Abrogat.
(4) Dacă instanța învestită admite cererea în anulare,
aceasta va anula ordonanța, pronunțând o hotărâre irevocabilă.
Prevederile art. 7 se aplică în mod corespunzător.
(5) Hotărârea prin care a fost respinsă cererea în anulare
este irevocabilă.”
În opinia autorului excepției, dispozițiile de lege criticate
contravin art. 21 privind accesul liber la justiție și dreptul la un
proces echitabil, art. 24 alin. (1) potrivit căruia dreptul la apărare
este garantat, art. 44 alin. (1) potrivit căruia dreptul de
proprietate și creanțele asupra statului sunt garantate, conținutul
și limitele acestora fiind stabilite prin lege, și art. 16 alin. (1)
privind egalitatea cetățenilor în fața legii și a autorităților publice,
fără privilegii și fără discriminări.
Examinând excepția de neconstituționalitate, Curtea
constată că asupra constituționalității art. 1 alin. (1), art. 4
alin. (2), art. 6 alin. (1), (2) și (4) și a art. 8 din Ordonanța
Guvernului nr. 5/2001, prin raportare la aceleași texte din
Constituție și cu o motivare similară, s-a pronunțat prin
numeroase decizii, de exemplu Decizia nr. 348 din
18 septembrie 2003, publicată în Monitorul Oficial al României,
Partea I, nr. 847 din 27 noiembrie 2003, Decizia nr. 251 din

15 iunie 2004, publicată în Monitorul Oficial al României,
Partea I, nr. 611 din 6 iulie 2004, Decizia nr. 274 din 24 iunie
2004, publicată în Monitorul Oficial al României, Partea I, nr. 721
din 10 august 2004, și Decizia nr. 162 din 25 februarie 2010,
publicată în Monitorul Oficial al României, Partea I, nr. 233 din
13 aprilie 2010. Cu acele prilejuri, respingând excepția de
neconstituționalitate, Curtea a reținut, în esență, că Ordonanța
Guvernului nr. 5/2001 reglementează o procedură specială și
accelerată, derogatorie de la normele procedurii civile, care
urmărește recuperarea într-un timp cât mai scurt a creanțelor
certe, lichide și exigibile, ce reprezintă obligații contractuale de
plată a unor sume de bani. Acest caracter special al procedurii
a determinat limitarea mijloacelor de probă utilizabile la
înscrisuri, în prima fază, completate ulterior cu explicațiile și
lămuririle date de părți, limitarea fiind deopotrivă valabilă pentru
ambele părți, în condiții identice pentru exercitarea dreptului la
apărare. Celelalte aspecte ale raporturilor juridice dintre părți
urmează a fi rezolvate conform reglementărilor din dreptul
comun. Modul în care instanțele judecătorești admit sau resping
cererile de probațiune reprezintă o problemă de aplicare, iar nu
de constituționalitate a textului de lege. Împotriva hotărârii de
respingere a cererii în anulare debitorul poate declara recurs,
care se judecă conform normelor dreptului comun, iar împotriva
titlului executoriu poate formula contestație la executare, de
asemenea, potrivit normelor Codului de procedură civilă.
Totodată, textele de lege criticate conțin norme de procedură
asupra cărora legiuitorul este suveran a legifera, evident cu
respectarea drepturilor și libertăților fundamentale.
De asemenea, cu privire la aceleași critici aduse dispozițiilor
art. 8 alin. (5) din Ordonanța Guvernului nr. 5/2001, Curtea s-a
mai pronunțat, de exemplu, prin Decizia nr. 116 din 16 februarie
2006, publicată în Monitorul Oficial al României, Partea I, nr. 247
din 20 martie 2006, și Decizia nr. 269 din 16 martie 2006,
publicată în Monitorul Oficial al României, Partea I, nr. 341
din 17 aprilie 2006. Prin deciziile pronunțate, Curtea
Constituțională a respins excepțiile de neconstituționalitate
ridicate, constatând, pentru motivele acolo reținute, că art. 8
alin. (5) din Ordonanța Guvernului nr. 5/2001 nu încalcă liberul
acces la justiție și dreptul la un proces echitabil.
Întrucât nu au intervenit elemente noi, de natură să
determine schimbarea acestei jurisprudențe, soluția pronunțată
de Curte prin deciziile menționate, precum și considerentele
care au fundamentat-o sunt valabile și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1), art. 4 alin. (2), art. 6 alin. (1), (2) și (4) și art. 8 din
Ordonanța Guvernului nr. 5/2001 privind procedura somației de plată, excepție ridicată de Societatea Comercială ăStandard Snacks” —
S.R.L. din București în dosarele nr. 27.923/301/2009 și nr. 29.059/301/2009 ale Judecătoriei Sectorului 3 București — Secția civilă.
Definitivă și general obligatorie.
Pronunțată în ședința publică din data de 30 septembrie 2010.

PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

MONITORUL OFICIAL AL ROMÂNIEI, PARTEA I, Nr. 715/27.X.2010

15

CURTEA CONSTITUȚIONALĂ

D E C I Z I A Nr. 1.191
din 30 septembrie 2010

referitoare la excepția de neconstituționalitate a dispozițiilor art. 31 alin. 1 și 2 și art. 34 alin. 1 și 2
din Codul de procedură civilă
Augustin Zegrean
— președinte
Aspazia Cojocaru
— judecător
Acsinte Gaspar
— judecător
Petre Lăzăroiu
— judecător
Mircea Ștefan Minea
— judecător
Iulia Antoanella Motoc
— judecător
Ion Predescu
— judecător
Puskás Valentin Zoltán
— judecător
Tudorel Toader
— judecător
Doina Suliman
— magistrat-asistent-șef
Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 31 alin. 1 și 2 și art. 34 alin. 1 și 2 din Codul de
procedură civilă, excepție ridicată de Societatea Comercială
ăGalydra” — S.R.L. din Timișoara în Dosarul nr. 25.502/
325/2009 al Judecătoriei Timișoara.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține următoarele:
Prin Încheierea din 6 ianuarie 2010, pronunțată în Dosarul
nr. 25.502/325/2009, Judecătoria Timișoara a sesizat Curtea
Constituțională cu excepția de neconstituționalitate a
dispozițiilor art. 31 alin. 1 și 2 și art. 34 alin. 1 și 2 din Codul
de procedură civilă.
Excepția a fost ridicată de Societatea Comercială
ăGalydra” — S.R.L. din Timișoara cu ocazia soluționării unei
cereri de recuzare.
În motivarea excepției de neconstituționalitate autorul
acesteia susține, în esență, că textele de lege criticate contravin
prevederilor constituționale ale art. 16, 20, 21, 22, 53 și 129,
deoarece procedura instituită în vederea judecării cererii de
recuzare îl împiedică pe justițiabil să administreze probe
relevante pentru admiterea cererii și nu îi lasă posibilitatea de a
ataca hotărârea prin care cererea de recuzare a fost respinsă.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

republicată, precum și ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 31 alin. 1 și 2 și art. 34 alin. 1 și 2 din Codul de
procedură civilă, care au următorul cuprins:
— Art. 31 alin. 1 și 2: ăInstanța decide asupra recuzării, în
camera de consiliu, fără prezența părților și ascultând pe
judecătorul recuzat.
Nu se admite interogatoriul sau jurământul ca mijloc de
dovadă a motivelor de recuzare.”;
— Art. 34 alin. 1 și 2: ăÎncheierea prin care s-a încuviințat sau
respins abținerea, ca și aceea prin care s-a încuviințat
recuzarea, nu este supusă la nicio cale de atac.
Încheierea prin care s-a respins recuzarea se poate ataca
numai o dată cu fondul.”
În susținerea neconstituționalității acestor dispoziții legale,
autorul excepției invocă încălcarea prevederilor constituționale
ale art. 16, 20, 21, 22, 53 și 129. De asemenea, sunt invocate
și prevederile art. 6 paragraful 1 referitoare la dreptul la un
proces echitabil din Convenția pentru apărarea drepturilor
omului și a libertăților fundamentale.
Examinând excepția de neconstituționalitate, Curtea reține
că, asupra constituționalității dispozițiilor de lege criticate, s-a
pronunțat prin Decizia nr. 268 din 6 martie 2008, publicată în
Monitorul Oficial al României, Partea I, nr. 380 din 20 mai 2008.
Cu acel prilej, Curtea a reținut că dispozițiile criticate din Codul
de procedură civilă nu contravin dispozițiilor art. 21 din
Constituție, întrucât judecarea cererii de recuzare nu vizează
fondul cauzei și nu presupune în mod necesar dezbateri
contradictorii. Prin această reglementare legiuitorul a avut în
vedere instituirea unei proceduri simple și operative de
soluționare a acestei cereri, încheierea prin care s-a respins
recuzarea putându-se ataca odată cu fondul, instanța
superioară de fond urmând a reface toate actele și dovezile
administrate la prima instanță, atunci când constată că cererea
de recuzare a fost pe nedrept respinsă.
Pentru aceleași considerente nu a putut fi reținută nici critica
cu privire la încălcarea art. 24 referitor la dreptul la apărare din
Constituție.
În final, Curtea a reținut că procedura privind judecarea
cererii de recuzare este aceeași, indiferent de calitatea părților
în proces, astfel încât nu se poate reține nici încălcarea
principiului egalității în drepturi.
Întrucât criticile de neconstituționalitate privesc, în esență,
aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își mențin valabilitatea și în cauza de față.

16

MONITORUL OFICIAL AL ROMÂNIEI, PARTEA I, Nr. 715/27.X.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. 1 și 2 și art. 34 alin. 1 și 2 din Codul de procedură
civilă, excepție ridicată de Societatea Comercială ăGalydra” — S.R.L. din Timișoara în Dosarul nr. 25.502/325/2009 al Judecătoriei
Timișoara.
Definitivă și general obligatorie.
Pronunțată în ședința publică din data de 30 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Doina Suliman

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 715/27.X.2010 conține 16 pagini.

Prețul: 3,20 lei

&JUYDGY|447011]
ISSN 1453—4495

