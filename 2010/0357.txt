PARTEA I

Anul 178 (XXII) — Nr. 357

Luni, 31 mai 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 543 din 27 aprilie 2010 referitoare la excepția de
neconstituționalitate a dispozițiilor art. I pct. 4 din
Ordonanța Guvernului nr. 34/2001 pentru modificarea
şi completarea Legii nr. 146/1997 privind taxele
judiciare de timbru ......................................................

2–3

HOTĂRÂRI ALE GUVERNULUI ROMÂNIEI
464.

— Hotărâre privind acordarea licențelor de utilizare a
frecvențelor radio în sistem digital terestru de
televiziune și pentru modificarea Strategiei privind
tranziția de la televiziunea analogică terestră la cea
digitală terestră și implementarea serviciilor
multimedia digitale la nivel național, aprobată prin
Hotărârea Guvernului nr. 1.213/2009 ........................

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
120.

— Ordin al ministrului administrației și internelor pentru
aprobarea Regulamentului de ordine interioară în
direcțiile generale/direcțiile aparatului central al
Ministerului Administrației și Internelor ......................

5–16

2

MONITORUL OFICIAL AL ROMÂNIEI, PARTEA I, Nr. 357/31.V.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 543
din 27 aprilie 2010

referitoare la excepția de neconstituționalitate a dispozițiilor art. I pct. 4
din Ordonanța Guvernului nr. 34/2001 pentru modificarea și completarea Legii nr. 146/1997
privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Daniela Ramona Marițiu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. I pct. 4 din Ordonanța Guvernului nr. 34/2001
pentru modificarea și completarea Legii nr. 146/1997 privind
taxele judiciare de timbru, excepție ridicată de Eugenia Pușcașiu
în Dosarul nr. 3.129/102/2006 al Tribunalului Mureș — Secția
civilă.
La apelul nominal lipsesc părțile, față de care procedura de
citare a fost legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă, deoarece prin Decizia nr. 778 din 12 mai 2009
Curtea Constituțională a admis excepția de neconstituționalitate
a dispozițiilor art. I pct. 4 din Ordonanța Guvernului nr. 34/2001
pentru modificarea și completarea Legii nr. 146/1997.
C U R T E A,

având în vedere actele și lucrările dosarului, reține următoarele:
Prin Încheierea din 5 noiembrie 2009, pronunțată în Dosarul
nr. 3.129/102/2006, Tribunalul Mureș — Secția civilă a sesizat
Curtea Constituțională cu excepția de neconstituționalitate
a dispozițiilor art. I pct. 4 din Ordonanța Guvernului
nr. 34/2001 pentru modificarea și completarea Legii
nr. 146/1997 privind taxele judiciare de timbru, excepție
ridicată de Eugenia Pușcașiu.
În motivarea excepției de neconstituționalitate autoarea
acesteia susține că textul criticat contravine prevederilor art. 1
alin. (3) și art. 21 alin. (1) și (2) din Constituție, precum și ale
art. 6 din Convenția pentru apărarea drepturilor omului și a
libertăților fundamentale.
Tribunalul Mureș — Secția civilă consideră excepția de
neconstituționalitate ca fiind întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de vedere
cu privire la excepția de neconstituționalitate.
Avocatul
Poporului
arată
că
excepția
de
neconstituționalitate este inadmisibilă, deoarece instanța de
contencios constituțional, prin Decizia nr. 778 din 12 mai 2009,
publicată în Monitorul Oficial al României, Partea I, nr. 465 din
6 iulie 2009, a admis excepția de neconstituționalitate a

dispozițiilor art. I pct. 4 din Ordonanța Guvernului nr. 34/2001
pentru modificarea și completarea Legii nr. 146/1997. Or, potrivit
art. 29 alin. (3) din Legea nr. 47/1992 privind organizarea și
funcționarea Curții Constituționale, ăNu pot face obiectul
excepției prevederile constatate ca fiind neconstituționale
printr-o decizie anterioară a Curții Constituționale”, iar, conform
alin. (6) al aceluiași articol, ăDacă excepția este inadmisibilă,
fiind contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale [... ]”.
Președinții celor două Camere ale Parlamentului și
Guvernul nu au comunicat punctele lor de vedere cu privire la
excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, punctul de vedere al Avocatului Poporului,
concluziile procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. I pct. 4 din Ordonanța Guvernului nr. 34/2001
pentru modificarea și completarea Legii nr. 146/1997 privind
taxele judiciare de timbru, ordonanță publicată în Monitorul
Oficial al României, Partea I, nr. 511 din 28 august 2001.
Ordonanța a fost aprobată prin Legea nr. 742/2001, publicată în
Monitorul Oficial al României, Partea I, nr. 807 din 17 decembrie
2001.
În opinia autorului excepției de neconstituționalitate, textul
legal criticat contravine dispozițiilor constituționale ale art. 1
alin. (3) referitoare la statul român și art. 21 alin. (1) și (2)
referitoare la accesul liber la justiție, precum și ale art. 6 din
Convenția pentru apărarea drepturilor omului și a libertăților
fundamentale.
Prin textul de lege criticat s-a abrogat art. 15 lit. f1) din Legea
nr. 146/1997.
Examinând excepția de neconstituționalitate, Curtea
constată că prin Decizia nr. 778 din 12 mai 2009, publicată în
Monitorul Oficial al României, Partea I, nr. 465 din 6 iulie 2009,
a admis excepția de neconstituționalitate a dispozițiilor art. I
pct. 4 din Ordonanța Guvernului nr. 34/2001.
Cu acel prilej Curtea a constatat că existența răspunderii
patrimoniale pentru daune morale a fost recunoscută implicit
prin art. 15 lit. f1) din Legea nr. 146/1997 privind taxele judiciare
de timbru, text introdus în lege prin Ordonanța Guvernului
nr. 11/1998, aprobată prin Legea nr. 112/1998, în care se
prevedea scutirea de taxa judiciară de timbru a acțiunilor și
cererilor, inclusiv cele pentru exercitarea căilor de atac,
referitoare la ăstabilirea și acordarea de despăgubiri pentru
daunele morale aduse onoarei, demnității sau reputației unei

MONITORUL OFICIAL AL ROMÂNIEI, PARTEA I, Nr. 357/31.V.2010
persoane fizice”. Reglementarea reprezenta un mod specific de
apărare juridică a menționatelor atribute ale personalității umane —
caracterizate în art. 1 alin. (3) din Constituția României ca fiind
valori supreme în statul de drept. În felul acesta se asigura
accesul la justiție, necondiționat de plata unei taxe de timbru,
persoanelor vătămate prin proferarea de expresii insultătoare,
calomnii ori denigrări săvârșite pe orice cale, direct sau prin
mijloacele de comunicare în masă.
Luând în considerare aceste rațiuni ale art. 1 alin. (3) din
Constituția României care au justificat scutirea de taxe judiciare
de timbru a acțiunilor având ca obiect stabilirea și acordarea de
despăgubiri pentru daunele morale aduse onoarei, demnității
sau reputației unei persoane fizice, Curtea Constituțională a
constatat că abrogarea art. 15 lit. f1) din Legea nr. 146/1997
privind taxele judiciare de timbru contravine prevederilor art. 1
alin. (3) și ale art. 21 alin. (1) și (2) din Constituția României,
precum și ale art. 6 din Convenția pentru apărarea drepturilor
omului și a libertăților fundamentale, motiv pentru care, prin

3

decizia precitată, a admis excepția și a declarat dispozițiile art. I
pct. 4 din Ordonanța Guvernului nr. 34/2001 ca fiind
neconstituționale.
În acest sens instanța de judecată trebuia să facă aplicarea
prevederilor art. 29 alin. (3) din Legea nr. 47/1992 privind
organizarea și funcționarea Curții Constituționale, potrivit cărora
ăNu pot face obiectul excepției prevederile constatate ca fiind
neconstituționale printr-o decizie anterioară a Curții
Constituționale”, și, în consecință, conform alin. (6) al aceluiași
articol, dacă excepția este inadmisibilă, fiind contrară
prevederilor alin. (1), (2) sau (3), instanța trebuia să respingă
printr-o încheiere motivată cererea de sesizare a Curții
Constituționale.
Având în vedere cele expuse mai sus, excepția de
neconstituționalitate a dispozițiilor art. I pct. 4 din Ordonanța
Guvernului nr. 34/2001 pentru modificarea și completarea Legii
nr. 146/1997 privind taxele judiciare de timbru urmează să fie
respinsă ca inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art.
1—3, al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. I pct. 4 din Ordonanța Guvernului
nr. 34/2001 pentru modificarea și completarea Legii nr. 146/1997 privind taxele judiciare de timbru, excepție ridicată de Eugenia
Pușcașiu în Dosarul nr. 3.129/102/2006 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind acordarea licențelor de utilizare a frecvențelor radio în sistem digital terestru de televiziune
și pentru modificarea Strategiei privind tranziția de la televiziunea analogică terestră la cea digitală
terestră și implementarea serviciilor multimedia digitale la nivel național,
aprobată prin Hotărârea Guvernului nr. 1.213/2009
În temeiul art. 108 din Constituția României, republicată, precum și al art. 59 alin. (6) din Legea audiovizualului nr. 504/2002,
cu modificările și completările ulterioare,
având în vedere Hotărârea Guvernului nr. 1.213/2009 pentru aprobarea Strategiei privind tranziția de la televiziunea
analogică terestră la cea digitală terestră și implementarea serviciilor multimedia digitale la nivel național,
Guvernul României adoptă prezenta hotărâre.
Art. I. — Prezenta hotărâre are drept scop principal stabilirea
procedurilor de selecție organizate pentru acordarea licențelor
de utilizare a frecvențelor radio în sistem digital terestru, a
condițiilor de acordare a acestora, precum și a taxei de licență
pentru acordarea acestora.

Art. II. — Licențele de utilizare a frecvențelor radio în sistem
digital terestru pentru difuzarea serviciilor de programe de
televiziune în sistem digital terestru se acordă operatorilor de
multiplex, în urma unor proceduri de selecție organizate de

4

MONITORUL OFICIAL AL ROMÂNIEI, PARTEA I, Nr. 357/31.V.2010

Autoritatea Națională pentru Administrare și Reglementare în
Comunicații, denumită în continuare ANCOM.
Art. III. — (1) Stabilirea câștigătorilor procedurilor de selecție
se va face:
a) cel mai târziu până la data de 30 iulie 2010, pentru două
licențe de utilizare a frecvențelor radio în sistem digital terestru
acordate prin proceduri de selecție comparativă distincte;
b) cel mai târziu până la data de 31 octombrie 2010, pentru
4 licențe de utilizare a frecvențelor radio în sistem digital terestru
acordate prin proceduri de selecție competitivă.
(2) Acordarea fiecărei licențe de utilizare a frecvențelor radio
în sistem digital terestru prevăzute la alin. (1) lit. a) este
condiționată de plata către bugetul statului a unei taxe de licență
cuprinse între 1.000.000 euro și 2.500.000 euro.
(3) Acordarea fiecărei licențe de utilizare a frecvențelor radio
în sistem digital terestru prevăzute la alin. (1) lit. b) este
condiționată de plata către bugetul statului a unei taxe de licență
a cărei valoare se va determina în baza ofertelor depuse, având
ca punct de plecare valoarea minimală de 1.000.000 euro.
(4) Taxa de licență se achită de către câștigătorii procedurilor
de selecție în termen de maximum 30 de zile de la data anunțării
de către ANCOM a denumirii acestora, în condițiile stabilite de
Ministerul Finanțelor Publice.
(5) Taxa de licență în cuantumul prevăzut la alin. (2), ce va fi
achitată de către câștigătorii procedurilor de selecție
comparativă, se determină ținându-se cont de echipamentele
de recepție care se propun a fi subvenționate de către aceștia,
prin decizie a președintelui ANCOM, cu avizul Ministerului
Finanțelor Publice.
Art. IV. — În cadrul licențelor de utilizare a frecvențelor radio
prevăzute la art. I se va impune respectarea unor condiții de
acoperire teritorială și de populație, de emisie Free To Air, de
preluare și transmisie în condiții economice transparente și
nediscriminatorii a posturilor publice naționale de televiziune,
transmise, la data adoptării prezentei hotărâri, în sistem
analogic, pe cale radio terestră, precum și a posturilor private
de televiziune, în funcție de condițiile, criteriile și procedura
stabilite de Consiliul Național al Audiovizualului.
Art. V. — Reglementarea detaliată a modului de desfășurare
a procedurilor de selecție prevăzute la art. III se realizează prin
decizie a președintelui ANCOM.
Art. VI. — Drepturile de utilizare a frecvențelor radio conferite
prin licențele de utilizare a frecvențelor radio în sistem digital
terestru prevăzute la art. III alin. (1) lit. a) vor fi supuse condițiilor
prevăzute la pct. 4.1.2.1 și 4.1.3.1 din Strategia privind tranziția
de la televiziunea analogică terestră la cea digitală terestră și

implementarea serviciilor multimedia digitale la nivel național,
aprobată prin Hotărârea Guvernului nr. 1.213/2009.
Art. VII. — Licențele de utilizare a frecvențelor radio în
sistem digital terestru prevăzute la art. I și III se eliberează
persoanelor desemnate câștigătoare ale procedurilor de
selecție, în maximum 30 de zile de la data achitării taxei de
licență.
Art. VIII. — Strategia privind tranziția de la televiziunea
analogică terestră la cea digitală terestră și implementarea
serviciilor multimedia digitale la nivel național, aprobată prin
Hotărârea Guvernului nr. 1.213/2009, publicată în Monitorul
Oficial al României, Partea I, nr. 721 din 26 octombrie 2009,
se modifică după cum urmează:
1. Punctele 4.1.2.1 și 4.1.2.2 vor avea următorul cuprins:
ă4.1.2.1 Pentru finalizarea procesului de tranziție la termenul
asumat și notificat la nivelul Comisiei Europene, primele două
multiplexe digitale naționale, cu reguli de utilizare condiționate
din punct de vedere tehnic, se acordă cu obligația ca acestea să
retransmită programele publice naționale de televiziune
transmise în sistem analogic, pe cale radio terestră, precum și
posturile private de televiziune, potrivit criteriilor și modalităților
stabilite de CNA.
4.1.2.2 Restul de 4 multiplexe digitale vor avea posibilitatea
de furnizare a serviciilor comerciale de retransmisie a posturilor
de televiziune după data de 1 ianuarie 2012.”
2. Punctul 4.1.4.1 va avea următorul cuprins:
ă4.1.4.1 Celelalte 4 multiplexe vor fi acordate în baza
propunerilor formulate de Grupul interdepartamental prezentat
la cap. 5, astfel încât fiecare multiplex va permite retransmisia a
cel puțin 7 posturi de televiziune Standard Definition cu
parametri tehnici de transmisie identici pentru fiecare post sau
a unei combinații de posturi Standard Definition, High Definition,
precum și a unor servicii multimedia;”.
3. Punctele 4.1.6.2, 4.1.6.3 și 4.1.6.4 vor avea următorul
cuprins:
ă4.1.6.2 Cel târziu la data de 30 iunie 2011: realizarea unei
acoperiri de minimum 60% din populație și 50% din teritoriu
pentru multiplexele prevăzute la subpct. 4.1.1.3;
4.1.6.3 Cel târziu la data de 31 decembrie 2011: realizarea
unei acoperiri de minimum 80% din populație și 70% din teritoriu
pentru multiplexele prevăzute la subpct. 4.1.1.3;
4.1.6.4 Cel târziu la data de 30 iunie 2012: realizarea unei
acoperiri de minimum 90% din populație și 80% din teritoriu
pentru multiplexele prevăzute la subpct. 4.1.1.3;”.

PRIM-MINISTRU

EMIL BOC
Contrasemnează:
Ministrul comunicațiilor și societății informaționale,
Gabriel Sandu
p. Președintele Autorității Naționale pentru Administrarea și
Reglementarea în Comunicații,
Eduard Lucian Lovin
Președintele Consiliului Național al Audiovizualului,
Răsvan Popescu
Ministrul culturii și patrimoniului național,
Kelemen Hunor
Ministrul finanțelor publice,
Sebastian Teodor Gheorghe Vlădescu
București, 12 mai 2010.
Nr. 464.

MONITORUL OFICIAL AL ROMÂNIEI, PARTEA I, Nr. 357/31.V.2010

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Regulamentului de ordine interioară în direcțiile generale/direcțiile
aparatului central al Ministerului Administrației și Internelor
În temeiul art. 7 alin. (4) din Ordonanța de urgență a Guvernului nr. 30/2007 privind organizarea și funcționarea Ministerului
Administrației și Internelor, aprobată cu modificări prin Legea nr. 15/2008, cu modificările și completările ulterioare,
ministrul administrației și internelor emite următorul ordin.
Art. 1. — Se aprobă Regulamentul de ordine interioară în
direcțiile generale/direcțiile aparatului central al Ministerului
Administrației și Internelor, prevăzut în anexa care face parte

integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I.

Ministrul administrației și internelor,
Vasile Blaga
București, 25 mai 2010.
Nr. 120.
ANEXĂ

REGULAMENT

de ordine interioară în direcțiile generale/direcțiile aparatului central al Ministerului Administrației și Internelor
CAPITOLUL I
Dispoziții generale
Art. 1. — Prezentul regulament stabilește normele de ordine
interioară, principiile și regulile privind desfășurarea activităților
structurilor organizatorice ale aparatului central al Ministerului
Administrației și Internelor, denumit în continuare aparat central,
precum și relațiile organizatorice dintre acestea, în scopul
realizării funcțiilor de previziune, planificare, organizare,
coordonare și control, potrivit prevederilor legale în vigoare.
Art. 2. — (1) Structura organizatorică a aparatului central
este stabilită prin hotărâre a Guvernului.
(2) Unitatea organizatorică și funcțională de bază în cadrul
aparatului central este direcția generală/direcția.
(3) Direcțiile generale/direcțiile din componența aparatului
central, denumite în continuare direcții generale/direcții, au
competența, în domeniile lor de activitate, de a coordona,
controla, îndruma și răspunde de îndeplinirea atribuțiilor
ministerului, conform prevederilor actelor normative în vigoare.
(4) Dispunerea direcțiilor generale/direcțiilor și responsabilii
privind ordinea interioară fac obiectul anexei care face parte
integrantă din prezentul regulament.
Art. 3. — Domeniile de competență ale direcțiilor
generale/direcțiilor sunt prevăzute în regulamentele de
organizare și funcționare proprii.
Art. 4. — (1) Personalul direcțiilor generale/direcțiilor se
compune din: funcționari publici, funcționari publici cu statut
special — polițiști, cadre militare în activitate și personal
contractual.
(2) Personalul direcțiilor generale/direcțiilor se supune
prevederilor legale care îi reglementează activitatea.
Art. 5. — (1) Prezentul regulament se aplică tuturor
categoriilor de personal din direcțiile generale/direcții, precum și
personalului delegat/detașat de la alte structuri, elevilor și
studenților care desfășoară activități de practică în direcțiile
generale/direcții și, în părțile care le privesc, tuturor persoanelor
care au acces în incinta acestora.

(2) Dispozițiile prezentului regulament se completează cu
prevederile actelor normative în vigoare.
(3) În aplicarea prezentului regulament, șefii unităților
aparatului central pot emite dispoziții cu privire la organizarea și
disciplina muncii.
(4) Prezentul regulament asigură cadrul general necesar
elaborării regulamentelor de ordine interioară la nivelul tuturor
unităților ministerului.
CAPITOLUL II
Principiile privind desfășurarea activităților în direcțiile
generale/direcții
Art. 6. — (1) Pentru realizarea obiectivelor și atribuțiilor ce le
revin, direcțiile generale/direcțiile cooperează și angrenează în
acest
proces
instituțiile
și
structurile
aflate
în
subordinea/coordonarea Ministerului Administrației și Internelor,
denumit în continuare M.A.I.
(2) În același scop, prevăzut la alin. (1), direcțiile
generale/direcțiile colaborează cu celelalte ministere, cu alte
organe de specialitate ale administrației publice centrale și cu
autoritățile administrației publice locale, structurile asociative ale
acestora, patronatele și sindicatele, asociațiile și organizațiile
neguvernamentale, cu alte persoane juridice, precum și cu
persoanele fizice, în condițiile prevăzute de lege.
Art. 7. — Principiile care stau la baza activității direcțiilor
generale/direcțiilor sunt:
a) legalitatea — în exercitarea atribuțiilor, personalul
direcțiilor generale/direcțiilor este obligat să respecte legea,
precum și drepturile și libertățile constituționale ale persoanelor;
b) nediscriminarea și echidistanța — în îndeplinirea
atribuțiilor de serviciu, personalul direcțiilor generale/direcțiilor
este obligat să aplice prevederile legale în mod nediferențiat,
fără discriminări pe considerente etnice, de naționalitate, rasă,
religie, opinie politică, vârstă, sex, orientare sexuală, avere,
origine națională sau socială ori considerente de altă natură,
decurgând din orice altă situație, acționând cu imparțialitate și
într-o manieră echitabilă;

6

MONITORUL OFICIAL AL ROMÂNIEI, PARTEA I, Nr. 357/31.V.2010

c) disponibilitatea — reprezintă obligația personalului
direcțiilor generale/direcțiilor de a acționa pentru soluționarea
problemelor de serviciu repartizate de șeful ierarhic, contribuind
permanent la îmbunătățirea calității și eficienței activității unității
din care face parte;
d) prioritatea interesului public — în îndeplinirea atribuțiilor
funcționale, personalul direcțiilor generale/direcțiilor este obligat
să respecte și să promoveze atributul ce fundamentează
activitatea ministerului, respectiv de a fi permanent în slujba
cetățeanului;
e) profesionalismul — obligația personalului direcțiilor
generale/direcțiilor de a cunoaște și a aplica corect și
responsabil, în exercitarea atribuțiilor de serviciu, prevederile
actelor normative în vigoare, cu incidență asupra domeniilor în
care își desfășoară activitatea, precum și de a-și dezvolta în
mod continuu, prin dobândire de cunoștințe, abilitățile
profesionale, în vederea obținerii și menținerii unui standard înalt
de calitate a muncii specifice;
f) confidențialitatea — reprezintă obligația personalului
direcțiilor generale/direcțiilor de a garanta securitatea datelor și
informațiilor obținute în exercitarea autorității conferite de lege;
g) transparența — activitățile desfășurate de unitățile
aparatului central, în exercitarea atribuțiilor de serviciu, sunt
publice, în limitele legii și implică informarea populației în
raporturile stabilite cu societatea civilă.
CAPITOLUL III
Sistemul de relații al unităților aparatului central
Art. 8. — Principalele relații la nivelul aparatului central sunt
relațiile de autoritate, relațiile de cooperare/colaborare, relațiile
publice și relațiile cu publicul.
Art. 9. — Relațiile de autoritate, la nivelul aparatului central,
pot fi ierarhice, funcționale și de coordonare.
Art. 10. — (1) Relațiile ierarhice se stabilesc pe linie de
subordonare nemijlocită între nivelurile ierarhice ale M.A.I., între
acesta și eșaloanele subordonate, precum și între funcțiile de
conducere și cele de execuție.
(2) Relația ierarhică funcționează, cu caracter temporar, și în
situația constituirii organelor colective de lucru, analiză și
decizie.
Art. 11. — (1) Autoritatea funcțională reprezintă competența
acordată unei structuri/persoane de a dispune măsuri obligatorii
față de celelalte structuri/persoane care concură la îndeplinirea
obiectivelor stabilite.
(2) Relațiile funcționale se stabilesc între două sau mai multe
unități ale aparatului central sau între direcțiile generale/direcțiile
și instituțiile și structurile aflate în subordinea/coordonarea
M.A.I., dintre care una are asupra celeilalte/celorlalte autoritate
funcțională, derivată din domeniul de responsabilitate al
acesteia.
Art. 12. — (1) Relațiile de cooperare intraministerială se
stabilesc între direcțiile generale/direcții sau între direcțiile
generale/direcțiile
și
instituțiile/structurile
aflate
în
subordinea/coordonarea M.A.I.
(2) Relațiile de colaborare interinstituțională/cu societatea
civilă se stabilesc, după caz, între M.A.I. și celelalte ministere
sau alte organe de specialitate ale administrației publice
centrale, autorități ale administrației publice locale și structurile
asociative ale acestora, patronate și organizații sindicale
reprezentative, asociații și organizații neguvernamentale,
precum și cu alte persoane juridice și fizice.
Art. 13. — (1) Relațiile publice sunt gestionate, la nivelul
aparatului central, de Direcția informare și relații publice și de
structurile de informare și relații publice din cadrul direcțiilor
generale/direcțiilor, acolo unde acestea sunt constituite.

(2) Relațiile publice se realizează prin asigurarea de către
structurile prevăzute la alin. (1) a relației cu mass-media, prin
comunicarea internă, prin comunicarea cu cetățenii, prin
comunicarea externă, prin comunicarea internațională, prin
gestionarea crizelor mediatice și a imaginii publice a M.A.I.
(3) În situațiile în care reprezentanții mass-mediei solicită
personalului M.A.I. care își desfășoară activitatea în cadrul
aparatului central precizări, declarații, interviuri, acesta are
obligația de a-i îndruma către structura de specialitate, respectiv
Direcția informare și relații publice sau, în funcție de
problematica abordată, către structurile de informare și relații
publice din cadrul direcțiilor generale/direcțiilor, acolo unde
acestea sunt constituite.
(4) Fac excepție de la prevederile alin. (2) și (3) ministrul,
secretarii de stat, subsecretarii de stat, secretarul general și
secretarii generali adjuncți.
(5) Activitatea în domeniul relațiilor cu comunitatea
presupune informarea oportună și corectă, prin mass-media, a
societății civile cu privire la problemele care pot afecta viața,
sănătatea și liniștea socială a populației, în scopul formării unei
atitudini preventive, dar și pentru înțelegerea activității M.A.I. și
întărirea cooperării atât în situații de normalitate socială, cât și
în situații de criză.
Art. 14. — (1) Organizarea și desfășurarea comunicării
interne revine șefilor unităților aparatului central și se realizează
cu toate categoriile de personal, în conformitate cu obiectivele
prioritare stabilite și cu nevoile de informare ale personalului.
Comunicarea internă este o componentă a conducerii, având
drept scop informarea celor interesați asupra rezultatului
deciziilor, realizând acordul execuției cu obiectivele și a
rezultatelor cu planificarea.
(2) Comunicarea externă urmărește promovarea sistematică,
prin presa scrisă și audiovizuală, a unor date și informații publice
referitoare la activitatea M.A.I.
(3) Comunicarea internațională are drept scop promovarea
sistematică, prin presa scrisă și audiovizuală internațională, a
datelor publice referitoare la activitatea M.A.I.
Art. 15. — (1) Relațiile cu publicul, la nivelul conducerii M.A.I.
și al direcțiilor generale/direcțiilor, asigură relaționarea instituției
cu cetățenii și cu organizațiile legal constituite, prin activități de
primire, înregistrare, examinare și soluționare a petițiilor
adresate conducerii ministerului, precum și prin organizarea
activității de primire a cetățenilor în audiență.
(2) Activitățile menționate la alin. (1) se realizează de
Secretariatul General și de structurile de relații cu publicul din
cadrul direcțiilor generale/direcțiilor, acolo unde acestea sunt
constituite.
CAPITOLUL IV
Procesul managerial în cadrul aparatului central
SECȚIUNEA 1
Dispoziții generale

Art. 16. — (1) În sensul prezentului regulament, procesul
managerial reprezintă ansamblul de activități prin care șefii
unităților aparatului central planifică, organizează, coordonează
și controlează activitatea subordonaților lor, în scopul realizării
obiectivelor propuse, în condiții de eficiență și de
responsabilitate profesională.
(2) Funcțiile procesului managerial în direcțiile
generale/direcțiile sunt:
a) planificarea, organizarea și conducerea activităților;
b) coordonarea structurii și stimularea personalului;
c) controlul activităților;
d) evidența și urmărirea executării ordinelor și dispozițiilor.

MONITORUL OFICIAL AL ROMÂNIEI, PARTEA I, Nr. 357/31.V.2010
SECȚIUNEA a 2-a
Planificarea, organizarea, coordonarea și evaluarea
activităților direcțiilor generale/direcțiilor

Art. 17. — (1) Planificarea, având ca principale instrumente
de cunoaștere diagnoza și prognoza, reprezintă alegerea
sarcinilor care trebuie îndeplinite pentru realizarea obiectivelor
propuse, prezentarea modului în care trebuie îndeplinite
sarcinile și precizarea momentului în care trebuie îndeplinite.
(2) Etapele planificării sunt:
a) identificarea și stabilirea obiectivelor;
b) formularea variantelor de acțiune, pe baza rezultatelor
diagnozelor și prognozelor;
c) stabilirea priorităților;
d) stabilirea etapelor acțiunii planificate;
e) normarea acțiunii corespunzător etapelor;
f) programarea acțiunii;
g) alocarea resurselor.
Art. 18. — (1) Stabilirea și structurarea activităților pentru
îndeplinirea obiectivelor/misiunilor de către direcțiile
generale/direcții se concretizează în:
a) documente de planificare strategică:
— Strategia națională de ordine publică;
— Strategia națională privind accelerarea dezvoltării
serviciilor comunitare de utilități publice;
— Planul strategic al M.A.I. și planurile strategice sectoriale,
pentru domeniile gestionate de M.A.I.;
— planurile de acțiune anuale, pentru implementarea
strategiilor, a Planului strategic al M.A.I., precum și a planurilor
strategice sectoriale;
—
alte
documente
de
planificare
strategică
naționale/sectoriale;
b) documente de planificare operațională:
— planurile anuale cu principalele activități ale direcțiilor
generale/direcțiilor, întocmite pe baza extraselor din Planul unic
cu principalele activități ale M.A.I.;
— planurile semestriale de activități ale direcțiilor
generale/direcțiilor;
— notă de sarcini lunare ale direcțiilor generale/direcțiilor;
— alte documente de planificare operațională.
(2) Structurile subordonate direcțiilor generale/direcțiilor și
cele subordonate/în coordonarea M.A.I. își organizează
planificarea activităților, în funcție de specificul fiecăreia, prin
metodologii proprii.
Art. 19. — Planurile unice prevăd, în mod expres, necesarul
de fonduri pentru finanțare, pe activități și perioade de timp.
Art. 20. — Planificarea activităților ce urmează a fi
desfășurate se realizează în limita fondurilor alocate prin bugetul
aprobat de către ordonatorul principal de credite pentru direcțiile
generale/direcții, pe capitole de cheltuieli.
Art. 21. — Organizarea și conducerea direcțiilor
generale/direcțiilor sunt activități coordonate, după caz, de
ministrul administrației și internelor, secretarii de stat sau
secretarul general, potrivit prevederilor actelor normative în
vigoare.
Art. 22. — Organizarea activităților presupune stabilirea
nivelurilor ierarhice, responsabilităților și/sau sarcinilor fiecărei
unități a aparatului central.
Art. 23. — Pentru eficientizarea sistemului informaționaldecizional, creșterea operativității în îndeplinirea atribuțiilor și
sarcinilor curente, evitarea omisiunilor și/sau distorsionării
deciziilor ori perturbării fluxului de transmitere a datelor și
informațiilor, se respectă nivelurile ierarhice.
Art. 24. — Activitățile și sarcinile ce revin direcțiilor
generale/direcțiilor se stabilesc corespunzător funcțiilor și
nivelurilor ierarhice și se materializează în:

7

a) ordine și instrucțiuni ale ministrului administrației și
internelor, care pot avea caracter normativ sau individual;
b) dispoziții ale secretarilor de stat/secretarului general,
necesare îndeplinirii atribuțiilor în domeniile de competență;
c) ordin de zi pe M.A.I., emis de Secretariatul General, cu
privire la organizarea și desfășurarea activităților la nivelul
ministerului;
d) dispoziția zilnică a șefului unității aparatului central,
document emis de către fiecare director general/director, pentru
direcția generală/direcția coordonată, cu privire la organizarea și
desfășurarea activităților curente în unitate, potrivit actelor
normative interne în domeniu;
e) dispozițiile șefilor unităților aparatului central, necesare
reglementării unor activități punctuale în cadrul acestora,
obligatorii pentru personalul din subordine;
f) dispozițiile șefilor unităților aparatului central, transmise
celorlalte direcții generale/direcții și instituțiilor/structurilor aflate
în subordinea/coordonarea M.A.I., necesare reglementării
activităților din domeniile de muncă specifice, emise în temeiul
actelor normative în vigoare.
Art. 25. — (1) Activitățile planificate, în a căror rezolvare sunt
implicate mai multe direcții generale/direcții, se organizează de
către șeful unității aparatului central cu competențe în domeniul
respectiv, denumită în continuare direcție titulară, și sunt
coordonate, după caz, de secretarul general, de secretarul de
stat care coordonează direcția titulară sau de persoana
desemnată de acesta.
(2) Direcția titulară poate colabora și cu alte direcții
generale/direcții, dacă este atins domeniul de activitate al
acestora, cu informarea din timp a unităților respective.
(3) Direcțiile generale/direcțiile solicitate contribuie la
activitatea inițiată de direcția titulară și preiau din
responsabilitățile acesteia, potrivit competențelor pe care le au
în domeniul respectiv.
(4) Desfășurarea activităților neplanificate, în a căror
rezolvare sunt implicate mai multe direcții generale/direcții, se
asigură prin grija directorului general/directorului direcției titulare
și sub coordonarea, după caz, a secretarului general, respectiv
a secretarului de stat care coordonează direcția titulară.
Art. 26. — (1) Coordonarea îndeplinirii sarcinilor se execută
de către șefii unităților aparatului central implicate, prin informare
reciprocă.
(2) Informarea reciprocă și colaborarea dintre direcțiile
generale/direcții se desfășoară, în principal, prin:
a) discuții/convorbiri/consultări;
b) stabilirea procedurilor de lucru și a colectivelor;
c) schimb de materiale/documente/informații și date;
d) clarificarea/eliminarea punctelor de vedere divergente;
e) analiza rezultatelor parțiale și finale.
Art. 27. — (1) Pentru problemele ample, a căror soluționare
necesită o colaborare intensă între mai mulți specialiști ai unor
domenii, pot fi constituite temporar grupuri de lucru pe domenii
de activitate, programe sau proiecte.
(2) Constituirea grupului de lucru nu afectează
responsabilitatea direcțiilor generale/direcțiilor, în ceea ce
privește atribuțiile ce le revin.
Art. 28. — (1) La constituirea unui grup de lucru se stabilesc:
denumirea, compunerea, mandatul, autoritatea și competențele,
persoana desemnată coordonator, tipul relațiilor de lucru, modul
de lucru, durata de funcționare, locul de desfășurare a activității,
organul de conducere și coordonare, finalitatea activității.
(2) În compunerea grupurilor de lucru trebuie să se
regăsească personal a cărui competență face obiectul
soluționării problemei, desemnat de către șefii unităților
aparatului central.

8

MONITORUL OFICIAL AL ROMÂNIEI, PARTEA I, Nr. 357/31.V.2010

(3) Personalul desemnat trebuie să aibă competența și
experiența necesare pentru rezolvarea problemei stabilite și să
poată gestiona date și informații specifice.
(4) Conducerea grupului de lucru revine unei persoane din
cadrul direcției titulare.
Art. 29. — La fiecare direcție generală/direcție, organizarea,
coordonarea activităților și analiza eficienței îndeplinirii sarcinilor
se realizează după cum urmează:
a) șefii unităților aparatului central organizează săptămânal,
împreună cu adjuncții, activitatea pentru intervalul următor, în
cadrul ședințelor de lucru. Problemele dezbătute și măsurile
stabilite în aceste ședințe se pot consemna în Registrul cu
procese-verbale ale ședințelor de lucru, de regulă prin grija
structurii de secretariat a unității;
b) șefii serviciilor și birourilor din cadrul direcțiilor
generale/direcțiilor își organizează activitatea pentru propria
structură, săptămânal, de regulă după stabilirea priorităților de
către șeful ierarhic;
c) activitățile individuale se organizează, zilnic, la începutul
programului, pentru ziua curentă, sau la sfârșitul programului,
pentru ziua următoare;
d) direcțiile generale/direcțiile care organizează și desfășoară
inspecții și controale, precum și alte acțiuni complexe, care
angajează mai multe forțe, își detaliază activitățile, de regulă, în
ultima săptămână a fiecărei luni, pentru luna următoare.
Art. 30. — (1) Comisiile pe domenii de activitate se constituie
la ordinul și cu aprobarea ministrului administrației și internelor
sau a înlocuitorului legal al acestuia și funcționează pe baza
ordinelor acestuia.
(2) Comisiile se constituie numai pentru rezolvarea
problemelor deosebit de importante și complexe, care
excedează
competențelor/atribuțiilor
unei
direcții
generale/direcții.
Art. 31. — Constituirea comisiilor se face cu respectarea
următoarelor reguli:
a) problematica să fie limitată temporar și corespunzător din
punctul de vedere al complexității, astfel încât să se evite
depășirea competențelor membrilor comisiei;
b) selecția specialiștilor să vizeze, după caz, și cuprinderea
domeniilor conexe celui în a cărui sferă se află problema de
rezolvat;
c) eliberarea, totală sau parțială, a membrilor comisiei de
obligațiile de serviciu curente sau cel puțin acordarea de
prioritate colaborării în cadrul comisiei, față de celelalte activități;
d) participarea fiecărui membru la rezolvarea problemelor în
ansamblu;
e) obligația tuturor direcțiilor generale/direcțiilor de a sprijini
activitatea comisiei, prin punerea la dispoziție a documentelor
și datelor solicitate;
f) obligația președintelui comisiei de a prezenta rezultatele,
nemijlocit, conducerii M.A.I.;
g) asigurarea spațiilor de lucru și a sprijinului logistic necesar.
Art. 32. — Verificarea semestrială și anuală a pregătirii
continue a personalului din direcțiile generale/direcții, precum și
evidența rezultatelor se desfășoară/se ține potrivit prevederilor
legale în vigoare.
Art. 33. — Evaluarea rezultatelor activităților desfășurate de
direcțiile generale/direcții se realizează, pe niveluri ierarhice și
pe domenii de responsabilitate, anual și semestrial, prin
verificare, control, analize, comparații și observare personală.
Art. 34. — (1) Bilanțul anual al M.A.I. este precedat de
bilanțurile anuale ale direcțiilor generale/direcțiilor, instituțiilor și
structurilor aflate în subordinea/coordonarea ministerului.
(2) Bilanțurile anuale ale direcțiilor generale/direcțiilor,
desfășurate de regulă în luna ianuarie, sunt precedate de
bilanțurile instituțiilor și structurilor aflate în subordinea/
coordonarea M.A.I., care se desfășoară, de asemenea, anual.

SECȚIUNEA a 3-a
Conducerea și mecanismul decizional în
direcțiile generale/direcții

Art. 35. — (1) Conducerea M.A.I. se exercită de către
ministru.
(2) În absența ministrului administrației și internelor,
conducerea ministerului se exercită de către persoana
desemnată prin ordin al acestuia.
(3) Ministrul administrației și internelor răspunde de întreaga
activitate a M.A.I. în fața Guvernului, precum și, în calitate de
membru al Guvernului, în fața Parlamentului, și reprezintă
ministerul în raporturile cu celelalte autorități publice, cu
persoanele juridice și fizice din țară și din străinătate, precum și
în justiție.
(4) Secretarii de stat și secretarul general răspund de
organizarea și conducerea activității structurilor coordonate,
potrivit atribuțiilor și competențelor stabilite prin actele normative
în vigoare.
Art. 36. — Direcțiile generale/direcțiile coordonează,
controlează și monitorizează, potrivit competențelor în domeniul
de activitate, modul de aplicare a prevederilor legale de către
direcțiile generale/direcții și instituțiile/structurile aflate în
coordonarea/subordonarea M.A.I.
Art. 37. — (1) În sensul prezentului ordin, conducerea
reprezintă ansamblul activităților prin care persoanele cu funcții
de conducere asigură coordonarea activității personalului
subordonat, în sensul și cu scopul realizării obiectivelor stabilite
la nivelul organizației.
(2) Cerințele conducerii constau în: cunoașterea situației
existente în domeniul de competență; identificarea formelor,
metodelor, tehnicilor, procedeelor, procedurilor și mijloacelor
optime de acțiune; identificarea modalităților optime de motivare
a personalului.
(3) Metoda de conducere este maniera prin care persoanele
cu funcții de conducere desfășoară procesul de conducere,
transformând, prin decizii, informațiile în acțiuni, în scopul
creșterii eficienței/operativității acțiunilor, în vederea îndeplinirii
atribuțiilor din competență.
Art. 38. — Decizia șefului ierarhic, ca esență a atributului de
conducere, trebuie să îndeplinească următoarele condiții:
a) să fie legală;
b) să fie emisă în baza unei autorități instituționale;
c) să fie emisă în timp optim;
d) să asigure condițiile care fac posibilă executarea ei.
Art. 39. — (1) Fundamentarea deciziilor conducerii
ministerului se realizează de către șefii unităților aparatului
central, potrivit competențelor și domeniilor de responsabilitate.
(2) În funcție de problematica abordată, procesul de
fundamentare a deciziilor presupune și consultarea instituțiilor și
structurilor aflate în subordinea/coordonarea M.A.I., a
ministerelor sau a altor organe de specialitate ale administrației
publice centrale, precum și a autorităților administrației publice
locale, a structurilor asociative ale acestora, a patronatelor și
organizațiilor sindicale reprezentative, a asociațiilor și
organizațiilor neguvernamentale, a altor persoane juridice,
precum și a persoanelor fizice, în condițiile prevăzute de lege.
Art. 40. — Fundamentarea deciziilor șefilor unităților
aparatului central se realizează de către adjuncții acestora, șefii
de servicii/birouri, subordonați, precum și de către grupurile de
lucru anume desemnate, potrivit competențelor și domeniilor de
responsabilitate.
Art. 41. — Persoanele cu funcții de conducere pot atribui
temporar, prin delegare de competență, îndeplinirea atribuțiilor
ce le revin unor persoane subordonate ierarhic.
Art. 42. — Controlul îndeplinirii prevederilor prezentului
regulament se realizează, după caz, de către persoanele cu

MONITORUL OFICIAL AL ROMÂNIEI, PARTEA I, Nr. 357/31.V.2010
funcții de conducere, fiecare pentru componenta pe care o
coordonează, respectiv de către structurile cu atribuții și
competențe de control, potrivit reglementărilor legale în vigoare.
SECȚIUNEA a 4-a
Evidența, păstrarea și manipularea ordinelor și dispozițiilor
cu caracter normativ sau individual, precum și a protocoalelor
de cooperare/colaborare interministerială în direcțiile
generale/direcții

Art. 43. — (1) La nivelul fiecărei unități a aparatului central se
constituie registre pe suport hârtie și/sau registre electronice, ce
au drept scop urmărirea etapelor de elaborare, difuzare și
raportare a punerii în aplicare a prevederilor ordinelor și
dispozițiilor cu caracter normativ sau individual emise de
ministrul administrației și internelor.
(2) Evidența ordinelor și dispozițiilor cu caracter normativ sau
individual emise de ministrul administrației și internelor se
realizează de Direcția juridică, iar păstrarea și manipularea
acestora se realizează prin:
a) compartimentele registratură, secretariat — planificare/
similare din cadrul direcțiilor generale/direcțiilor, pentru cele
adresate acestora;
b) birourile documente clasificate/similare sau printr-un ofițer
anume desemnat, pentru cele adresate șefilor unităților
aparatului central.
(3) Prin excepție de la prevederile alin. (2), evidența ordinelor
și dispozițiilor de gestiune a resurselor umane se realizează de
Direcția generală resurse umane, iar a ordinelor pe linie de
management organizatoric se realizează de Direcția generală
management operațional.
(4) Evidența dispozițiilor secretarilor de stat/secretarului
general se realizează, pentru fiecare secretar de stat sau pentru
secretarul general, printr-un registru unic, instituit în acest scop,
după caz, la cabinetul demnitarului/înaltului funcționar public sau
la o direcție generală/direcție desemnată dintre cele aflate în
coordonarea acestuia.
(5) Evidența dispozițiilor comune ale secretarilor de
stat/secretarului general se realizează prin registrul unic instituit
la cabinetul demnitarului/înaltului funcționar public în a cărui
subordine se află direcția generală/direcția inițiatoare.
(6) Difuzarea dispozițiilor secretarilor de stat/secretarului
general se realizează de către structura inițiatoare sau de către
structura nominalizată, în conținut, în acest scop.
(7) Protocoalele de colaborare interministerială se păstrează
la direcțiile generale/direcțiile inițiatoare, iar un exemplar la
Direcția juridică.
(8) Evidența acordurilor colective și a contractelor colective
de muncă încheiate la nivelul M.A.I. se realizează de Direcția
juridică.
CAPITOLUL V
Desfășurarea activităților în direcțiile generale/direcții
SECȚIUNEA 1
Programul de lucru

Art. 44. — (1) Programul de lucru în direcțiile generale/direcții
se organizează potrivit prevederilor Ordinului ministrului
administrației și internelor nr. 703/2009 privind stabilirea
programului de lucru în Ministerul Administrației și Internelor.
(2) În direcțiile generale/direcțiile în care programul de lucru
nu poate fi desfășurat în intervalul 8,00—16,00, conform
Ordinului ministrului administrației și internelor nr. 703/2009,
acesta
este
organizat,
prin
dispoziția
directorilor
generali/directorilor direcțiilor generale respective, cu
consultarea, după caz, a Corpului Național al Polițiștilor și a altor
asociații profesionale legal constituite, precum și a organizațiilor

9

sindicale reprezentative, cu respectarea prevederilor legislației
în vigoare.
(3) Prin excepție, pentru desfășurarea unor activități
temporare cu caracter specific, șefii unităților aparatului central
pot organiza, fără consultarea asociațiilor cu caracter profesional
și a organizațiilor sindicale reprezentative, programul de lucru
în alt interval orar, cu obligația de a asigura corespunzător
compensarea cu timp liber.
(4) Programul de lucru al compartimentelor care desfășoară
activități cu publicul se stabilește de către șeful unității aparatului
central, în raport cu amploarea activității, asigurându-se
personalului respectarea programului de lucru legal și
repartizarea corespunzătoare a volumului de muncă.
(5) Programul de lucru al personalului care execută serviciu
operativ 24 din 24 de ore în Centrul operațional de comandă din
cadrul Centrului Național de Conducere a Acțiunilor de Ordine
Publică se stabilește prin dispoziție a directorului general al
Direcției generale management operațional.
(6) Programul de lucru al personalului care execută serviciu
operativ 24 din 24 de ore în cadrul Centrului național SIS și al
Stației operative centrale pentru comunicații și tehnologia
informației se stabilește prin dispoziție a directorului general al
Direcției generale pentru comunicații și tehnologia informației.
Art. 45. — (1) În situații de protecție civilă, tulburări de
amploare ale ordinii și siguranței publice ori alte asemenea
evenimente, la instituirea stării de urgență sau a stării de asediu,
la declararea mobilizării și la război, la alarmarea unității,
personalul direcțiilor generale/direcțiilor din categoria
funcționarilor publici cu statut special — polițiști și a cadrelor
militare, aflat în Garnizoana București, este obligat, potrivit
prevederilor legale în vigoare, să se prezinte de îndată la
unitatea din care face parte.
(2) În cazul producerii vreuneia dintre situațiile prevăzute la
alin. (1), funcționarii publici cu statut special — polițiști și cadrele
militare din direcțiile generale/direcții, din categoriile prevăzute
la alin. (1), care se află într-o altă localitate, se prezintă în cel mai
scurt timp la cea mai apropiată unitate a M.A.I. și iau legătura cu
direcția generală/direcția din care face parte.
(3) În cazul producerii vreuneia dintre situațiile prevăzute la
alin. (1), funcționarii publici cu statut special — polițiști și cadrele
militare din direcțiile generale/direcțiile care se află în străinătate
se supun regulilor stabilite în cadrul misiunii internaționale
respective.
(4) În situațiile prevăzute la alin. (1), funcționarii publici și
personalul contractual din direcțiile generale/direcții acționează
potrivit atribuțiilor stabilite de legislația în vigoare și în baza
planurilor de creștere a capacității operaționale/intervenție/
alertare/anunțare, după caz, elaborate la nivelul fiecărei unități
a aparatului central.
Art. 46. — (1) Șeful unității aparatului central poate dispune
reducerea programului de lucru în perioadele cu temperaturi
extreme și în alte condiții prevăzute de actele normative în
vigoare.
(2) Programul de lucru pentru personalul direcțiilor
generale/direcțiilor, detașat în afara M.A.I., se stabilește de către
șeful structurii unde acesta este detașat.
(3) Personalul direcțiilor generale/direcțiilor delegat își
desfășoară activitatea conform programului de lucru al structurii
la care este delegat.
Art. 47. — (1) În situații neprevăzute, care impun
desfășurarea de activități peste durata programului de lucru,
șeful unității aparatului central poate dispune în scris, cu
justificarea temeinică a hotărârii sale și în condițiile prevăzute
de prevederile legale în vigoare, efectuarea de ore suplimentare.
(2) Sarcinile care presupun desfășurarea de activități după
încheierea programului de lucru și cele care necesită chemarea
personalului direcțiilor generale/direcțiilor la serviciu, de la

10

MONITORUL OFICIAL AL ROMÂNIEI, PARTEA I, Nr. 357/31.V.2010

domiciliu, din timpul liber al acestuia, se îndeplinesc în condițiile
alin. (1), cu respectarea prevederilor art. 44 alin. (3).
Art. 48. — (1) Orele de serviciu prestate de personalul
direcțiilor generale/direcțiilor peste durata programului de lucru
se consideră ore suplimentare și se plătesc sau se
compensează cu timp liber corespunzător, conform dispozițiilor
legale în vigoare.
(2) Orele de serviciu prestate de personalul direcțiilor
generale/direcțiilor în zilele libere sau pe timpul sărbătorilor
legale stabilite potrivit legii se consideră ore suplimentare și se
plătesc sau se compensează cu timp liber corespunzător,
conform dispozițiilor legale în vigoare.
Art. 49. — (1) Personalul direcțiilor generale/direcțiilor care,
din motive întemeiate, întârzie sau absentează de la serviciu
este obligat să anunțe imediat șeful nemijlocit.
(2) Personalul direcțiilor generale/direcțiilor poate părăsi locul
de muncă, în timpul programului, în situații temeinic justificate,
numai cu acordul șefului nemijlocit, în condițiile prevăzute de
actele normative în vigoare.
Art. 50. — (1) Pentru personalul direcțiilor generale/direcțiilor
care desfășoară activitatea în schimburi, precum și pentru cei
care desfășoară activități operative se asigură, în cursul unei
luni, cel puțin un repaus săptămânal, sâmbăta și duminica, în
zile consecutive.
(2) Personalul direcțiilor generale/direcțiilor aflat în timpul
liber, după efectuarea serviciului nu participă la executarea
ședințelor de tragere cu armamentul din dotare, la activitățile de
pregătire fizică, la analize profesionale sau la orice alte activități,
exceptând situațiile în care neparticiparea la aceste activități ar
face imposibilă evaluarea acestuia.
(3) Pentru participarea la astfel de activități din timpul liber,
personalului direcțiilor generale/direcțiilor i se acordă
compensarea în mod corespunzător, cu timp liber sau cu plata
orelor suplimentare.
(4) Munca de noapte se prestează de către personalul
direcțiilor generale/direcțiilor, în limitele și cu acordarea
drepturilor compensatorii prevăzute de lege.
Art. 51. — Orele efectuate în scopul asigurării serviciului de
permanență se compensează prin acordarea de timp liber
corespunzător, în zilele imediat următoare, iar când nu este
posibil, șeful unității aparatului central, pe baza unei planificări,
acordă zilele de recuperare în următoarele 60 de zile lucrătoare.
SECȚIUNEA a 2-a
Reguli privind asigurarea spațiilor direcțiilor generale/direcțiilor,
în afara programului de lucru

Art. 52. — (1) La terminarea programului de lucru, ușile
încăperilor se încuie, iar în condițiile în care se dețin documente
clasificate, ușile se încuie și se sigilează.
(2) Un rând de chei de la ușile încăperilor se păstrează la
panoul instalat, după caz, fie în camera ofițerului de serviciu pe
unitate, fie în anticamera cabinetului șefului unității aparatului
central.
(3) Un rând de chei de la fișetele personalului unității
aparatului central se păstrează în fișetul șefului de
serviciu/birou, iar un rând de chei de la fișetele șefilor de
serviciu/birou se păstrează la ofițerul de serviciu pe unitate,
după caz.
(4) Un rând de chei de la încăperile din care se asigură
serviciul de permanență de la fiecare direcție generală/direcție
se păstrează la ofițerul de serviciu principal pe M.A.I., în cutie
sigilată. Ridicarea acestor chei se consemnează într-un registru
destinat acestui scop.
(5) Un rând de chei de la ușile de acces la subsolurile și
terasele sediilor aparatului central se păstrează, în cutie sigilată,
după caz, la subunitatea de jandarmi sau la personalul
specializat care asigură paza și protecția sediilor. Ridicarea

acestor chei se consemnează într-un registru destinat acestui
scop.
(6) Un rând de chei de la cabinetele demnitarilor și de la sălile
de ședințe se păstrează la ofițerul de serviciu principal pe M.A.I.,
în cutie sigilată.
Art. 53. — (1) Deschiderea fișetelor personalului unității
aparatului central, respectiv a șefilor de servicii/birouri, în lipsa
acestora, se realizează de către o comisie numită de șeful
unității aparatului central sau de înlocuitorul acestuia și se
evidențiază prin încheierea unui proces-verbal. Procesul-verbal
se întocmește în două exemplare, dintre care unul se înaintează
compartimentului secretariat din cadrul unității aparatului central,
pentru luarea acestuia în evidență, iar celălalt este lăsat în fișetul
care a fost deschis.
(2) În direcțiile generale/direcțiile în care este instituit serviciul
de zi pe unitate, deschiderea fișetului se consemnează și de
către ofițerul de serviciu pe unitate, în procesul-verbal de
predare-primire a serviciului de zi pe unitate.
Art. 54. — (1) În afara orelor de program, accesul în spațiile
direcțiilor generale/direcțiilor se face numai cu aprobarea
conducerii unității aparatului central respective sau, după caz,
după anunțarea ofițerului de serviciu pe unitate/minister și
consemnarea în registrul de evidență a intrărilor/ieșirilor în/din
direcția generală/direcție, în afara programului de lucru, de către
personalul care asigură serviciul de permanență pe unitate.
(2) În situația semnalării accesului nepermis în spațiile
direcțiilor generale/direcțiilor, în afara orelor de program,
persoana care asigură serviciul de permanență pe
unitate/ofițerul de serviciu principal pe M.A.I. dispune măsurile
necesare ce se impun în astfel de situații, potrivit competențelor.
(3) Nicio persoană fizică sau reprezentanții altor autorități nu
poate/pot pătrunde în încăperile din sediile aparatului central,
sub niciun motiv, în afara orelor de program, fără acordul
prealabil al ministrului administrației și internelor/persoanei
desemnate la conducerea ministerului, în conformitate cu
dispozițiile legale.
(4) În cazul producerii unor situații de urgență — incendii,
inundații, cutremure, epidemii, în afara orelor de program,
persoana care asigură serviciul de permanență pe
unitate/ofițerul de serviciu principal pe M.A.I. ia măsuri pentru
realizarea intervenției în situații de urgență potrivit prevederilor
art. 72 alin. (5).
SECȚIUNEA a 3-a
Modul de promovare și de transmitere a documentelor
la nivelul aparatului central

Art. 55. — (1) Primirea, evidența, trierea, repartizarea,
urmărirea soluționării, multiplicarea, manipularea, selecționarea,
păstrarea și arhivarea documentelor adresate conducerii M.A.I.
se realizează de Secretariatul General, iar la nivelul direcțiilor
generale/direcțiilor, de serviciile/birourile de profil.
(2) Forma și modul de promovare și transmitere a
documentelor adresate conducerii M.A.I. se realizează potrivit
prevederilor legale în vigoare.
Art. 56. — Atunci când documentele adresate conducerii
M.A.I. conțin informații clasificate, activitatea prevăzută la art. 55
se realizează cu respectarea prevederilor legale în vigoare
privind protecția informațiilor clasificate.
Art. 57. — (1) Transmiterea urgentă, utilizând mijloace
tehnice de comunicații, a unor documente între direcțiile
generale/direcții sau către alte structuri M.A.I. se realizează și
prin Stația operativă centrală pentru comunicații și legături
cifrate din cadrul Direcției generale pentru comunicații și
tehnologia informației.
(2) Transmiterea documentelor, prin personalul din cadrul
secretariatelor/cabinetelor proprii sau din structura de securitate

MONITORUL OFICIAL AL ROMÂNIEI, PARTEA I, Nr. 357/31.V.2010
a unității aparatului central, se face cu respectarea prevederilor
legale în vigoare privind transportul corespondenței.
(3) Documentele pot fi prezentate, pentru transmitere, atât
în forma tipărită, cât și în format electronic.
SECȚIUNEA a 4-a
Desfășurarea audiențelor

Art. 58. — (1) Pentru probleme personale, care nu pot fi
soluționate la nivelul unității aparatului central din care face
parte, personalul M.A.I. poate solicita, prin cerere scrisă/raport
scris, pe cale ierarhică, înscrierea în audiență, după caz, la
ministrul administrației și internelor, la secretarul general sau la
secretarii de stat care coordonează direcția generală/direcția
respectivă.
(2) Primirea în audiență prevăzută la alin. (1) se planifică prin
Secretariatul General.
(3) Conducerea M.A.I. acordă audiențe și personalului din
afara direcțiilor generale/direcțiilor, precum și persoanelor care
nu fac parte din personalul ministerului, pe baza planificării
realizate de Serviciul relații cu publicul din cadrul Secretariatului
General.
(4) Primirea cetățenilor în audiență la conducerea M.A.I. se
face în zilele lucrătoare ale săptămânii și la orele stabilite pentru
aceste activități, prin Secretariatul General ori prin cabinetele
persoanelor cărora le sunt adresate petițiile.
(5) Primirea în audiență la șefii unităților aparatului central se
solicită prin serviciile/birourile secretariat din cadrul acestora sau
prin compartimentele de relații cu publicul, acolo unde acestea
sunt constituite.
Art. 59. — Persoanele din afara direcțiilor generale/direcțiilor
planificate a fi primite în audiență trebuie însoțite permanent de
personal anume desemnat la persoana pentru care s-a dat
aprobarea, precum și de la aceasta până la ieșirea din obiectiv.
Art. 60. — Programul pentru primirea în audiență la
conducerea M.A.I. se afișează la sediul Serviciului relații cu
publicul din cadrul Secretariatului General, iar pentru primirea
în audiență la conducerea direcțiilor generale/direcțiilor, acesta
se afișează fie la sediul compartimentelor de secretariat din
cadrul acestora, fie la cel al compartimentelor de relații cu
publicul, la direcțiile generale/direcțiile unde acestea sunt
constituite.
SECȚIUNEA a 5-a
Portul ținutei

Art. 61. — (1) În sediile direcțiilor generale/direcțiilor, în timpul
programului de lucru, polițiștii și cadrele militare își desfășoară
activitatea în uniformă sau în ținută civilă, în condițiile stabilite
prin reglementările interne în vigoare.
(2) Ținuta funcționarilor publici și a personalului contractual
trebuie să fie decentă.
Art. 62. — La activitățile de protocol și la festivități, ținuta se
stabilește de către persoana care conduce activitatea și care
are în responsabilitate și organizarea evenimentului.
SECȚIUNEA a 6-a
Concedii și învoiri

Art. 63. — Acordarea concediilor și învoirilor personalului
direcțiilor generale/direcțiilor se realizează potrivit prevederilor
legale în vigoare.
Art. 64. — (1) La plecarea în concediul de odihnă/
suplimentar, pe baza planificării aprobate de conducerea
direcției generale/direcției, structura de secretariat a fiecărei
direcții generale/direcții eliberează, numai pentru polițiști și cadre
militare, pe baza cererii/raportului acestora, ordin de serviciu.
(2) În cererea/raportul prevăzută/prevăzut la alin. (1), care
se avizează de către șeful nemijlocit al solicitantului și se aprobă

11

de către adjunctul șefului unității aparatului central, polițiștii și
cadrele militare sunt obligați să prezinte situația lucrărilor
rămase nesoluționate, în vederea redistribuirii acestora.
(3) Pentru celelalte categorii de personal, plecarea în
concediu se realizează, potrivit planificării aprobate de
conducerea direcției generale/direcției, pe bază de cerere,
avizată de către șeful nemijlocit al solicitantului și aprobată de
către adjunctul șefului unității aparatului central, iar sarcinile de
serviciu se redistribuie.
(4) În cazul în care o anumită situație determină plecarea în
concediu în afara planificării, angajatul menționează aceasta în
raport/cerere.
Art. 65. — (1) Situațiile cu prezența și răspândirile
personalului se păstrează la structura de secretariat/similară a
fiecărei unități a aparatului central, iar mișcările zilnice ale
personalului, astfel cum sunt definite în reglementările interne
în vigoare, se consemnează în dispoziția zilnică a șefului unității
aparatului central.
(2) Învoirile pentru mai mult de o zi de lucru se aprobă de
șeful unității aparatului central și se consemnează în dispoziția
zilnică a șefului unității aparatului central.
Art. 66. — La nivelul fiecărei unități a aparatului central se
ține evidența lunară și anuală a concediilor și învoirilor acordate
personalului, respectiv a zilelor de misiune efectuate.
CAPITOLUL VI
Serviciul de permanență, accesul, paza și intervenția
în direcțiile generale/direcții
SECȚIUNEA 1
Serviciul de permanență, accesul și paza în direcțiile
generale/direcții

Art. 67. — Serviciul de permanență și accesul persoanelor în
direcțiile generale/direcții se organizează și se desfășoară
potrivit prevederilor legale în vigoare.
Art. 68. — (1) Direcția generală resurse umane asigură
gestionarea documentelor de legitimare a personalului direcțiilor
generale/direcțiilor.
(2) Direcția generală management operațional coordonează
activitatea personalului care asigură paza, accesul,
supravegherea video și intervenția la sediul central al M.A.I. și
asigură sprijin în aplicarea corespunzătoare a prevederilor
actelor normative care reglementează instituirea, organizarea și
executarea pazei obiectivelor, bunurilor, valorilor și protecția
persoanelor la celelalte sedii ale aparatului central.
(3) Cartelele individuale de acces în sediul central al M.A.I.
se eliberează prin grija personalului care deservește
dispeceratul de supraveghere-monitorizare video al M.A.I., în
baza solicitărilor direcțiilor generale/direcțiilor interesate, cu
avizul Direcției generale management operațional.
Art. 69. — (1) Accesul autovehiculelor în perimetrul păzit al
sediilor direcțiilor generale/direcțiilor se realizează pe baza
permiselor de acces, iar în cel delimitat cu bariere, cu cartelele
magnetice de acces.
(2) Permisele de acces auto în sediul central al aparatului
central se eliberează de Direcția generală management
operațional, iar tipărirea acestora se realizează prin grija
Direcției economico-administrative.
(3) Cartelele magnetice de acces auto în zona
controlată/protejată a imobilului din Piața Revoluției nr. 1A se
eliberează de Direcția generală management operațional
direcțiilor generale/direcțiilor interesate, iar asigurarea acestora
se realizează prin grija Direcției generale pentru comunicații și
tehnologia informației.
(4) Pentru celelalte sedii ale aparatului central, asigurarea
cartelelor individuale de acces și a permiselor/cartelelor

12

MONITORUL OFICIAL AL ROMÂNIEI, PARTEA I, Nr. 357/31.V.2010

magnetice de acces auto se realizează prin grija șefilor direcțiilor
generale/direcțiilor respective.
Art. 70. — În toate cazurile, regulile de acces/traseele în
spațiile ce aparțin direcțiilor generale/direcțiilor se stabilesc prin
dispoziție a directorului general/directorului fiecărei unități a
aparatului central.
Art. 71. — Paza și protecția sediilor direcțiilor
generale/direcțiilor se asigură, în funcție de nivelul de risc la care
este încadrat fiecare sediu, cu efective de jandarmi, cu personal
calificat, angajat al unității aparatului central beneficiare, sau cu
personal al societăților specializate de pază, în conformitate cu
actele normative în vigoare și reglementările proprii.
SECȚIUNEA a 2-a
Asigurarea intervenției în sediile direcțiilor generale/direcțiilor

Art. 72. — (1) Intervenția în primă urgență, în cazul apariției
unor situații de risc, se realizează, după caz, fie de către
efectivele stabilite din cadrul subunității de jandarmi — la sediile
aparatului central unde paza și protecția se asigură cu efective
de jandarmi, fie de către personalul desemnat din cadrul
societății de pază și protecție — la sediul/sediile unde paza și
protecția se asigură de către o societate specializată în
domeniu.
(2) Intervenția pentru restabilirea ordinii publice, în situația
tulburării acesteia, se asigură de Direcția Generală de Jandarmi
a Municipiului București.
(3) Intervenția antiteroristă se execută de Brigada Specială
de Intervenție a Jandarmeriei, iar intervenția contrateroristă se
execută de Brigada Antiteroristă a Serviciului Român de
Informații.
(4) Intervenția pentru stingerea incendiilor se realizează de
Inspectoratul pentru Situații de Urgență ăDealul Spirii” București.
(5) Intervenția în situații de urgență — incendiu, inundație,
cutremur, epidemie — care necesită evacuarea bunurilor se
realizează de către efectivele stabilite din cadrul subunității de
pază, sub coordonarea turei operative a Centrului operațional
de comandă și, ulterior, de către personalul fiecărei unități a
aparatului central. Măsurile de limitare a extinderii epidemiei și
măsurile profilactice se dispun de către Direcția medicală.
CAPITOLUL VII
Măsurile de protecție privind informațiile clasificate,
securitatea și sănătatea în muncă, apărarea împotriva
incendiilor, protecția mediului și regulile privind fumatul
în direcțiile generale/direcții
SECȚIUNEA 1
Măsuri de protecție privind informațiile clasificate

Art. 73. — În direcțiile generale/direcții, accesul la informații
clasificate este permis în condițiile prevăzute de legislația din
domeniu, cu respectarea principiului necesității de a cunoaște.
Art. 74. — Evidența, întocmirea, păstrarea, procesarea,
multiplicarea, transportul, transmiterea, distrugerea și măsurile
de protecție a informațiilor clasificate, la nivelul direcțiilor
generale/direcțiilor, deținătoare de informații clasificate, se
realizează în conformitate cu prevederile actelor normative în
vigoare.
SECȚIUNEA a 2-a
Reguli privind securitatea și sănătatea în muncă,
în direcțiile generale/direcții

Art. 75. — (1) Șefii unităților aparatului central au obligația
de a asigura aplicarea normelor privind securitatea și sănătatea
personalului în toate aspectele legate de muncă.

(2) În cadrul responsabilităților pe care le au, șefii unităților
aparatului central au obligația să ia măsurile necesare/să solicite
luarea măsurilor necesare, potrivit competențelor, pentru:
a) asigurarea securității și protecția sănătății personalului;
b) prevenirea riscurilor profesionale;
c) informarea și instruirea personalului;
d) asigurarea cadrului organizatoric și a mijloacelor necesare
securității și sănătății în muncă.
Art. 76. — Șefii unităților aparatului central au obligația de a
comunica de îndată Direcției generale resurse umane orice
accident suferit de personalul unității aparatului central, atât la
locul de muncă și/sau în îndeplinirea îndatoririlor de serviciu, cât
și în timpul deplasării la/de la domiciliu sau de la un sediu la
altul, precum și situațiile de persoane date dispărute și
intoxicațiile acute profesionale.
Art. 77. — Fiecare persoană din cadrul direcțiilor
generale/direcțiilor trebuie să își desfășoare activitatea în
conformitate cu pregătirea și instruirea sa, precum și cu
instrucțiunile primite din partea conducătorilor unității aparatului
central, astfel încât să nu expună la pericol de accidentare sau
de îmbolnăvire profesională nici propria persoană, nici alte
persoane care pot fi afectate de acțiunile sau omisiunile sale, în
timpul procesului de muncă.
Art. 78. — Personalul direcțiilor generale/direcțiilor are
următoarele obligații:
a) să utilizeze, conform prevederilor legale, autovehiculele,
aparatura, uneltele, substanțele periculoase, echipamentele de
transport etc.;
b) să utilizeze, conform prevederilor legale, echipamentul
individual de protecție din dotare, pe care, după utilizare, să îl
depună la locul destinat pentru păstrare;
c) să nu procedeze la scoaterea din funcțiune, la
modificarea, schimbarea sau înlăturarea arbitrară a
dispozitivelor de securitate instalate pe mașini, aparatură,
unelte, instalații tehnice și clădiri și să le utilizeze corect;
d) să comunice imediat șefului unității aparatului central
și/sau lucrătorilor desemnați orice situație de muncă pentru care
există motive întemeiate să fie considerată un pericol pentru
securitatea și sănătatea personalului, precum și orice deficiență
a sistemelor de protecție;
e) să aducă de îndată la cunoștința conducătorului locului de
muncă și/sau a șefului unității aparatului central accidentele de
muncă suferite de sine sau de altul, atât la locul de muncă și/sau
în îndeplinirea îndatoririlor de serviciu, cât și în timpul deplasării
la/de la domiciliu ori de la un loc de muncă la altul;
f) să coopereze cu șeful unității aparatului central și/sau cu
lucrătorii desemnați, atât timp cât este necesar, pentru a face
posibilă realizarea oricăror măsuri sau cerințe dispuse de către
inspectorii de muncă și inspectorii sanitari, pentru protecția
sănătății și securității lucrătorilor;
g) să coopereze, atât timp cât este necesar, cu șeful unității
aparatului central și/sau cu lucrătorii desemnați, pentru a
permite acestuia/acestora să se asigure că mediul de muncă și
condițiile de lucru sunt sigure și fără riscuri pentru securitate și
sănătate, în domeniul său de activitate;
h) să își însușească și să respecte prevederile legislației din
domeniul securității și sănătății în muncă și măsurile de aplicare
a acestora.
Art. 79. — (1) Coordonarea și controlul activităților de
securitate și sănătate în muncă în direcțiile generale/direcții în
care își desfășoară activitatea funcționari publici cu statut
special se realizează de Direcția generală resurse umane, prin
structura proprie de specialitate. Organizarea activităților de
securitate și sănătate în muncă în aceste direcții
generale/direcții se realizează potrivit prevederilor actelor
normative aplicabile în domeniu.

MONITORUL OFICIAL AL ROMÂNIEI, PARTEA I, Nr. 357/31.V.2010
(2) Organizarea, coordonarea și controlul activităților de
securitate și sănătate în muncă în direcțiile generale/direcțiile în
care își desfășoară activitatea exclusiv funcționari publici și
personal contractual se realizează potrivit prevederilor Legii
securității și sănătății în muncă nr. 319/2006.
SECȚIUNEA a 3-a
Apărarea împotriva incendiilor la nivelul direcțiilor
generale/direcțiilor

Art. 80. — Șefii unităților aparatului central răspund pentru
asigurarea măsurilor de apărare împotriva incendiilor, de
prevenire și stingere, pentru spațiile și bunurile materiale pe care
le administrează.
Art. 81. — Pe linia apărării împotriva incendiilor, șeful unității
aparatului central are următoarele atribuții:
a) verifică, prin ofițerul responsabil/persoana desemnată,
modul în care sunt respectate măsurile privind activitățile de
apărare
împotriva
incendiilor
în
sediile
direcțiilor
generale/direcțiilor, instalațiile și materialele de stins incendii,
precum și pregătirea pentru intervenție a personalului;
b) dispune efectuarea de cercetări, potrivit regulilor stabilite
în reglementările de specialitate, privind împrejurările și cauzele
care au provocat incendii;
c) stabilește modul de efectuare a instructajului de prevenire
și stingere a incendiilor, conform normelor în vigoare;
d) organizează activități de anunțare și alarmare în caz de
incendiu.
Art. 82. — Activitatea de prevenire și stingere a incendiilor
se organizează de Direcția economico-administrativă astfel:
a) organizează activitatea de prevenire și stingere a
incendiilor, potrivit normelor, în toate încăperile, atelierele,
parcurile de tehnică, depozitele cu materiale și lichide
inflamabile de care răspunde;
b) urmărește, prin personalul desemnat, modul de amplasare
a materialelor de stins incendii și verifică trimestrial starea
tehnică, întreținerea și funcționarea acestora;
c) interzice efectuarea lucrărilor cu foc deschis în alte locuri
decât cele stabilite și amenajate în acest scop;
d) organizează activitatea de prevenire și stingere a
incendiilor la sediile aparatului central;
e) afișează la loc vizibil documentele aferente și urmărește
prelucrarea și însușirea lor de către întregul personal al
aparatului central;
f) asigură marcarea locurilor periculoase cu indicatoare
avertizoare, conform reglementărilor legale în vigoare;
g) controlează, împreună cu responsabilul cu prevenirea și
stingerea incendiilor din fiecare direcție generală/direcție,
clădirile, spațiile de depozitare, instalațiile, blocul alimentar,
podurile clădirilor, coșurile de fum și spațiile aflate în folosința
unității aparatului central, urmărind respectarea măsurilor de
prevenire și stingere a incendiilor;
h) asigură materialele de prevenire și stingere a incendiilor
necesare fiecărei unități a aparatului central, potrivit normelor
de dotare;
i) verifică periodic, cel puțin o dată pe trimestru, starea de
întreținere a tuturor materialelor, dispozitivelor, instalațiilor și
utilajelor de stins incendii și ia măsuri de remediere a
neajunsurilor constatate;
j) organizează și asigură desfășurarea corespunzătoare a
lucrărilor cu foc deschis;
k) asigură păstrarea și depozitarea corespunzătoare a
materialelor periculoase.
Art. 83. — Personalul direcțiilor generale/direcțiilor răspunde
de cunoașterea și respectarea regulilor și măsurilor de prevenire
și stingere a incendiilor și are următoarele obligații:
a) să cunoască și să aplice normele de apărare împotriva
incendiilor;

13

b) să respecte regulile privind fumatul instituite în spațiile
unității aparatului central, precum și pe cele referitoare la
executarea lucrărilor cu pericol de incendiu: sudură, folosirea
aparatelor electrice de încălzire și altele asemenea;
c) să controleze, la începerea și încheierea programului,
locurile de muncă, în vederea depistării și înlăturării cauzelor
generatoare de incendii;
d) să cunoască modul de funcționare și să nu deterioreze
mijloacele de protecție împotriva incendiilor;
e) să anunțe imediat ofițerul de serviciu și/sau șeful unității
aparatului central despre orice incendiu sau început de incendiu
declanșat;
f) să participe la stingerea incendiilor, evacuarea oamenilor
și a documentelor importante, înlăturarea efectelor incendiilor
sau dezastrelor, potrivit planurilor de evacuare în caz de
incendiu, întocmite la nivelul fiecărei unități a aparatului central;
g) să participe la instructajele de prevenire și stingere a
incendiilor;
h) să nu intervină în afara atribuțiilor de serviciu pentru
remedierea unor defecțiuni la instalația de iluminat și de forță:
schimbarea siguranțelor, mutarea sau instalarea lămpilor,
întrerupătoarelor, prizelor etc.;
i) să nu curețe pardoselile și mobilierul cu substanțe
inflamabile;
j) să se asigure că resturile de la țigări, din coșurile dispuse
în locurile amenajate pentru fumat să fie stinse și, pe cât posibil,
acestea să nu vină în contact cu materiale combustibile sau
inflamabile;
k) să nu blocheze căile de acces și de evacuare, hidranții,
sursele de apă, stingătoarele, tablourile electrice, total sau
parțial, definitiv sau temporar, cu materiale, chiar dacă sunt
incombustibile;
l) să nu utilizeze pentru încălzire radiatoare, aparate de aer
condiționat, aeroterme și altele asemenea, cu excepția celor
aflate în inventarul de gestiune al ministerului;
m) să nu distrugă prin ardere, decât în locuri special
amenajate, deșeuri, reziduuri, gunoaie și alte materiale
combustibile.
SECȚIUNEA a 4-a
Măsuri de protecție antiseismică în direcțiile generale/direcții

Art. 84. — Șefii unităților aparatului central răspund de:
a) verificarea și analizarea periodică a dispunerii mobilierului
din încăperi, pentru evitarea blocării ieșirilor și căilor de acces —
holuri, scări, în caz de seism;
b) verificarea periodică a stării de fixație din încăperi —
mobilier, hărți, planșe, cuier, rafturi, lustre etc., și executarea
lucrărilor necesare pentru fixarea acestora;
c) pregătirea și antrenarea personalului cu privire la modul de
acțiune (protecție și intervenție) la producerea unui seism major.
Art. 85. — Activitățile de protecție antiseismică se
organizează de Direcția economico-administrativă prin:
a) evaluarea nivelului de protecție a clădirilor în care sunt
dispuse direcțiile generale/direcțiile;
b) planificarea inspectării de urgență postseism a clădirilor;
c) intervenții de consolidare a clădirilor;
d) cunoașterea punctelor de întrerupere (oprire) a instalațiilor
de alimentare cu apă, gaze și energie electrică și stabilirea
personalului pentru executarea acestor operațiuni.
Art. 86. — Personalului direcțiilor generale/direcțiilor i se
recomandă să respecte următoarele reguli de protecție
antiseismică la locul de muncă:
a) să își însușească cunoștințe necesare supraviețuirii în caz
de seism;
b) să evite aglomerarea spațiilor cu piese de mobilier sau cu
echipamente tehnice și/sau casnice; amplasarea pieselor de
mobilier sau a echipamentelor tehnice și/sau casnice trebuie să

14

MONITORUL OFICIAL AL ROMÂNIEI, PARTEA I, Nr. 357/31.V.2010

se facă astfel încât să nu se afle în vecinătatea ieșirilor din
încăperi, pentru a nu bloca prin deplasarea lor accesul în caz
de seism;
c) să fixeze aparatura astfel încât racordurile să nu sufere
deteriorări în caz de seism;
d) să poziționeze obiectele fragile/valoroase într-un loc mai
jos și sigur;
e) să amplaseze chimicalele/combustibilii în dulapuri
asigurate/fixate împotriva răsturnării, în încăperi în care nu se
lucrează și în care nu există pericol de contaminare/incendiu;
f) să asigure, prin fixarea de pereți, mobilierul înalt sau
instabil.
Art. 87. — Pe timpul producerii seismului, întregului personal
al aparatului central i se recomandă să respecte următoarele
reguli de comportare rațională, de protecție individuală și de
grup:
a) să rămână în încăpere, departe de ferestre și să se
protejeze sub o grindă, toc de ușă solid, sub un birou/masă
suficient de rezistentă sau, cunoscând în prealabil elementele
de construcție rezistente, să acționeze în consecință;
b) dacă este posibil, să închidă potențialele surse de incendii
sau să acționeze în acest sens imediat după încetarea
seismului;
c) să nu părăsească încăperea, să nu sară pe ferestre, să
nu utilizeze scările și nici ascensoarele și, dacă este posibil, să
deschidă spre exterior ușa încăperii, spre a preveni blocarea
acesteia, în perspectiva evacuării, ulterior încetării mișcării
seismice;
d) să nu alerge în stradă;
e) dacă se află în afara unei clădiri, să se deplaseze cu calm
cât mai departe de aceasta, spre un loc deschis și sigur, ferindu-se
de eventualele căderi de tencuială, cărămizi, cornișe, geamuri,
coșuri, parapete, ornamente;
f) în situația în care a fost surprins de căderi de tencuială,
mobilier etc., să își asigure supraviețuirea în primul rând prin
protejarea cu mâinile a capului, dar și prin alte metode, în funcție
de situație.
Art. 88. — Ulterior producerii seismului, se recomandă ca
întreg personalul aparatului central să respecte următoarele
reguli de comportare:
a) să nu părăsească imediat spațiul, camera, clădirea în care
a fost surprins de seism, acordând primul ajutor persoanelor
rănite și calmând persoanele speriate sau panicate;
b) să utilizeze telefoanele exclusiv pentru apeluri de urgență,
spre a nu bloca circuitele sau rețelele telefonice;
c) dacă s-a declanșat un incendiu, să acționeze prin forțe
proprii pentru stingerea acestuia;
d) să verifice instalațiile electrice și/sau, după caz, de apă,
gaze, canal și, vizual, starea clădirii în interior; în cazul
constatării de avarii, să anunțe unitatea pentru intervenție și să
nu utilizeze foc deschis;
e) să iasă cu calm și prudență din clădire, fără a lua cu sine
lucruri inutile, verificând în prealabil starea scării și a căii de
ieșire, spre a nu se expune la pericole;
f) pentru orice eventualitate la ieșirea din încăpere/clădire se
recomandă protejarea capului cu o cască de protecție, iar în
lipsa acesteia, cu un taburet, o carte mai groasă, o geantă etc.;
g) dacă întâlnește uși blocate, să acționeze cu calm pentru
deblocarea acestora; dacă ușile respective sunt prevăzute cu
vitraje, să procedeze la spargerea geamului utilizând un scaun
sau orice obiect la îndemână;
h) dacă sesizează blocarea unor persoane în ascensor, să
acționeze pentru calmarea acestora și să solicite ajutor de la
personalul autorizat;
i) să acorde ajutor echipelor de intervenție/salvare;

j) să urmeze recomandările de acțiune ale structurilor
specializate, difuzate de posturile naționale de radio și
televiziune;
k) la evacuare, să acorde prioritate răniților, femeilor și
persoanelor în vârstă.
Art. 89. — Persoanelor surprinse sub dărâmături li se
recomandă ca, adaptat la situație, să respecte următoarele
reguli generale:
a) să rămână calme și să încerce deblocarea căilor de acces
și/sau degajarea proprie sau a altor persoane de sub
dărâmături/mobilier;
b) să îi calmeze pe cei din preajmă și să nu permită
propagarea reacțiilor specifice panicii;
c) să își semnaleze prezența prin lovirea în conducte sau în
pereți, la intervale regulate de timp;
d) după stabilirea contactului verbal cu salvatorii, să solicite
acestora primul ajutor și să le furnizeze pe cât posibil datele
solicitate;
e) să nu se preocupe de durata acțiunii de salvare,
conservându-și și canalizându-și energia pentru a face față
situației.
SECȚIUNEA a 5-a
Protecția mediului în direcțiile generale/direcții

Art. 90. — Îndrumarea și controlul activităților de protecție a
mediului în cadrul direcțiilor generale/direcțiilor se realizează de
către Direcția logistică, prin structura proprie de specialitate.
Art. 91. — (1) La nivelul direcțiilor generale/direcțiilor,
directorul general/directorul răspunde de realizarea activităților
de protecție a mediului în spațiile repartizate unității aparatului
central.
(2) Obligațiile ce revin șefilor unităților aparatului central
prevăzute la alin. (1) sunt îndeplinite nemijlocit de către un
responsabil de mediu pe direcția generală/direcție.
Art. 92. — Atribuțiile inspectorilor de mediu încadrați în
structura de specialitate a Direcției logistice și ale responsabililor
de mediu, precum și obligațiile directorilor generali/directorilor și
ale personalului direcțiilor generale/direcțiilor aparatului central
sunt cele prevăzute de prevederile legale în vigoare.
SECȚIUNEA a 6-a
Reguli privind fumatul în sediile direcțiilor
generale/direcțiilor aparatului central

Art. 93. — (1) Fumatul este interzis în spațiile publice închise,
aflate în administrarea sau folosința direcțiilor generale/
direcțiilor.
(2) Fumatul este permis numai în spații special amenajate,
delimitate, cu respectarea următoarelor condiții obligatorii:
a) să fie realizată delimitarea de restul spațiului public închis,
asigurând izolarea completă de acesta — spațiile respective să
nu fie spații de tranzit sau de acces în spațiul public închis;
b) să fie dotate cu sisteme de ventilație funcționale, care să
asigure evacuarea fumului de tutun;
c) să fie dotate cu scrumiere și extinctoare și să fie
amenajate în conformitate cu prevederile legale în vigoare
privind prevenirea și stingerea incendiilor;
d) să fie marcate la loc vizibil cu unul dintre următoarele
indicatoare: ăLoc pentru fumat”, ăSpațiu pentru fumat”, ăÎn acest
spațiu fumatul este permis.”
Art. 94. — Șefii unităților aparatului central au obligația de a
dispune măsurile necesare, în cadrul structurilor proprii, pentru
afișarea la loc vizibil a simbolurilor care interzic fumatul.

15

MONITORUL OFICIAL AL ROMÂNIEI, PARTEA I, Nr. 357/31.V.2010

ANEXĂ
la regulament

Dispunerea sediilor direcțiilor generale/direcțiilor și a spațiilor destinate responsabililor privind ordinea interioară

Nr.
crt.

Clădiri/Adrese

Direcții generale/Direcții
ale aparatului central

Responsabili

Alte structuri ale aparatului central,
instituții/structuri aflate în
subordinea/coordonarea
Ministerului Administrației
și Internelor (M.A.I.)

1.

Imobilul
din Piața
Revoluției
nr. 1 A,
sectorul 1

Direcția generală control și audit intern
Șefii unităților aparatului
Direcția de control
central din sediul central
Direcția generală resurse umane
al M.A.I.
Direcția generală pentru comunicații și tehnologia
informației
Direcția generală management operațional
Unitatea centrală pentru reforma administrației
publice
Direcția pentru dezvoltarea capacității
administrative
Direcția pentru politici fiscale și bugetare locale
Direcția pentru relațiile cu instituțiile prefectului
Direcția pentru serviciile publice deconcentrate
Direcția pentru comunități locale, zone asistate,
ajutor de stat și parteneriat cu structurile
asociative
Direcția pentru servicii de interes general, investiții
și dezvoltare locală
Direcția afaceri europene și relații internaționale
Direcția Schengen
Direcția juridică
Secretariatul General

— Unitatea Specială 78
Jandarmi Pază și Protecție
Instituțională
— Direcția informare și
relații publice
— bufet

2.

Imobilul din
str. Mihai
Vodă
nr. 17—19,
sectorul 5

Direcția medicală
Direcția informare și relații publice

Directorul Direcției
medicale, respectiv
directorul Direcției
informare și relații
publice

Centrul Medical de
Diagnostic și Tratament
ăNicolae Kretzulescu”
— bufet (Direcția medicală)
— Casa de Cultură a M.A.I.
— Ansamblul artistic
ăCiocârlia”
— Redacția revistei
ăPentru Patrie”
— Redacția revistei ăPoliția
Română”

3.

Imobilul din
str. Beldiman
nr. 2

Direcția generală de informații și protecție internă

Directorul general al
Direcției generale de
informații și protecție
internă

4.

Imobilul din
str. Domnița
Anastasia
nr. 2

Direcția informare și relații publice, cu Serviciul
multimedia

Directorul Direcției
informare și relații
publice

5.

Imobilul din
str. Eforie
nr. 3—5,
sectorul 5

Corpul B:
Direcția logistică
Corpul B:
— Direcția generală control și audit intern
— Direcția audit intern
Corpul C:
Unitatea de politici publice
Corpul C:
Direcția generală financiară

Directorul Direcției
logistice
Directorul general al
Direcției generale
control și audit intern
Directorul Unității de
politici publice
Directorul general al
Direcției generale
financiare

— bufet

16

Nr.
crt.

MONITORUL OFICIAL AL ROMÂNIEI, PARTEA I, Nr. 357/31.V.2010

Clădiri/Adrese

Direcții generale/Direcții
ale aparatului central

Responsabili

6.

Imobilul din
str. George
Georgescu
nr. 3

Direcția generală de informații și protecție internă

Directorul general al
Direcției generale de
informații și protecție
internă

7.

Imobilul din
șos. Olteniței
nr. 390a,
sectorul 4

Direcția generală anticorupție

Directorul general al
Direcției generale
anticorupție

8.

Imobilul din
str. Leaota
nr. 2A,
sectorul 6

Secretariatul General — Serviciul arhive

Alte structuri ale aparatului central,
instituții/structuri aflate în
subordinea/coordonarea
Ministerului Administrației
și Internelor (M.A.I.)

Directorul Secretariatului
General

— bufet

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 357/31.V.2010 conține 16 pagini.

Prețul: 3,20 lei

&JUYDGY|443433]
ISSN 1453—4495

