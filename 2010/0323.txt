Anul 178 (XXII) — Nr. 323

PARTEA I

LEGI, DECRETE, HOTĂRÂRI ȘI ALTE ACTE

Luni, 17 mai 2010

SUMAR

Nr.

Pagina

404.

LEGI ȘI DECRETE
84.

508.

— Lege privind aprobarea Ordonanței de urgență a
Guvernului nr. 116/2009 pentru instituirea unor măsuri
privind activitatea de înregistrare în registrul comerțului
— Decret pentru promulgarea Legii privind aprobarea
Ordonanței de urgență a Guvernului nr. 116/2009
pentru instituirea unor măsuri privind activitatea de
înregistrare în registrul comerțului..............................

Nr.

2–3
435.
4

438.

DECIZII
10.

— Decizie privind asigurarea conducerii Senatului în
perioada 18—19 mai 2010 ........................................

4

DECIZII ALE CURȚII CONSTITUȚIONALE
Decizia nr. 514 din 27 aprilie 2010 referitoare la excepția de
neconstituționalitate a dispozițiilor art. 192 alin. 2 din
Codul de procedură penală ........................................

378.

— Hotărâre pentru modificarea anexei la Hotărârea
Guvernului nr. 1.553/2004 privind unele modalități de
încetare a practicilor ilicite în domeniul protecției
intereselor colective ale consumatorilor ....................

7–8

— Hotărâre privind regimul de introducere pe piață și
de exploatare a echipamentelor pentru agrement......

9–15

— Hotărâre pentru modificarea anexei nr. 3 la
Hotărârea Guvernului nr. 965/2002 privind atestarea
domeniului public al județului Dolj, precum și al
municipiilor, orașelor și comunelor din județul Dolj ....

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Ordonanță de urgență privind trecerea
Inspectoratului de Stat în Construcții — I.S.C. din
subordinea Guvernului în subordinea Ministerului
Dezvoltării Regionale și Turismului ............................

6

— Ordin al ministrului agriculturii și dezvoltării rurale
privind modificarea și completarea Ordinului ministrului
agriculturii, pădurilor și dezvoltării rurale nr. 1.366/2005
pentru aprobarea Regulilor și normelor tehnice privind
producerea în vederea comercializării, controlul și
certificarea calității și/sau comercializarea semințelor
de legume ..................................................................

— Hotărâre pentru modificarea suprafețelor de teren
ale unui imobil aflat în administrarea Regiei Autonome
ăAdministrația Patrimoniului Protocolului de Stat” ......

7

Rectificări ..............................................................................

4–5

ORDONANȚE ȘI HOTĂRÂRI
ALE GUVERNULUI ROMÂNIEI
44.

Pagina

109.

16

16

2

MONITORUL OFICIAL AL ROMÂNIEI, PARTEA I, Nr. 323/17.V.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind aprobarea Ordonanței de urgență a Guvernului nr. 116/2009 pentru instituirea unor măsuri
privind activitatea de înregistrare în registrul comerțului
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 116 din 29 decembrie 2009 pentru instituirea unor
măsuri privind activitatea de înregistrare în registrul comerțului,
publicată în Monitorul Oficial al României, Partea I, nr. 926 din
30 decembrie 2009, cu următoarele modificări și completări:
1. Articolul 1 se modifică și va avea următorul cuprins:
ăArt. 1. — Prin derogare de la prevederile Legii nr. 26/1990
privind registrul comerțului, republicată, cu modificările și
completările ulterioare, ale Legii nr. 31/1990 privind societățile
comerciale, republicată, cu modificările și completările
ulterioare, precum și de la prevederile celorlalte acte normative
incidente, competența de soluționare a cererilor de înregistrare
în registrul comerțului și, după caz, a altor cereri aflate în
competența de soluționare a judecătorului delegat, pe o
perioadă de maximum 4 luni de la data intrării în vigoare a legii
de aprobare a prezentei ordonanțe de urgență, aparține
directorului oficiului registrului comerțului de pe lângă tribunal
și/sau persoanei sau persoanelor desemnate de către directorul
general al Oficiului Național al Registrului Comerțului.”
2. La articolul 2, după alineatul (1) se introduce un nou
alineat, alineatul (2), cu următorul cuprins:
ă(2) Dacă anterior intrării în vigoare a prezentei ordonanțe de
urgență soluționarea unei cereri de înregistrare în registrul
comerțului a fost suspendată de judecătorul delegat, directorul
oficiului registrului comerțului de pe lângă tribunal și/sau
persoana ori persoanele desemnată/desemnate repune/repun
cererea pe rol, din oficiu, dacă perioada de suspendare a
depășit 6 luni, sau la cererea părții, dacă acest termen nu s-a
împlinit.”
3. După articolul 2 se introduce un nou articol, articolul 21,
cu următorul cuprins:
ăArt. 21. — (1) Competența de numire a lichidatorului în
situațiile prevăzute la art. 237 alin. (7) din Legea nr. 31/1990,
republicată, cu modificările și completările ulterioare, și la art. 31
alin. (4) din Legea nr. 359/2004 privind simplificarea formalităților
la înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea fiscală
a acestora, precum și la autorizarea funcționării persoanelor
juridice, cu modificările și completările ulterioare, aparține
directorului oficiului registrului comerțului de pe lângă tribunal
și/sau persoanei ori persoanelor desemnate, care
dispune/dispun și cu privire la plata onorariului lichidatorului, în
cuantum fix de 1.000 lei.
(2) Decontul final al cheltuielilor efectuate de lichidator în
legătură cu lichidarea unei societăți comerciale se face de către
Uniunea Națională a Practicienilor în Insolvență din România,
la solicitarea lichidatorului.”

4. Articolul 3 se modifică și va avea următorul cuprins:
ăArt. 3. — (1) Cererile formulate de Oficiul Național al
Registrului Comerțului, prin oficiile registrului comerțului de pe
lângă tribunale, care anterior intrării în vigoare a prezentei
ordonanțe de urgență erau în competența de soluționare a
judecătorului delegat, se soluționează de instanță, prin
încheiere.
(2) În sensul prezentei ordonanțe de urgență, prin instanță
se înțelege tribunalul comercial sau secția comercială a
tribunalului în a cărui circumscripție își are sediul comerciantul.
(3) Prin excepție de la prevederile alin. (1), cererile Oficiului
Național al Registrului Comerțului sau ale oricărei persoane
interesate de constatarea dizolvării persoanei juridice, formulate
în temeiul prevederilor art. 227 alin. (1) lit. a) și alin. (3) din
Legea nr. 31/1990, republicată, cu modificările și completările
ulterioare, și ale art. 30 din Legea nr. 359/2004, cu modificările
și completările ulterioare, se soluționează de instanță, prin
sentință.
(4) Prin excepție de la prevederile alin. (1), cererile Oficiului
Național al Registrului Comerțului de radiere a persoanei juridice
din registrul comerțului, în temeiul dispozițiilor art. 237 alin. (8)
din Legea nr. 31/1990, republicată, cu modificările și
completările ulterioare, și ale art. 31 alin. (5) din Legea
nr. 359/2004, cu modificările și completările ulterioare, se
soluționează de instanță, prin sentință.
(5) Societățile comerciale aflate sub incidența Legii
nr. 314/2001 pentru reglementarea situației unor societăți
comerciale, cu modificările și completările ulterioare, în stare de
dizolvare sau de lichidare, se radiază din registrul comerțului,
prin sentință pronunțată de instanță.
(6) Cererile prevăzute la alin. (1) și alin. (3)—(5) sunt
soluționate de urgență și cu precădere, în camera de consiliu, cu
citarea părților. Hotărârea instanței este executorie și este
supusă numai recursului.
(7) Sentințele instanței pronunțate în soluționarea cererilor
de radiere prevăzute la alin. (4) și (5) se comunică persoanei
juridice la sediul social, Ministerului Finanțelor Publice —
Agenția Națională de Administrare Fiscală, pe cale electronică,
se publică pe pagina de internet a Oficiului Național al
Registrului Comerțului și se afișează la sediul oficiului registrului
comerțului în care este înregistrată persoana juridică.”
5. După articolul 3 se introduce un nou articol, articolul 31,
cu următorul cuprins:
ăArt. 31. — Cererile pentru îndreptarea, lămurirea sau
completarea încheierii judecătorului delegat, formulate în
temeiul art. 281—2813 din Codul de procedură civilă, vor fi
soluționate de instanță, care va dispune și cu privire la
modificarea corespunzătoare a datelor înregistrate în registrul
comerțului.”

MONITORUL OFICIAL AL ROMÂNIEI, PARTEA I, Nr. 323/17.V.2010
6. Articolul 4 se modifică și va avea următorul cuprins:
ăArt. 4. — (1) În cazul fuziunii, inclusiv al fuziunii
transfrontaliere, și în cazul divizării, competența de verificare a
legalității hotărârii asupra fuziunii/divizării și, după caz, a actului
constitutiv ori a actului modificator, precum și competența de
soluționare a cererii de înregistrare în registrul comerțului a
mențiunilor de fuziune, fuziune transfrontalieră, divizare aparțin
instanței.
(2) Cererea de înregistrare în registrul comerțului a
mențiunilor privitoare la fuziune, fuziune transfrontalieră, divizare
și înscrisurile în susținerea acesteia se depun la oficiul registrului
comerțului, care le înaintează, în termen de 3 zile de la primire,
instanței competente conform prevederilor alin. (1).
(3) Prin hotărârea pronunțată, potrivit dispozițiilor art. 331—339
din Codul de procedură civilă, instanța dispune și înregistrarea
în registrul comerțului a mențiunilor de fuziune, fuziune
transfrontalieră, divizare.
(4) Cererile prevăzute de alin. (1) sunt soluționate de urgență
și cu precădere, în camera de consiliu, cu citarea părților.
Hotărârea instanței este executorie și este supusă numai
recursului.”
7. La articolul 6, alineatul (1) se modifică și va avea
următorul cuprins:
ăArt. 6. — (1) În soluționarea cererilor potrivit art. 1 și 2,
directorul oficiului registrului comerțului de pe lângă tribunal
și/sau persoana ori persoanele desemnată/desemnate
autorizează, prin rezoluție, constituirea societăților comerciale,
efectuarea tuturor înregistrărilor în registrul comerțului, a
publicității, precum și înregistrarea în registrul comerțului a
declarațiilor-tip pe propria răspundere și a datelor cuprinse în
acestea, după caz, conform prevederilor legale în vigoare.”
8. La articolul 6, după alineatul (2) se introduce un nou
alineat, alineatul (21), cu următorul cuprins:
ă(21) În cazul în care solicitantul renunță la soluționarea
cererii, prin rezoluție, directorul oficiului registrului comerțului de
pe lângă tribunal și/sau persoana ori persoanele
desemnată/desemnate va/vor lua act de renunțare.”
9. La articolul 6, alineatul (4) se modifică și va avea
următorul cuprins:
ă(4) Plângerea se depune și se menționează în registrul
comerțului unde s-a făcut înregistrarea. În termen de 3 zile de la
data depunerii, oficiul registrului comerțului înaintează instanței
plângerea.”
10. La articolul 6, după alineatul (5) se introduc două noi
alineate, alineatele (6) și (7), cu următorul cuprins:
ă(6) Instanța soluționează plângerea în complet alcătuit dintr-un
singur judecător, în camera de consiliu, fără citare. Instanța
poate să solicite orice lămuriri și dovezi părții sau informații
scrise autorităților competente.

3

(7) Hotărârea pronunțată în soluționarea plângerii este
executorie și este supusă numai recursului.”
11. La articolul 7, alineatele (1), (3) și (4) se modifică și
vor avea următorul cuprins:
ăArt. 7. — (1) Soluționarea cererilor de înregistrare prevăzute
la art. 1 și 2 se realizează pe bază de înscrisuri. La solicitarea
expresă a părții sau a reprezentantului acesteia, se organizează
audiență publică pentru susținerea și soluționarea cererii.
..............................................................................................
(3) Orice înscrisuri noi în susținerea cererilor de înregistrare
se depun la oficiul registrului comerțului de pe lângă tribunal,
prin registratura generală, cu cel puțin o zi înainte de data
soluționării. Ori de câte ori este necesară modificarea
înscrisurilor depuse în susținerea cererii de înregistrare,
solicitantul depune la oficiul registrului comerțului înscrisurile
modificate, cele depuse inițial urmând a fi anulate de directorul
oficiului registrului comerțului de pe lângă tribunal și/sau de
persoana ori persoanele desemnată/desemnate.
(4) În condițiile în care cererile de înregistrare și documentele
depuse în susținerea acestora nu îndeplinesc condițiile
prevăzute de lege, se acordă, prin rezoluție, un termen de
amânare de cel mult 15 zile, care poate fi prelungit o singură
dată, cu maximum 15 zile, la cererea motivată a solicitantului.
Termenul de 15 zile se calculează fără a se lua în considerare
ziua când a început și ziua în care s-a împlinit termenul.”
12. La articolul 7, alineatul (7) se abrogă.
13. După articolul 7 se introduce un articol, articolul 71,
cu următorul cuprins:
ăArt. 71. — (1) Dacă la cererile de înregistrare sunt depuse
cereri de intervenție, directorul oficiului registrului comerțului de
pe lângă tribunal și/sau persoana ori persoanele
desemnată/desemnate transmite/transmit instanței întregul
dosar, care cuprinde cererea de înregistrare în registrul
comerțului și cererea de intervenție, precum și înscrisurile
depuse în susținerea acestora. Prevederile art. 6 alin. (4) se
aplică în mod corespunzător.
(2) Soluționarea cererilor de înregistrare și a cererilor de
intervenție se face cu citarea părții și a intervenienților. Instanța
se pronunță de urgență, în condițiile art. 49—56 din Codul de
procedură civilă.
(3) Hotărârea pronunțată în condițiile alin. (2) este executorie
și este supusă numai recursului.”
14. La articolul 12, alineatul (2) se modifică și va avea
următorul cuprins:
ă(2) În termen de 4 luni de la data intrării în vigoare a legii de
aprobare a prezentei ordonanțe de urgență, Guvernul va
adopta, la propunerea Ministerului Justiției, proiectul de lege
privind înființarea, organizarea și funcționarea profesiei de
registrator comercial.”

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 13 mai 2010.
Nr. 84.

4

MONITORUL OFICIAL AL ROMÂNIEI, PARTEA I, Nr. 323/17.V.2010
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 116/2009 pentru instituirea
unor măsuri privind activitatea de înregistrare în registrul
comerțului
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de urgență
a Guvernului nr. 116/2009 pentru instituirea unor măsuri privind activitatea de
înregistrare în registrul comerțului și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 mai 2010.
Nr. 508.

DECIZII
PARLAMENTUL ROMÂNIEI
S E N AT U L

DECIZIE
privind asigurarea conducerii Senatului în perioada
18—19 mai 2010
În conformitate cu art. 40 alin. (2) din Regulamentul Senatului, aprobat prin
Hotărârea Senatului nr. 28/2005, cu modificările ulterioare,
Președintele Senatului d e c i d e:
Articol unic. — În perioada 18—19 mai 2010, conducerea Senatului va fi
asigurată de domnul senator Teodor Viorel Meleșcanu, vicepreședinte al Senatului.
PREȘEDINTELE SENATULUI

MIRCEA-DAN GEOANĂ
București, 17 mai 2010.
Nr. 10.

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 514
din 27 aprilie 2010

referitoare la excepția de neconstituționalitate a dispozițiilor art. 192 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean

— președinte
— judecător
— judecător
— judecător
— judecător
— judecător
— judecător
— judecător
— judecător

Iuliana Nedelcu
Doina Suliman

— procuror
— magistrat-asistent-șef

Pe rol se află soluționarea excepției de neconstituționalitate
a dispozițiilor art. 192 alin. 2 din Codul de procedură penală,
excepție ridicată de Victor Belcin în Dosarul nr. 1.069/44/2009 al
Curții de Apel Galați — Secția penală.
La apelul nominal lipsesc părțile, față de care procedura de
citare este legal îndeplinită.

MONITORUL OFICIAL AL ROMÂNIEI, PARTEA I, Nr. 323/17.V.2010
Magistratul-asistent-șef referă asupra cauzei și arată că
autorul excepției a depus la dosar note scrise prin care face
precizări asupra criticii de neconstituționalitate, solicitând
admiterea acesteia și judecarea în lipsă.
Cauza este în stare de judecată.
Președintele acordă cuvântul reprezentantului Ministerului
Public, care pune concluzii de respingere a excepției de
neconstituționalitate ca neîntemeiată, având în vedere
jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 26 iunie 2009, pronunțată în Dosarul
nr. 1.069/44/2009, Curtea de Apel Galați — Secția penală a
sesizat Curtea Constituțională cu excepția de
neconstituționalitate a dispozițiilor art. 192 alin. 2 din Codul
de procedură penală.
Excepția a fost ridicată de Victor Belcin cu ocazia soluționării
recursului declarat împotriva Încheierii de ședință din data de
1 iunie 2009, pronunțată de Tribunalul Galați — Secția penală în
Dosarul nr. 6.142/233/2006.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 1 alin. (3), art. 21 alin. (3) și
art. 24 alin. (1), în măsura în care cheltuielile judiciare nu au fost
precizate, dovedite, detaliate și puse anterior în discuția părților.
Curtea de Apel Galați — Secția penală consideră că
excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că textul de lege criticat este
constituțional. În acest sens, invocă jurisprudența în materie a
Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
notele scrise depuse de autorul excepției, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:

5

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate îl constituie
art. 192 alin. 2 din Codul de procedură penală, referitoare la
Plata cheltuielilor avansate de stat în celelalte cazuri, care
au următorul conținut: ăÎn cazul declarării apelului ori recursului
sau al introducerii oricărei alte cereri, cheltuielile judiciare sunt
suportate de către persoana căreia i s-a respins ori care și-a
retras apelul, recursul sau cererea.”
Dispozițiile constituționale invocate în susținerea excepției
sunt cele ale art. 1 alin. (3) — Statul român, ale art. 21 alin. (3) —
Accesul liber la justiție și ale art. 24 alin. (1) — Dreptul la apărare.
Examinând excepția de neconstituționalitate, Curtea
constată că, asupra constituționalității acestui text de lege, s-a
mai pronunțat, de exemplu, prin Decizia nr. 752 din
18 septembrie 2007, publicată în Monitorul Oficial al României,
Partea I, nr. 717 din 23 octombrie 2007.
Cu acel prilej, Curtea a reținut că ănicio normă constituțională
nu impune gratuitatea actului de justiție. Prin urmare, cheltuielile
judiciare ocazionate în procesul penal, avansate de stat, trebuie
suportate de partea vinovată pentru provocarea acelor cheltuieli.
Faptul că, în cazurile referitoare la declararea apelului ori
recursului sau al introducerii oricărei alte cereri, în procesul
penal, cheltuielile judiciare avansate de stat sunt suportate de
persoana căreia i s-a respins ori care și-a retras apelul, recursul
sau cererea, nu împiedică părțile interesate să se adreseze
justiției și să se prevaleze, fără nicio îngrădire, de toate garanțiile
care caracterizează dreptul la un proces echitabil, reglementat
de dispozițiile constituționale ale art. 21.
Mai mult, prevederile art. 192 alin. 2 din Codul de procedură
penală reprezintă norme de procedură a căror reglementare
este de competența exclusivă a legiuitorului, care poate institui,
în considerarea unor situații deosebite, reguli speciale de
procedură, conform art. 126 alin. (2) din Constituție”.
Întrucât nu au intervenit elemente noi, cele statuate de Curte
prin decizia mai sus menționată sunt valabile și în prezenta
cauză.
Pentru aceleași argumente, dispozițiile de lege criticate nu
contravin nici art. 24 alin. (1) din Constituție.
În ceea ce privește critica privind înfrângerea prevederilor
constituționale ale art. 1 alin. (3), se constată că acestea nu au
relevanță în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 192 alin. 2 din Codul de procedură penală, excepție ridicată
de Victor Belcin în Dosarul nr. 1.069/44/2009 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 27 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

6

MONITORUL OFICIAL AL ROMÂNIEI, PARTEA I, Nr. 323/17.V.2010

ORDONANȚE ȘI HOTĂRÂRI
ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind trecerea Inspectoratului de Stat în Construcții — I.S.C. din subordinea Guvernului
în subordinea Ministerului Dezvoltării Regionale și Turismului
Ținând cont de faptul că activitățile Ministerului Dezvoltării Regionale și Turismului au aplicabilitate la nivelul întregului
teritoriu, iar urmărirea modului de aplicare a cadrului normativ și reglementativ și de derulare a programelor/proiectelor din portofoliul
ministerului este o activitate de maximă importanță și necesitate,
având în vedere că prin această monitorizare se obțin informațiile necesare privind punerea în aplicare și eficiența cadrului
normativ/reglementativ și a politicilor sectoriale pe care le gestionează, precum și eficiența finanțării programelor/proiectelor din
portofoliu și că, potrivit prevederilor Hotărârii Guvernului nr. 1.631/2009 privind organizarea și funcționarea Ministerului Dezvoltării
Regionale și Turismului, cu modificările ulterioare, Ministerul Dezvoltării Regionale și Turismului nu dispune de structuri proprii în
teritoriu pentru asigurarea activității de monitorizare, control și evaluare, precum și de diseminare și culegere cu celeritate a datelor
și informațiilor din piața construcțiilor,
ținând seama de faptul că între concluziile actelor de control — aflate în responsabilitatea Inspectoratului de Stat în
Construcții — I.S.C. — și deciziile privitoare la politicile și strategiile publice în domeniul amenajării teritoriului, urbanismului și
dezvoltării durabile a teritoriului — aflate în responsabilitatea Ministerului Dezvoltării Regionale și Turismului — pot să apară
discordanțe, acestea fiind cu atât mai pregnante în ceea ce privește asigurarea disciplinei în construcții, în special în zonele de
protecție/protejate, în zonele amenajate pentru turism, precum și în ceea ce privește asigurarea liberei circulații a produselor pentru
construcții pe piața unică europeană în condiții de siguranță pentru utilizatori și mediu,
având în vedere faptul că în condițiile economice concrete în care la nivel european se iau măsuri pentru reducerea
personalului bugetar și a cheltuielilor bugetare și ținând cont de recesiunea economică severă care pune în pericol stabilitatea
economică a României și pentru asigurarea respectării angajamentelor asumate de Guvernul României cu ocazia negocierilor
acordurilor de împrumut cu organismele financiare în ceea ce privește nivelul deficitului bugetului general consolidat pentru anul
2010, dezvoltarea unei structuri proprii teritoriale cu atribuții de monitorizare, control și evaluare a activităților la nivelul Ministerului
Dezvoltării Regionale și Turismului nu reprezintă o decizie economică viabilă,
întrucât cele de mai sus reprezintă elemente ce vizează interesul public și constituie situații de urgență și extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se aprobă trecerea Inspectoratului de Stat în
Construcții — I.S.C., instituție publică cu personalitate juridică,
finanțată integral de la bugetul de stat, prin bugetul
Secretariatului General al Guvernului, din subordinea
Guvernului și coordonarea primului-ministru, printr-un consilier
de stat, în subordinea Ministerului Dezvoltării Regionale și
Turismului.
(2) Inspectoratul de Stat în Construcții — I.S.C. va fi finanțat
integral de la bugetul de stat, prin bugetul Ministerului Dezvoltării
Regionale și Turismului.
Art. 2. — (1) Protocolul de predare-primire se încheie în
termen de 15 zile de la data intrării în vigoare a prezentei
ordonanțe de urgență și cuprinde prevederile bugetare, execuția
bugetară până la data preluării, precum și structurile de personal
preluate.
(2) Se autorizează Ministerul Finanțelor Publice să introducă
modificările în structura bugetului de stat pe anul 2010 și în
bugetele celor 2 ordonatori principali de credite, corespunzător

prevederilor prezentei ordonanțe de urgență, la propunerea
ordonatorilor principali de credite.
(3) Până la introducerea modificărilor prevăzute la alin. (2)
în bugetul de stat și în bugetele ordonatorilor principali de
credite, finanțarea Inspectoratului de Stat în Construcții — I.S.C.
va fi asigurată din bugetul Secretariatului General al Guvernului.
Art. 3. — În termen de 15 zile de la data intrării în vigoare a
prezentei ordonanțe de urgență, Hotărârea Guvernului
nr. 1.378/2009 privind aprobarea Regulamentului de organizare
și funcționare a Inspectoratului de Stat în Construcții — I.S.C.,
cu modificările și completările ulterioare, Hotărârea Guvernului
nr. 1.631/2009 privind organizarea și funcționarea Ministerului
Dezvoltării Regionale și Turismului, cu modificările ulterioare,
precum și Hotărârea Guvernului nr. 405/2007 privind
funcționarea Secretariatului General al Guvernului, cu
modificările și completările ulterioare, se modifică și se
completează în mod corespunzător, prin hotărâre a Guvernului.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Secretarul general al Guvernului,
Daniela Nicoleta Andreescu
Ministrul finanțelor publice,
Sebastian Teodor Gheorghe Vlădescu
București, 12 mai 2010.
Nr. 44.

MONITORUL OFICIAL AL ROMÂNIEI, PARTEA I, Nr. 323/17.V.2010
GUVERNUL ROMÂNIEI

HOTĂRÂRE
pentru modificarea suprafețelor de teren ale unui imobil
aflat în administrarea Regiei Autonome
ăAdministrația Patrimoniului Protocolului de Stat”
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Poziția 355 din anexa nr. 4 ăLista bunurilor imobile din
domeniul privat al statului, aflate în administrarea Regiei Autonome «Administrația
Patrimoniului Protocolului de Stat»” la Hotărârea Guvernului nr. 60/2005 privind
organizarea și funcționarea Regiei Autonome ăAdministrația Patrimoniului
Protocolului de Stat”, publicată în Monitorul Oficial al României, Partea I, nr. 105
din 1 februarie 2005, cu modificările și completările ulterioare, se modifică și va
avea următorul cuprins:
Nr.
crt.

Denumirea imobilului și adresa

ă355. Șos. București—Ploiești nr. 5,
sectorul 1, București

Teren
— mp —

Temei legal

12.721,01

O.U.G. nr. 32/2002”

PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 14 aprilie 2010.
Nr. 378.
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului
nr. 1.553/2004 privind unele modalități de încetare
a practicilor ilicite în domeniul protecției intereselor colective
ale consumatorilor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului nr. 1.553/2004 privind unele
modalități de încetare a practicilor ilicite în domeniul protecției intereselor colective
ale consumatorilor, publicată în Monitorul Oficial al României, Partea I, nr. 902 din
5 octombrie 2004, cu modificările și completările ulterioare, se modifică și se
înlocuiește cu anexa care face parte integrantă din prezenta hotărâre.
PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Adriean Videanu
Președintele Autorității Naționale pentru Protecția
Consumatorilor,
Constantin Cerbulescu
Ministrul administrației și internelor,
Vasile Blaga
Ministrul sănătății,
Cseke Attila
Ministrul agriculturii și dezvoltării rurale,
Mihail Dumitru
Ministrul finanțelor publice,
Sebastian Teodor Gheorghe Vlădescu
Șeful Departamentului pentru Afaceri Europene,
Bogdan Mănoiu
București, 21 aprilie 2010.
Nr. 404.

7

8

MONITORUL OFICIAL AL ROMÂNIEI, PARTEA I, Nr. 323/17.V.2010
ANEXĂ
(Anexă la Hotărârea Guvernului nr. 1.553/2004)

Actele normative care intră sub incidența prevederilor art. 1:
Nr.
crt.

Dispozițiile legale

Autoritățile publice competente

1. Legea nr. 363/2007 privind combaterea practicilor incorecte • Autoritatea Națională pentru Protecția Consumatorilor
ale comercianților în relația cu consumatorii și armonizarea
reglementărilor cu legislația europeană privind protecția
consumatorilor
2. Legea nr. 193/2000 privind clauzele abuzive din contractele • Autoritatea Națională pentru Protecția Consumatorilor
încheiate între comercianți și consumatori, republicată
• autoritățile administrației publice locale
3. Legea nr. 365/2002 privind comerțul electronic, republicată

• Autoritatea Națională pentru Administrare și
Reglementare în Comunicații
• Autoritatea Națională de Supraveghere a Prelucrării
Datelor cu Caracter Personal
• Ministerul Administrației și Internelor

4. Legea audiovizualului nr. 504/2002, cu modificările și
completările ulterioare

• Consiliul Național al Audiovizualului
• Autoritatea Națională pentru Administrare și
Reglementare în Comunicații

5. Legea nr. 95/2006 privind reforma în domeniul sănătății, cu
modificările și completările ulterioare

• Agenția Națională a Medicamentului

6. Ordonanța Guvernului nr. 107/1999 privind activitatea de
comercializare a pachetelor de servicii turistice, republicată

• Autoritatea Națională pentru Protecția Consumatorilor
• Ministerul Dezvoltării Regionale și Turismului

7. Ordonanța Guvernului nr. 130/2000 privind protecția
consumatorilor la încheierea și executarea contractelor la
distanță, republicată, cu modificările ulterioare

• Autoritatea Națională pentru Protecția Consumatorilor

8. Ordonanța Guvernului nr. 106/1999 privind contractele
încheiate în afara spațiilor comerciale, republicată

• Autoritatea Națională pentru Protecția Consumatorilor

9. Legea nr. 282/2004 privind protecția dobânditorilor cu
privire la unele aspecte ale contractelor purtând asupra
dobândirii unui drept de utilizare pe durată limitată a unor
bunuri imobiliare

• Autoritatea Națională pentru Protecția Consumatorilor

10. Legea nr. 289/2004 privind regimul juridic al contractelor de
credit pentru consum destinate consumatorilor, persoane
fizice, republicată, cu modificările ulterioare

• Autoritatea Națională pentru Protecția Consumatorilor

11. Ordonanța Guvernului nr. 85/2004 privind protecția
consumatorilor la încheierea și executarea contractelor la
distanță privind serviciile financiare, republicată, cu
modificările ulterioare

• Autoritatea Națională pentru Protecția Consumatorilor

12. Legea nr. 449/2003 privind vânzarea produselor și garanțiile • Autoritatea Națională pentru Protecția Consumatorilor
asociate acestora, republicată, cu modificările și
completările ulterioare
13. Ordonanța de urgență a Guvernului nr. 49/2009 privind • Autoritatea Națională pentru Protecția Consumatorilor
libertatea de stabilire a prestatorilor de servicii și libertatea de
a furniza servicii în România

MONITORUL OFICIAL AL ROMÂNIEI, PARTEA I, Nr. 323/17.V.2010

9

GUVERNUL ROMÂNIEI

HOTĂRÂRE
privind regimul de introducere pe piață și de exploatare a echipamentelor pentru agrement
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Prezenta hotărâre reglementează regimul de
introducere pe piață și de exploatare a echipamentelor pentru
agrement.
(2) Prevederile prezentei hotărâri nu se aplică:
a) echipamentelor destinate competițiilor sportive și
sporturilor extreme;
b) echipamentelor supuse legislației privind regimul armelor
și munițiilor;
c) echipamentelor pentru practicarea sporturilor cu motor.
Art. 2. — În înțelesul prezentei hotărâri, termenii și expresiile
de mai jos au următoarele semnificații:
a) echipament pentru agrement — orice utilaj, instalație sau
dispozitiv acționat prin forța ori greutatea omului, electric,
pneumatic, hidraulic, mecanic și/sau prin orice altă/alte
sursă/surse de energie, ce funcționează pe un amplasament
temporar ori definitiv și care este destinat agrementului, jocului
sau destinderii consumatorilor;
b) echipament pentru spații de joacă — echipament pentru
agrement, acționat exclusiv prin greutatea sau forța fizică a
omului, destinat pentru a fi utilizat în special de copii, pe un
spațiu de joacă, temporar ori permanent;
c) spațiu de joacă — perimetru delimitat și amenajat pentru
jocul copiilor, în care este instalat cel puțin un echipament pentru
spațiile de joacă;
d) echipament pentru parcurile de distracții — echipament
pentru agrement care nu este destinat spațiilor de joacă;
e) distracție extremă — activitate oferită de un organizator,
persoană fizică sau juridică, unuia ori mai multor consumatori
în scop de destindere și la care pericolul sau provocarea pe care
le resimte consumatorul îl incită în principal să participe;
f) certificat de conformitate — document emis de către un
organism de certificare desemnat, prin care se atestă că sunt
îndeplinite cerințele esențiale de securitate aplicabile
echipamentului pentru agrement;
g) distribuitor — orice persoană fizică sau juridică din lanțul
de distribuție, alta decât producătorul ori importatorul, care pune
la dispoziție pe piață un produs;
h) parc de distracții — perimetru delimitat și amenajat în
scopul agrementului, în care este instalat cel puțin un
echipament pentru parcurile de distracții, temporar sau definitiv;
i) deținătorul echipamentului pentru agrement — persoana
fizică sau juridică ori autoritatea publică locală ce deține cu orice
titlu un echipament pentru agrement, pe care îl pune la dispoziție
consumatorilor;
j) administrator — persoana fizică sau juridică ce are în
administrare un parc de distracții sau un spațiu de joacă, după
caz;
k) coordonator de securitate — persoana angajată,
desemnată de organizatorul distracției extreme pentru a veghea
la securitatea echipamentului, a consumatorilor, precum și a
terțelor persoane;
l) locator — orice persoană fizică sau juridică ce oferă spre
închiriere consumatorilor echipamente pentru agrement;
m) echipament de protecție individuală — echipamentul sau
accesoriile oferite odată cu echipamentul pentru agrement
închiriat, de către locator sau deținător, în scopul protejării vieții,

sănătății și securității consumatorului față de pericolele ce pot
apărea ca urmare a utilizării normale și previzibile a produsului
respectiv;
n) accident grav — accident mortal sau accident care
produce o vătămare corporală gravă a consumatorului ori a
uneia sau mai multor persoane situate în zona adiacentă
echipamentului pentru agrement;
o) incident grav — un eveniment care ar putea da naștere
unui accident grav;
p) producător — orice persoană fizică sau juridică ce fabrică
un echipament pentru agrement ori pentru care se proiectează
sau se fabrică un astfel de echipament și care comercializează
acest echipament sub numele ori marca sa;
q) importator — orice persoană fizică sau juridică stabilită în
interiorul Uniunii Europene, care introduce pe piața comunitară
un echipament pentru agrement dintr-o țară terță;
r) reprezentant autorizat — orice persoană fizică sau juridică
stabilită într-un stat membru al Uniunii Europene, care a primit
un mandat scris din partea producătorului pentru a acționa în
numele acestuia pentru sarcini specifice;
s) organizator al distracției extreme — orice persoană fizică
sau juridică ce furnizează unuia ori mai multor consumatori
activități ce reprezintă distracție extremă;
ș) radiații — emisii de unde sonore, electromagnetice sau de
particule ce se propagă în toate direcțiile, la care poate fi expus
consumatorul în timpul utilizării unui echipament pentru
agrement.
Art. 3. — (1) Se admite introducerea pe piață a
echipamentelor pentru agrement care respectă cerințele
esențiale de securitate aplicabile, prevăzute în anexa nr. 1.
(2) Înainte de introducerea pe piață a unui echipament pentru
agrement, producătorul sau reprezentantul său autorizat ori
importatorul trebuie să solicite unui organism de certificare
desemnat evaluarea conformității echipamentului în cauză cu
cerințele esențiale de securitate aplicabile și emiterea unui
certificat de conformitate, care va însoți produsul.
(3) Fac excepție de la prevederile alin. (2) echipamentele
pentru agrement conforme cu reglementările tehnice,
standardele, specificațiile tehnice sau procedurile de fabricație
ale unui alt stat membru al Uniunii Europene ori care este parte
a Acordului instituind Spațiul Economic European sau ale
Turciei, care asigură un nivel echivalent de protecție cu cerințele
esențiale de securitate prevăzute în anexa nr. 1.
(4) Pentru echipamentele prevăzute la alin. (3), în situația în
care organele de control consideră necesară luarea unei decizii
din categoria celor prevăzute la art. 2 alin. (1) din Regulamentul
(CE) nr. 764/2008 al Parlamentului European și al Consiliului din
9 iulie 2008 de stabilire a unor proceduri de aplicare a anumitor
norme tehnice naționale pentru produsele comercializate în mod
legal în alt stat membru și de abrogare a Deciziei
nr. 3.052/95/CE, producătorul, reprezentantul său autorizat,
distribuitorul sau importatorul, după caz, trebuie să pună la
dispoziție organelor de control, la cerere, reglementările tehnice,
standardele, specificațiile tehnice sau procedurile de fabricație
aplicabile acestora și documentele care atestă conformitatea lor.

10

MONITORUL OFICIAL AL ROMÂNIEI, PARTEA I, Nr. 323/17.V.2010

Art. 4. — (1) În scopul realizării evaluării conformității
prevăzute la art. 3 alin. (2), producătorul sau reprezentantul său
autorizat ori importatorul trebuie:
a) să înainteze unui organism de certificare desemnat, ales
de către el, o cerere de evaluare semnată, însoțită de dosarul
tehnic al echipamentului pentru agrement. Cererea de evaluare
trebuie să includă denumirea și adresa producătorului și, în
cazul în care cererea este depusă de către reprezentantul
autorizat, și numele și adresa acestuia;
b) să pună la dispoziția organismului de certificare desemnat,
în vederea examinării și testării, unul sau mai multe
echipamente pentru agrement, reprezentative, dacă este cazul.
(2) Dosarul tehnic prevăzut la alin. (1) lit. a) trebuie să
includă, după caz:
a) o descriere generală a produsului;
b) desenul de ansamblu și desene de execuție pentru toate
componentele echipamentului pentru agrement, schemele
electrice și hidraulice ale echipamentului, atunci când este cazul,
precum și descrieri și explicații necesare pentru înțelegerea
acestor desene și scheme;
c) breviare ale calculelor efectuate;
d) lista standardelor, a specificațiilor tehnice de referință
și/sau a reglementărilor aplicate pentru proiectarea și execuția
echipamentelor de agrement, identificate prin titlu, număr și data
emiterii;
e) analiza de risc, cu identificarea elementelor de securitate
și a avertizărilor;
f) instrucțiuni de utilizare și de întreținere;
g) instrucțiuni și desene de montaj, cu precizarea spațiilor de
securitate și a condițiilor pentru realizarea fundațiilor
echipamentelor pentru agrement, dacă este cazul;
h) proceduri și instrucțiuni scrise pentru proiectare, execuție,
montare, încercări;
i) descriere a examinărilor și încercărilor, efectuate pe durata
execuției, asamblării și a montajului;
j) rapoarte de inspecție, de încercare și de etalonare
realizate, în copie.
(3) Organismul de certificare desemnat verifică documentele
ce i-au fost înaintate și realizează examinările și încercările
necesare pentru a se asigura că echipamentul pentru agrement
respectă cerințele esențiale de securitate. Pentru produsele ce
fac obiectul producției de serie, în scopul de a se asigura de
capabilitatea producătorului de a furniza consecvent
echipamente având caracteristicile și performanțele
echipamentului certificat, organismul de certificare desemnat
evaluează sistemul calității aplicat de producător.
(4) În situația în care în urma evaluării prevăzute la alin. (3)
organismul de certificare desemnat consideră că echipamentele
pentru agrement respectă cerințele esențiale de securitate
aplicabile, emite un certificat de conformitate.
(5) În situația în care obiectul certificatului de conformitate
este un echipament pentru agrement ce urmează a se realiza în
producție de serie, organismul de certificare desemnat trebuie
să supravegheze, prin audituri periodice, respectarea continuă
a cerințelor care au stat la baza emiterii certificatului și să ia
măsuri de suspendare sau de retragere a certificatului de
conformitate în cazul nerespectării obligațiilor asumate de
producător în baza certificării.
(6) Dosarul tehnic prevăzut la alin. (2) trebuie păstrat de către
producător sau reprezentantul său autorizat timp de 10 ani de la
realizarea ultimului echipament de același tip și pus la dispoziția
autorităților de supraveghere și control, la solicitarea acestora.
(7) Producătorul sau reprezentantul său autorizat, la
solicitarea căruia s-a emis un certificat de conformitate, are
obligația de a face cunoscut imediat organismului de certificare
desemnat ce a emis respectivul document orice modificare

adusă documentației și condițiilor ce au stat la baza certificării de
conformitate.
(8) Decizia organismului de certificare desemnat de
respingere a cererii de certificare a unui echipament pentru
agrement ori de suspendare sau retragere a unui certificat de
conformitate se face cunoscută solicitantului, menționându-se
motivele ce au stat la baza deciziei. Solicitantul poate contesta
această decizie la instanța judecătorească competentă,
potrivit legii.
Art. 5. — (1) Producătorul, reprezentantul autorizat al
acestuia, importatorul sau distribuitorul, după caz, are obligația
de a furniza deținătorilor/administratorilor/locatorilor, împreună
cu echipamentele de agrement, următoarele documente
însoțitoare:
a) desenul de ansamblu al echipamentului;
b) instrucțiuni de utilizare, instrucțiuni de montaj și instrucțiuni
de întreținere, redactate în limba română, fără a exclude
posibilitatea prezentării acestor documente și în alte limbi;
(2) Producătorul, reprezentantul autorizat al acestuia sau
importatorul, după caz, trebuie să inscripționeze pe
echipamentele pentru agrement, vizibil, lizibil și durabil,
informațiile prevăzute în anexa nr. 2.
(3) Distribuitorul se va asigura că echipamentele pentru
agrement sunt inscripționate vizibil, lizibil și durabil cu
informațiile prevăzute în anexa nr. 2.
(4) Deținătorii/administratorii/locatorii trebuie să dețină și să
prezinte, la cerere, organelor de control documentele
menționate la alin. (1).
Art. 6. — (1) Administratorul parcului de distracții, indiferent
dacă parcul de distracții se află pe un amplasament temporar
sau definitiv, trebuie:
a) să obțină, să dețină și să pună la dispoziție organelor de
supraveghere și control, la cerere, autorizația de funcționare a
parcului de distracții, emisă de autoritățile publice locale;
b) să efectueze, atunci când exploatarea echipamentelor de
agrement impune acest lucru, branșamentele necesare în
conformitate cu legislația aplicabilă în vigoare;
c) să informeze consumatorii, printr-un panou de avertizare,
amplasat la intrarea în parcul de distracții, despre:
(i) denumirea parcului de distracții;
(ii) numărul autorizației de funcționare a parcului de
distracții, emisă de autoritățile publice locale;
(iii) datele de identificare a administratorului, inclusiv
adresa unde acesta are sediul;
(iv) numerele de telefon ale serviciilor profesioniste
pentru situații de urgență (salvare, pompieri, poliție)
și al autorității pentru protecția consumatorilor, pentru
situații de urgență;
(v) amplasarea echipamentelor pentru agrement, prin
indicarea acestora pe harta parcului de distracții;
d) să asigure supravegherea parcului de distracții;
e) să asigure împrejmuirea parcului de distracții;
f) să asigure dotarea parcului de distracții cu alimentare cu
apă curentă, toalete publice, canalizare corespunzătoare,
instalații de iluminat pe timpul nopții și mijloace adecvate de
colectare a gunoiului;
g) să delimiteze aleile de acces la echipamentele pentru
agrement din parcurile de distracții, astfel încât să se evite
intrarea consumatorilor în raza de acțiune a echipamentelor
aflate în mișcare sau în alte zone care pot prezenta pericol
pentru viața, sănătatea sau securitatea acestora;
h) să anunțe imediat producerea oricărui accident sau
incident grav autorităților competente;
i) să aibă în dotare truse de prim ajutor pentru cazuri de
urgență și să afișeze în mod vizibil consumatorilor locul unde
acestea sunt amplasate;

MONITORUL OFICIAL AL ROMÂNIEI, PARTEA I, Nr. 323/17.V.2010
j) să solicite și să obțină autorizația de securitate la incendiu,
în condițiile legii, și să asigure mijloacele tehnice de apărare
împotriva incendiilor adecvate, funcționale și în cantitățile
necesare.
(2) Prevederile alin. (1) lit. a), b), lit. c) pct. (ii)—(iv), lit. e) și
h) sunt aplicabile în mod corespunzător și administratorilor
spațiilor de joacă.
(3) Autoritățile publice locale au responsabilitatea asigurării
funcționării echipamentelor pentru agrement din spațiile de
joacă amplasate pe domeniul public local, astfel încât să nu fie
afectată securitatea utilizatorilor.
Art. 7. — Înainte de punerea în funcțiune a echipamentului
pentru agrement pe orice amplasament, deținătorul
echipamentului pentru agrement trebuie:
a) să se asigure că echipamentul pentru agrement ce
urmează a fi exploatat, cu excepția echipamentelor prevăzute
la art. 3 alin. (3), este însoțit de certificatul de conformitate;
b) să încheie un document, în formă scrisă, cu
administratorul parcului de distracții sau al spațiului de joacă,
din care să rezulte, cel puțin, acceptul acestuia pentru
amplasarea echipamentului pentru agrement și perimetrul
pentru amplasare, în cazul în care deținătorul echipamentului
pentru agrement nu este și administratorul parcului de distracții
sau al spațiului de joacă;
c) să se asigure că pe fiecare echipament sunt inscripționate
lizibil, durabil și vizibil informațiile prevăzute în anexa nr. 2;
d) să efectueze o analiză de risc în exploatare, luându-se în
considerare prevederile anexei nr. 3;
e) să obțină autorizația de funcționare a echipamentului
pentru agrement, cu respectarea prevederilor Legii nr. 64/2008
privind funcționarea în condiții de siguranță a instalațiilor sub
presiune, instalațiilor de ridicat și a aparatelor consumatoare de
combustibil, cu modificările și completările ulterioare.
Art. 8. — Pe toată durata exploatării deținătorul
echipamentului pentru agrement trebuie:
1. să pună la dispoziție administratorului, locatorului sau
consumatorului, după caz, echipamentul pentru agrement
conform instrucțiunilor de exploatare furnizate de producător sau
reprezentantul său autorizat;
2. să informeze consumatorii, printr-un panou de avertizare
amplasat în imediata apropiere a echipamentelor, cu privire la:
a) denumirea echipamentului și datele de identificare ale
deținătorului;
b) modul corect de utilizare și comportamentul adecvat al
consumatorilor în timpul utilizării;
c) potențialele pericole, așa cum au fost ele identificate în
cadrul analizei de risc în exploatare, inclusiv asupra vârstei
minime, limitei de greutate, înălțimii sau stării de sănătate a
consumatorilor, după caz;
3. să păstreze documentația furnizată de către producător,
reprezentantul său autorizat sau importator, după caz, pentru
acel echipament pentru agrement;
4. să asigure efectuarea reviziilor, reparațiilor și întreținerii
echipamentului pentru agrement, conform instrucțiunilor tehnice
furnizate de către producător, reprezentantul său autorizat sau
importator și atunci când este cazul, numai cu persoane
autorizate conform legii;
5. să folosească, atunci când legislația în vigoare impune
acest lucru, numai personal de deservire autorizat.
Art. 9. — (1) Informarea consumatorilor prevăzută la art. 6
alin. (1) lit. c) și art. 8 pct. 2 se face în mod obligatoriu în limba
română, fără a fi exclusă și prezentarea în alte limbi, pe panouri
de avertizare durabile, amplasate vizibil și inscripționate cu
caractere lizibile.

11

(2) În cazul echipamentelor pentru agrement amplasate în
stațiuni și zone turistice, informarea consumatorilor se face în
mod obligatoriu și în cel puțin două limbi de circulație
internațională.
(3) Este interzisă atenționarea: ăUtilizare pe riscul
dumneavoastră” sau orice atenționare similară.
Art. 10. — (1) Pentru organizarea unei distracții extreme,
organizatorul acestei activități desemnează pentru toată durata
de desfășurare un coordonator de securitate. Organizatorul
distracției extreme, ținând cont de condițiile normale și
previzibile de desfășurare a activității, trebuie să ia măsurile
necesare pentru evitarea pericolelor și asigurarea securității
consumatorilor și a terților. Aceste măsuri se referă în special la:
a) montaj, verificări periodice, măsuri de întreținere a
echipamentelor pentru agrement;
b) verificări periodice și măsuri de întreținere a produselor
conexe pentru agrement utilizate;
c) avertismente și inscripționări;
d) măsuri specifice de apărare împotriva incendiilor și de
instruire a personalului și a consumatorilor privind situațiile de
urgență specifice care pot surveni.
(2) Organizatorul distracției extreme trebuie să dețină
următoarele informații pentru organizarea distracției extreme:
a) lista de produse conexe pentru agrement necesare
distracției extreme ce pot avea un impact asupra securității,
precum și identificarea și descrierea caracteristicilor acestor
produse;
b) schema distracției extreme.
(3) Prevederile art. 7 lit. a)—d) și ale art. 8, aplicabile
deținătorului echipamentului pentru agrement, se aplică și
organizatorului distracției extreme.
Art. 11. — (1) La momentul închirierii de către consumator a
unui echipament pentru agrement, locatorul trebuie să ofere
consumatorului informații în limba română, fără a exclude
prezentarea lor și în alte limbi, cu privire la:
a) modul de folosință a produsului închiriat;
b) măsurile de securitate ce trebuie luate cu ocazia utilizării
produsului închiriat, inclusiv măsurile specifice de apărare
împotriva incendiilor și de instruire în domeniul situațiilor de
urgență.
(2) Dacă echipamentul pentru agrement închiriat nu este
destinat să fie utilizat de consumator în localurile, clădirile sau pe
terenurile locatorului, informațiile prevăzute la alin. (1) sunt
furnizate de către locator consumatorului odată cu produsul
închiriat printr-un document ce conține aceste informații.
(3) Dacă echipamentul pentru agrement închiriat este
destinat să fie utilizat în localurile, clădirile sau pe terenurile
locatorului, informațiile prevăzute la alin. (1) sunt furnizate de
către locator consumatorului sub una dintre următoarele forme:
a) notificarea consumatorului, prin înmânarea, la momentul
utilizării echipamentului pentru agrement, a unui document
relevant;
b) un anunț lizibil, pe un suport durabil și aplicat într-un loc
vizibil pentru consumator.
(4) Locatorul este obligat să pună la dispoziție
consumatorului, cu titlu gratuit, echipamentele de protecție
individuală adecvate, care sunt recomandate de producător în
instrucțiunile de utilizare a echipamentului pentru agrement
închiriat. Este interzis locatorilor să pună la dispoziție
consumatorilor
echipamente
pentru
agrement
fără
echipamentele de protecție individuală recomandate de
producător.
Art. 12. — Consumatorii trebuie să respecte modul corect de
utilizare a echipamentelor pentru agrement, așa cum a fost
furnizat de deținătorul echipamentului pentru agrement, și să

12

MONITORUL OFICIAL AL ROMÂNIEI, PARTEA I, Nr. 323/17.V.2010

utilizeze echipamentele de protecție individuală care le sunt
puse la dispoziție de către locator.
Art. 13. — (1) În termen de 30 de zile de la data intrării în
vigoare a prezentei hotărâri, prin ordin al ministrului economiei,
comerțului și mediului de afaceri se aprobă normele
metodologice pentru desemnarea organismelor de certificare
potrivit criteriilor prevăzute în anexa nr. 4.
(2) Lista cuprinzând organismele de certificare desemnate
se aprobă și se actualizează periodic prin ordin al ministrului
economiei, comerțului și mediului de afaceri și se publică în
Monitorul Oficial al României, Partea I.
(3) Certificatele de examinare de tip acordate în conformitate
cu prevederile Hotărârii Guvernului nr. 1.102/2002 privind
regimul de introducere pe piață și de exploatare a
echipamentelor pentru agrement rămân valabile până la data
expirării acestora.
Art. 14. — (1) Constituie contravenții și se sancționează după
cum urmează:
a) introducerea pe piață a echipamentelor pentru agrement,
cu excepția echipamentelor prevăzute la art. 3 alin. (3), fără
certificatul de conformitate prevăzut la art. 3 alin. (2), cu amendă
de la 10.000 lei la 50.000 lei și interzicerea utilizării
echipamentului pentru agrement până la remedierea
deficiențelor;
b) nerespectarea prevederilor art. 3 alin. (4), cu amendă de
la 10.000 lei la 50.000 lei și interzicerea utilizării echipamentului
pentru agrement până la remedierea deficiențelor;
c) nerespectarea prevederilor art. 4 alin. (6), ale art. 5
alin. (2), (3) și (4), ale art. 6 alin. (1) lit. a)—i), cu amendă de la
1.000 lei la 10.000 lei și interzicerea utilizării echipamentului
pentru agrement până la remedierea deficiențelor;
d) nerespectarea prevederilor art. 7 lit. a), b) și c), ale art. 8
pct. 1, 2 și 3, ale art. 9, 10 și 11, cu amendă de la 200 lei la 2.000 lei
și interzicerea utilizării echipamentului până la remedierea
deficiențelor;
e) nerespectarea prevederilor art. 3 alin. (4), cu amendă de
la 1.000 lei la 10.000 lei și interzicerea punerii în funcțiune a
echipamentului pentru parcurile de distracții;
f) nerespectarea prevederilor art. 7 lit. d) și e), ale art. 8 pct. 4
și 5, cu amendă de la 2.000 lei la 15.000 lei și interzicerea
punerii în funcțiune a echipamentului pentru parcurile de
distracții;
g) nerespectarea prevederilor art. 6 alin. (1) lit. j) se
sancționează potrivit prevederilor art. 44 pct. IV lit. i) din Legea

nr. 307/2006 privind apărarea împotriva incendiilor, cu
modificările ulterioare.
(2) Sancțiunile prevăzute la alin. (1) sunt aplicabile
persoanelor fizice, precum și persoanelor juridice.
(3) Constatarea contravențiilor și aplicarea sancțiunilor
prevăzute la alin. (1) lit. a)—d) se efectuează de personalul
împuternicit al Autorității Naționale pentru Protecția
Consumatorilor, cele prevăzute la alin. (1) lit. e) și f) se
efectuează de către personalul împuternicit al Inspecției de Stat
pentru Controlul Cazanelor, Recipientelor sub Presiune și
Instalațiilor de Ridicat, iar cele prevăzute la alin. (1) lit. g) se
efectuează de către personalul împuternicit al unităților teritoriale
ale Inspectoratului General pentru Situații de Urgență.
(4) În cazul în care organele de control prevăzute la alin. (3)
constată că produsele pot prejudicia sănătatea și securitatea
utilizatorilor echipamentelor pentru agrement, iau măsuri pentru
interzicerea utilizării și/sau retragerea produselor de pe piață și
sancționează contravenientul cu amendă de la 10.000 la 50.000 lei.
(5) Contravenientul poate achita pe loc sau în termen de cel
mult 48 de ore de la data încheierii procesului-verbal ori, după
caz, de la data comunicării acestuia jumătate din minimul
amenzii aplicabile.
Art. 15. — Prevederilor art. 14 le sunt aplicabile dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin Legea
nr. 180/2002, cu modificările și completările ulterioare.
Art. 16. — Anexele nr. 1—4 fac parte integrantă din prezenta
hotărâre.
Art. 17. — (1) Prezenta hotărâre intră în vigoare la 90 de zile
de la data publicării în Monitorul Oficial al României, Partea I.
(2) La data intrării în vigoare a prezentei hotărâri se abrogă
Hotărârea Guvernului nr. 1.102/2002 privind regimul de
introducere pe piață și de exploatare a echipamentelor pentru
agrement, publicată în Monitorul Oficial al României, Partea I,
nr. 758 din 17 octombrie 2002, Ordinul ministrului industriei și
resurselor și al ministrului sănătății și familiei nr. 145/626/2003
pentru aprobarea Normativului referitor la autorizarea și gradul
de calificare a personalului tehnic de deservire și a
coordonatorului de securitate pentru distracția extremă,
NT1-2002, publicat în Monitorul Oficial al României, Partea I,
nr. 455 din 26 iunie 2003, și Ordinul ministrului industriei și
resurselor și al ministrului sănătății și familiei nr. 364/619/2003
privind aprobarea Metodologiei pentru efectuarea analizei de
risc în exploatare, MT1-2002, publicat în Monitorul Oficial al
României, Partea I, nr. 455 din 26 iunie 2003.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Adriean Videanu
Președintele Autorității Naționale pentru Protecția
Consumatorilor,
Constantin Cerbulescu
p. Ministrul administrației și internelor,
Mihai Capră,
secretar de stat
Șeful Departamentului pentru Afaceri Europene,
Bogdan Mănoiu

București, 28 aprilie 2010.
Nr. 435.

MONITORUL OFICIAL AL ROMÂNIEI, PARTEA I, Nr. 323/17.V.2010

13
ANEXA Nr. 1

C E R I N Ț E E S E N Ț I A L E D E S E C U R I TAT E

1. Echipamentul pentru agrement trebuie să fie produs astfel
încât să poată funcționa și să fie reglat și întreținut fără a se
expune la pericole din punctul de vedere al securității, atunci
când aceste acțiuni sunt realizate în circumstanțele stabilite de
producător.
2. Măsurile de precauție luate trebuie să vegheze la
excluderea oricărui pericol în condiții normale sau previzibile de
utilizare, pe durata normală de viață a echipamentului pentru
agrement.
3. Gradul de pericol legat de utilizarea echipamentului pentru
agrement trebuie să fie în raport cu aptitudinea consumatorilor.
În scopul punerii acestui principiu în practică se stabilește, acolo
unde este necesar, o vârstă minimă, limită de greutate, înălțime
sau stare de sănătate pentru consumatori.
4. Pentru alegerea celor mai bune soluții producătorul trebuie
să aplice următoarele principii, în ordinea indicată:
a) excluderea sau limitarea la maximum a pericolelor prin
integrarea în mod optim a cerințelor de securitate în cadrul
proiectării și fabricării echipamentului de agrement;
b) luarea măsurilor necesare de precauție de securitate
pentru pericolele ce nu pot fi excluse;
c) informarea despre pericolele rămase ca urmare a
eficacității incomplete a măsurilor de protecție luate, indicarea,
în cazul în care este necesar, a pregătirii speciale și semnalarea
faptului că trebuie să fie utilizate anumite echipamente de
protecție individuală.
5. În cadrul proiectării și fabricației unui echipament pentru
agrement, precum și al elaborării instrucțiunilor de utilizare,
producătorul trebuie să ia în considerare atât o utilizare normală
a echipamentului, cât și o utilizare previzibilă irațională.
6. Echipamentul pentru agrement trebuie să fie conceput
astfel încât să se evite o utilizare pentru alt scop decât cel pentru
care a fost fabricat, dacă aceasta implică pericole.
7. În cadrul proiectării și fabricației unui echipament pentru
agrement, precum și al elaborării instrucțiunilor de utilizare,
producătorul trebuie să țină seama inclusiv de comportamentul
specific al minorilor.
8. În cadrul proiectării și fabricației unui echipament pentru
agrement, precum și al elaborării instrucțiunilor de utilizare,
producătorul trebuie să țină seama de obstacolele pe care cel ce
va utiliza echipamentul le va întâmpina prin utilizarea, necesară
sau previzibilă, a echipamentului de protecție individuală.
9. Echipamentul pentru agrement trebuie să fie însoțit de
toate echipamentele și accesoriile speciale care sunt esențiale
pentru a preveni pericolele în cadrul montajului, demontării,
transportului, reglării, întreținerii și utilizării.
10. În cadrul proiectării și fabricației unui echipament pentru
agrement, precum și al elaborării instrucțiunilor de utilizare,
producătorul trebuie să ia în considerare următoarele aspecte
ale pericolelor:
a) pericole care rezultă din portanța insuficientă a
echipamentului, ținându-se seama de rezistența, de rigiditatea
și de capacitatea de deformare a materialelor utilizate;

b) pericole care rezultă din pierderea de echilibru a
echipamentului,
ținându-se
seama
de
susținerea
echipamentului și solurilor posibile, precum și a încărcărilor
eventuale ale echipamentului;
c) pericole care rezultă din utilizarea echipamentului, printre
care lovirea, tăierea, strivirea, asfixierea, înecul, electrocutarea,
șocul și supraîncărcarea corpului;
d) pericole care rezultă din accesibilitatea echipamentului,
inclusiv accesibilitatea în caz de pană și stare de urgență și
posibilitatea de evacuare;
e) pericole care rezultă din eventualele interacțiuni ale
echipamentului și consumatorilor cu mediul înconjurător și cu
publicul;
f) pericole în spațiile închise, inclusiv lipsa de ventilație și de
luminozitate;
g) pericole care rezultă din posibilitățile defectuoase de
întreținere;
h) pericole care rezultă dintr-un incendiu;
i) pericole care rezultă din radiații.
11. Componentele și părțile detașabile ale echipamentelor
pentru spațiile de joacă, destinate special copiilor mai mici de
36 de luni, trebuie să aibă dimensiuni suficiente pentru a nu
putea fi înghițite și/sau inhalate.
12. Echipamentele pentru spațiile de joacă, destinate să țină
sau să susțină copilul pe apă, trebuie să fie concepute și
fabricate astfel încât să reducă cât mai mult posibil pericolul,
ținându-se seama de uzura preconizată a echipamentelor
pentru spațiile de joacă, pericolul de pierdere a flotabilității
echipamentului pentru spațiile de joacă și de pierdere a
sprijinului dat copilului.
13. Echipamentele pentru agrement trebuie să fie realizate
din materiale rezistente care îndeplinesc următoarele
caracteristici:
a) fie nu ard sub acțiunea directă a unei flăcări, scântei sau
a oricărui alt focar potențial de incendiu;
b) fie sunt greu inflamabile;
c) fie, dacă se aprind, ard lent și prezintă o viteză redusă de
propagare a flăcării;
d) fie sunt tratate, oricare ar fi compoziția chimică a
materialului echipamentului pentru spațiile de joacă, astfel încât
să întârzie procesul de ardere.
14. Se interzice utilizarea materialelor metalice pentru:
a) executarea suprafețelor de alunecare pentru tobogane;
b) executarea de subansamble care vin în contact cu corpul
uman pe timpul utilizării echipamentelor (de exemplu: tuneluri,
tobogane tubulare, incinte închise etc.);
15. Echipamentele a căror utilizare sigură este condiționată
de controlul vitezei vântului vor fi dotate cu dispozitive de
măsurare a acesteia și cu dispozitive de încetare a funcționării
în condiții de securitate pentru utilizatori.

14

MONITORUL OFICIAL AL ROMÂNIEI, PARTEA I, Nr. 323/17.V.2010
ANEXA Nr. 2

INFORMAȚII

care se inscripționează pe echipamentele de agrement
Echipamentele de agrement trebuie inscripționate cu următorul conținut:
— Denumirea echipamentului .....................................................................
— Codul de identificare al echipamentului pentru agrement .......................
— Seria ....................................
— Anul de fabricare .......................................
— Producător/reprezentant autorizat al producătorului/importator .................... (denumirea completă, adresa sediului, datele de
contact)
— Caracteristicile tehnice, după caz:
• limita de vârstă pentru utilizarea echipamentelor .................................................
• greutatea maximă admisă ....................................................................................
• înălțimea maximă admisă ...................................................................................
• numărul maxim de utilizatori admis .....................................................................
• viteza maximă admisă a echipamentelor de agrement .......................................
— Numărul certificatului de conformitate (dacă este cazul)* ...................................
* Se va inscripționa numărul certificatului de conformitate pe echipamentul de agrement numai dacă acesta este certificat conform prevederilor art. 3
alin. (2) din hotărâre sau dacă legislația unui alt stat membru al Uniunii Europene ori a unui stat care este parte a Acordului constituind Spațiul Economic European
sau a Turciei prevede certificarea conformității.

ANEXA Nr. 3

A N A L I Z A D E R I S C Î N E X P L O ATA R E

1. Analiza de risc în exploatare comportă succesiv:
a) identificarea potențialelor pericole ce pot apărea la
echipamentul pentru agrement în timpul exploatării;
b) determinarea și descrierea precisă a riscurilor
corespunzătoare pentru securitatea consumatorilor și terților în
timpul exploatării echipamentului pentru agrement;
c) evaluarea acestor riscuri.
2. Aspectele pericolelor ce trebuie luate în considerare în
cadrul analizei de risc în exploatare, după caz, sunt:
a) pericole care rezultă din dispunerea echipamentelor
pentru agrement instalate;
b) pericole care rezultă din dispunerea echipamentelor
pentru agrement instalate și din alte instalații prezente;
c) pericole care rezultă dintr-o administrare și o întreținere
defectuoase;
d) pericole care rezultă din modificări substanțiale ale
echipamentelor pentru agrement instalate;
e) pericole care rezultă din materialul abandonat;
f) pericole care rezultă din amplasarea echipamentului pentru
agrement în raport cu căile de acces;
g) pericole care rezultă din îngrădiri/împrejmuiri;
h) pericole care rezultă din diferențele de înălțime;
i) pericole care rezultă din vegetație;
j) pericole care rezultă din mobilierul urban;
k) pericole care rezultă dintr-o iluminare naturală sau
artificială insuficientă a mediului înconjurător;
l) pericole care rezultă din mediul înconjurător natural;
m) pericole care rezultă din lipsa de informare a adulților care
supraveghează minorii în ceea ce privește riscurile;
n) pericole care rezultă din accesibilitatea echipamentului
pentru agrement și din situarea sa, ținându-se seama de
necesitățile de acces la acesta în caz de pană, stare de urgență
și de evacuare;
o) pericole care rezultă din aptitudinile limitate ale
utilizatorilor;
p) pericole care rezultă din vandalism;

q) pericole care rezultă din contaminare biologică;
r) pericole care rezultă din portanța insuficientă a
echipamentului, ținându-se seama de rezistența, rigiditatea și
capacitatea de deformare a materialelor utilizate;
s) pericole care rezultă din pierderea echilibrului
echipamentului,
ținându-se
seama
de
susținerea
echipamentului, solului și de fixarea echipamentului pe acesta,
precum și de încărcările eventuale ale echipamentului;
t) pericole care rezultă din utilizarea echipamentului, printre
care tăierea, strivirea, asfixierea, înecul, electrocutarea, șocul și
supraîncărcarea corpului;
u) pericole care rezultă din lovirea consumatorilor, ținându-se
seama de proprietățile de atenuare la impactul cu solul și de
natura suprafeței;
v) pericole care rezultă din interacțiunile eventuale ale
echipamentului și consumatorilor cu mediul înconjurător și cu
publicul;
w) pericole în spațiile închise, inclusiv lipsa de ventilație și
de luminozitate;
x) pericole care rezultă dintr-un incendiu;
y) pericole care rezultă din radiații dăunătoare;
z) pericole care rezultă din montaj necorespunzător;
aa) pericole care rezultă din posibilitatea insuficientă de
supraveghere;
bb) pericole care rezultă dintr-o proastă întreținere și dintr-o
administrare defectuoasă;
cc) pericole care rezultă din modificări considerabile la
echipament;
dd) pericole care rezultă dintr-o lipsă de informare a
consumatorilor în ceea ce privește riscurile;
ee) pericole care rezultă din lipsă de cunoștințe, de pregătire
și de experiență a personalului tehnic, inclusiv în acordarea
primului ajutor în caz de accident.

MONITORUL OFICIAL AL ROMÂNIEI, PARTEA I, Nr. 323/17.V.2010

15
ANEXA Nr. 4

CERINȚE MINIME

pentru desemnarea organismelor de certificare
1. Organismul de certificare desemnat, conducerea acestuia
și personalul responsabil cu efectuarea operațiunilor de
certificare trebuie să fie alții decât producătorul, reprezentantul
său autorizat, importatorul, montatorul sau utilizatorul
echipamentului pentru agrement. Organismul nu poate fi
implicat direct sau indirect în activități de producție,
comercializare, reparare ori întreținere a echipamentului pentru
agrement.
2. Organismul de certificare desemnat și personalul acestuia
trebuie să efectueze operațiunile de certificare cu integritate
profesională și competență tehnică și trebuie să fie independenți
de orice presiuni, îndeosebi cele de natură financiară, care ar
putea influența certificarea, în mod special din partea unor
persoane sau grupuri de persoane care au interes în rezultatul
certificării.
3. Organismul de certificare desemnat trebuie să dispună de
personalul necesar și dotările tehnice necesare care să îi

permită îndeplinirea sarcinilor sale administrative și tehnice
impuse de procesul de certificare.
4. Personalul responsabil cu efectuarea certificării trebuie să
aibă:
a) pregătire tehnică și profesională temeinică;
b) cunoștințe și experiență satisfăcătoare referitoare la
cerințele certificării.
5. Imparțialitatea personalului trebuie garantată.
Remunerarea personalului nu trebuie să fie corelată cu numărul
certificărilor efectuate și nici cu rezultatele acestora.
6. Organismul de certificare desemnat trebuie să dețină o
asigurare de răspundere civilă.
7. Personalul organismului de certificare desemnat este
obligat să păstreze secretul profesional cu privire la informațiile
dobândite în exercitarea sarcinilor sale, cu excepția situației în
care informațiile sunt solicitate de autoritățile competente ale
statului.

GUVERNUL ROMÂNIEI

HOTĂRÂRE
pentru modificarea anexei nr. 3 la Hotărârea Guvernului nr. 965/2002
privind atestarea domeniului public al județului Dolj, precum și al municipiilor,
orașelor și comunelor din județul Dolj
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 3 ăInventarul bunurilor care
aparțin domeniului public al municipiului Băilești” la Hotărârea
Guvernului nr. 965/2002 privind atestarea domeniului public al
județului Dolj, precum și al municipiilor, orașelor și comunelor
din județul Dolj, publicată în Monitorul Oficial al României,
Partea I, nr. 687 și 687 bis din 18 septembrie 2002, cu
modificările și completările ulterioare, se modifică după cum
urmează:
1. La poziția 23, rubrica ăCodul de clasificare” va avea
următorul cuprins: ă1.3.7.2”, rubrica ăElemente de identificare”
va avea următorul cuprins: ăL = 402 ml, S = 10.000 mp”, rubrica
ăAnul dobândirii sau, după caz, al dării în folosință” va avea
următorul cuprins: ă1999”, iar rubrica ăValoare de inventar” va
avea următorul cuprins: ă310.500”.

2. La poziția 29, rubrica ăCodul de clasificare” va avea
următorul cuprins: ă1.3.7.2”, rubrica ăElemente de identificare”
va avea următorul cuprins: ăL = 1.520 ml, S = 22.953 mp”,
rubrica ăAnul dobândirii sau, după caz, al dării în folosință” va
avea următorul cuprins: ă1999”, iar rubrica ăValoare de inventar”
va avea următorul cuprins: ă491.700”.
3. La poziția 34, rubrica ăCodul de clasificare” va avea
următorul cuprins: ă1.3.7.2”, rubrica ăElemente de identificare”
va avea următorul cuprins: ăL = 625 ml, S = 9.375 mp”, rubrica
ăAnul dobândirii sau, după caz, al dării în folosință” va avea
următorul cuprins: ă1999”, iar rubrica ăValoare de inventar” va
avea următorul cuprins: ă347.700”.

PRIM-MINISTRU

EMIL BOC
Contrasemnează:
p. Ministrul administrației și internelor,
Mihai Capră,
secretar de stat
București, 28 aprilie 2010.
Nr. 438.

16

MONITORUL OFICIAL AL ROMÂNIEI, PARTEA I, Nr. 323/17.V.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII ȘI DEZVOLTĂRII RURALE

ORDIN
privind modificarea și completarea Ordinului ministrului agriculturii, pădurilor și dezvoltării rurale
nr. 1.366/2005 pentru aprobarea Regulilor și normelor tehnice privind producerea în vederea
comercializării, controlul și certificarea calității și/sau comercializarea semințelor de legume
Văzând Referatul de aprobare nr. 80.013 din data de 11 mai 2010 al Direcției generale politici agricole,
în baza prevederilor art. 12 din Legea nr. 266/2002 privind producerea, prelucrarea, controlul și certificarea calității,
comercializarea semințelor și a materialului săditor, precum și înregistrarea soiurilor de plante, ale Directivei 2009/74/CE a Comisiei
din 26 iunie 2009 de modificare a directivelor 66/401/CEE, 66/402/CEE, 2002/55/CE și 2002/57/CE ale Consiliului în ce privește
denumirile botanice ale plantelor, denumirile științifice ale altor organisme, precum și a anumitor anexe la directivele 66/401/CEE,
66/402/CE și 2002/57/CE ca urmare a progreselor științifice și tehnice,
în temeiul prevederilor art. 7 alin. (5) din Hotărârea Guvernului nr. 25/2010 privind organizarea și funcționarea Ministerului
Agriculturii și Dezvoltării Rurale,
ministrul agriculturii și dezvoltării rurale emite următorul ordin:
Art. I. — Ordinul ministrului agriculturii, pădurilor și dezvoltării
rurale nr. 1.366/2005 pentru aprobarea Regulilor și normelor
tehnice privind producerea în vederea comercializării, controlul
și certificarea calității și/sau comercializarea semințelor de
legume, publicat în Monitorul Oficial al României, Partea I,
nr. 122 bis din 8 februarie 2006, cu modificările ulterioare, se
modifică și se completează după cum urmează:
1. La anexa nr. 2 punctul 3, după litera (b) se introduce o
nouă literă, litera (c), cu următorul cuprins:
ă(c) Alte standarde sau condiții aplicabile în cazul în care se
face trimitere la acestea în tabelul de la litera (a):
În cazul soiurilor de Zea mays (porumb dulce — tipuri
superdulci), capacitatea germinativă minimă cerută este redusă

la 80%. Eticheta oficială sau, după caz, eticheta furnizorului
include mențiunea «Capacitatea germinativă minimă 80%».”
2. La anexa nr. 3 punctul 1, literele (a) și (b) se modifică
și vor avea următorul cuprins:
ă(a) semințe de Phaseolus coccineus, Phaseolus vulgaris,
Pisum sativum și Vicia faba — 30 de tone;
(b) semințele cu mărimea de cel puțin cât a unui bob de grâu,
altele decât de Phaseolus coccineus, Phaseolus vulgaris, Pisum
sativum și Vicia faba — 20 de tone.”
Art. II. — Prezentul ordin se publică în Monitorul Oficial al
României, Partea I, și intră în vigoare la 30 iunie 2010.

Ministrul agriculturii și dezvoltării rurale,
Mihail Dumitru
București, 12 mai 2010.
Nr. 109.

RECTIFICĂRI
În anexa la Decretul nr. 138/1998 privind conferirea medaliei ăCrucea comemorativă a celui de-al doilea război
mondial, 1941—1945”, publicat în Monitorul Oficial al României, Partea I, nr. 170 și 170 bis din 30 aprilie 1998, se face
următoarea rectificare (care nu aparține Redacției ăMonitorul Oficial”, Partea I):
— în loc de: ăȚoi Grigore Ioan” se va citi: ăȚoi Grigore Ion”.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 323/17.V.2010 conține 16 pagini.

Prețul: 3,20 lei

&JUYDGY|443099]
ISSN 1453—4495

