Anul 178 (XXII) — Nr. 823

PARTEA I

LEGI, DECRETE, HOTĂRÂRI ȘI ALTE ACTE

Joi, 9 decembrie 2010

SUMAR

Nr.

Pagina
DECRETE

1.140. — Decret privind conferirea Semnului onorific
În Serviciul Patriei unor ofițeri din Serviciul de Informații
Externe ......................................................................
1.174. — Decret privind eliberarea din funcție a unui
judecător ....................................................................

2
2

1.175. — Decret privind eliberarea din funcție a unui
judecător ....................................................................

3

1.176. — Decret privind eliberarea din funcție a unui
judecător ....................................................................

3

1.177. — Decret privind acreditarea unui ambasador ..........

3

DECIZII ALE CURȚII CONSTITUȚIONALE
Decizia nr. 1.366 din 26 octombrie 2010 referitoare la excepția
de neconstituționalitate a dispozițiilor art. 215 alin. 1—3
din Codul penal și art. 3859 alin. 1 pct. 18 din Codul
de procedură penală ................................................

4–5

Decizia nr. 1.401 din 28 octombrie 2010 referitoare la excepția
de neconstituționalitate a dispozițiilor art. 2781 alin. 10
din Codul de procedură penală ..................................

6–7

Nr.

Pagina

Decizia nr. 1.402 din 2 noiembrie 2010 referitoare la excepția
de neconstituționalitate a dispozițiilor art. 197 alin. 1 și
4 cu referire la art. 300 alin. 1 și 2 din Codul de
procedură penală ......................................................

7–9

Decizia nr. 1.404 din 2 noiembrie 2010 referitoare la excepția
de neconstituționalitate a dispozițiilor art. 912 alin. 5
din Codul de procedură penală ..................................

9–10

Decizia nr. 1.405 din 2 noiembrie 2010 referitoare la excepția
de neconstituționalitate a dispozițiilor art. 160b și
art. 3002 din Codul de procedură penală ..................

11–12

Decizia nr. 1.408 din 2 noiembrie 2010 referitoare la excepția
de neconstituționalitate a dispozițiilor art. 2781 alin. 7
din Codul de procedură penală ..................................

12–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
844.

— Ordin al directorului general al Agenției Naționale
de Cadastru și Publicitate Imobiliară pentru aprobarea
Regulamentului privind înscrierea din oficiu în cartea
funciară după finalizarea lucrărilor de cadastru..........

14–15

2

MONITORUL OFICIAL AL ROMÂNIEI, PARTEA I, Nr. 823/9.XII.2010

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei
unor ofițeri din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4 alin. (1), ale
art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al României, cu modificările și
completările ulterioare,
având în vedere propunerile directorului Serviciului de Informații Externe,
Președintele României d e c r e t e a z ă:
Art. 1. — Pe data de 1 decembrie 2010 se conferă Semnul
onorific În Serviciul Patriei, pentru 15 ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 1* la prezentul
decret.
Art. 2. — Pe data de 1 decembrie 2010 se conferă Semnul
onorific În Serviciul Patriei, pentru 20 de ani de activitate în
domeniile apărării, ordinii publice și siguranței naționale, pentru

rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 2* la prezentul
decret.
Art. 3. — Pe data de 1 decembrie 2010 se conferă Semnul
onorific În Serviciul Patriei, pentru 25 de ani de activitate în
domeniile apărării, ordinii publice și siguranței naționale, pentru
rezultate meritorii în îndeplinirea atribuțiilor și în pregătirea
profesională, ofițerilor prevăzuți în anexa nr. 3* la prezentul
decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția
României,
republicată,
contrasemnăm acest decret.
PRIM-MINISTRU

EMIL BOC
București, 26 noiembrie 2010.
Nr. 1.140.
* Anexele nr. 1—3 conțin informații clasificate și urmează regimul Legii nr. 182/2002.

PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 971/2010,
Președintele României d e c r e t e a z ă:
Articol unic. — Doamna Ștefănescu Mariana Brândușa, judecător la Înalta
Curte de Casație și Justiție, se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.174.

MONITORUL OFICIAL AL ROMÂNIEI, PARTEA I, Nr. 823/9.XII.2010
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 972/2010,
Președintele României d e c r e t e a z ă:
Articol unic. — Domnul Crîșmaru Gabriel, judecător la Curtea de Apel Bacău,
se eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.175.
PREȘEDINTELE ROMÂNIEI

DECRET
privind eliberarea din funcție a unui judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 65 alin. (1) lit. b) și
alin. (2) din Legea nr. 303/2004 privind statutul judecătorilor și procurorilor,
republicată, cu modificările și completările ulterioare, precum și ale art. 35 lit. a) din
Legea nr. 317/2004 privind Consiliul Superior al Magistraturii, republicată, cu
modificările și completările ulterioare,
având în vedere Hotărârea Consiliului Superior al Magistraturii nr. 974/2010,
Președintele României d e c r e t e a z ă:
Articol unic. — Doamna Puticiu Floarea, judecător la Tribunalul Arad, se
eliberează din funcție ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 decembrie 2010.
Nr. 1.176.
PREȘEDINTELE ROMÂNIEI

DECRET
privind acreditarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Bogdan Tătaru-Cazaban se acreditează în calitatea
de ambasador extraordinar și plenipotențiar al României pe lângă Ordinul Suveran
Militar de Malta.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 6 decembrie 2010.
Nr. 1.177.

3

4

MONITORUL OFICIAL AL ROMÂNIEI, PARTEA I, Nr. 823/9.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.366
din 26 octombrie 2010

referitoare la excepția de neconstituționalitate a dispozițiilor art. 215 alin. 1—3
din Codul penal și art. 3859 alin. 1 pct. 18 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Afrodita Laura Tutunaru

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 215 alin. 1—3 din Codul penal și art. 3859
alin. 1 pct. 18 din Codul de procedură penală, excepție ridicată
de Daniel Olariu în Dosarul nr. 244/45/2009 al Curții de Apel
Iași — Secția penală și pentru cauze cu minori.
La apelul nominal lipsesc părțile, față de care procedura de
citare a fost legal îndeplinită.
La dosar autorul excepției a transmis concluzii scrise prin
care solicită admiterea acesteia.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 14 ianuarie 2010, pronunțată în Dosarul
nr. 244/45/2009, Curtea de Apel Iași — Secția penală și
pentru cauze cu minori a sesizat Curtea Constituțională cu
excepția de neconstituționalitate a prevederilor art. 215
alin. 1—3 din Codul penal și art. 3859 alin. 1 pct. 18 din
Codul de procedură penală, excepție ridicată de Daniel Olariu.
În motivarea excepției de neconstituționalitate autorul
acesteia susține că prevederile art. 215 alin. 1—3 din Codul
penal încalcă dispozițiile constituționale ale art. 11 referitoare la
Dreptul internaționale și dreptul intern și art. 20 referitoare la
Tratatele internaționale privind drepturile omului, prin raportare
la art. 1 din Protocolul nr. 4 adițional la Convenția pentru
apărarea drepturilor omului și a libertăților fundamentale
referitoare la Interzicerea privării de libertate pentru datorii,
precum și ale art. 45 referitoare la Libertatea economică și art.
135 alin. (2) lit. a) referitoare la economia României din
Constituție, deoarece se incriminează fapte ce țin de activitatea
comercială.

Dispozițiile art. 3859 alin. 1 pct. 18 din Codul de procedură
penală contravin prevederilor constituționale ale art. 21 alin. (3)
referitoare la dreptul la un proces echitabil și art. 24 alin. (1)
referitoare la garantarea dreptului la apărare, precum și celor
ale art. 6 paragraful 1 referitoare la dreptul la un proces echitabil
din Convenția pentru apărarea drepturilor omului și a libertăților
fundamentale, deoarece constatarea de fapt este un atribut ce
cade în sarcina exclusivă a instanței de fond, nefiind supusă
controlului instanței de recurs. Autorul mai arată că legiuitorul ar
fi trebuit să definească ce se înțelege prin ăeroarea gravă de
fapt”, în caz contrar aflându-ne în prezența arbitrarului,
inadmisibil într-un stat de drept.
Curtea de Apel Iași — Secția penală și pentru cauze cu
minori opinează că excepția de neconstituționalitate este
neîntemeiată, sens în care face trimitere la jurisprudența în
materie.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 215 alin. 1—3 din Codul penal — Înșelăciunea și
art. 3859 alin. 1 pct. 18 din Codul de procedură penală, cu
denumirea marginală Cazurile în care se poate face recurs, care
au următorul conținut:
— Art. 215 alin. 1—3 din Codul penal: ăInducerea în eroare
a unei persoane, prin prezentarea ca adevărată a unei fapte
mincinoase sau ca mincinoasă a unei fapte adevărate, în scopul
de a obține pentru sine sau pentru altul un folos material injust
și dacă s-a pricinuit o pagubă, se pedepsește cu închisoare de
la 6 luni la 12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu

MONITORUL OFICIAL AL ROMÂNIEI, PARTEA I, Nr. 823/9.XII.2010
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul de
infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.”;
— Art. 3859 alin. 1 pct. 18 din Codul de procedură penală:
ăHotărârile sunt supuse casării în următoarele cazuri:
[...]
18. când s-a comis o eroare gravă de fapt, având drept
consecință pronunțarea unei hotărâri greșite de achitare sau de
condamnare;”.
Examinând excepția de neconstituționalitate, Curtea
constată că dispozițiile legale criticate au mai fost supuse
controlului său, din perspectiva unor critici similare. Astfel, cu
prilejul pronunțării Deciziei nr. 566 din 27 octombrie 2005,
publicată în Monitorul Oficial al României, Partea I, nr. 982 din
4 noiembrie 2005, a respins ca neîntemeiată excepția de
neconstituționalitate a dispozițiilor art. 215 alin. 2 și 3 din Codul
penal, statuând că ăînșelăciunea, în oricare dintre variantele
sale, este o infracțiune contra patrimoniului, constând în
înșelarea încrederii participanților la raporturile juridice
patrimoniale, fapt absolut intolerabil în cadrul acestora. În toate
sistemele de drept înșelăciunea ori escrocheria este o faptă
incriminată și sever sancționată. Scopul acestei reglementări
este acela de a-i proteja pe cei ce își exercită cu bună-credință
drepturile și libertățile economice, comerciale, inclusiv pe cele
contractuale. Nu poate fi confundată infracțiunea de înșelăciune
cu neexecutarea unei obligații contractuale.
[...] Drept urmare, prin încriminarea ca infracțiune de
înșelăciune a faptei săvârșite prin folosire de nume sau calități
mincinoase ori de alte mijloace frauduloase, precum și a faptei
de inducere sau menținere în eroare a unei persoane cu prilejul
încheierii sau executării unui contract, săvârșită în așa fel încât,
fără această eroare, cel înșelat nu ar fi încheiat sau executat
contractul în condițiile stipulate, textul de lege criticat nu încalcă
prevederile art. 11 și 20 din Legea fundamentală, referitoare la

5

«dreptul internațional și dreptul intern», respectiv, la «tratatele
internaționale privind drepturile omului».
Cu privire la încălcarea dispozițiilor constituționale ale art. 45
referitoare la libertatea economică și ale art. 135 alin. (2) lit. a)
referitoare la asigurarea de către statul român a libertății
comerțului, este de observat că, astfel cum rezultă din chiar
conținutul textului criticat, elementul material al infracțiunii de
înșelăciune are drept premisă o acțiune și, respectiv, o omisiune,
care induce cocontractantul într-o eroare determinantă la
încheierea ori executarea actului. Dacă eroarea nu ar fi existat,
contractul nu s-ar fi încheiat sau executat în condițiile respective.
Prin urmare, nu poate fi confundată infracțiunea de înșelăciune
cu neexecutarea unei obligații contractuale. De aceea,
invocarea dispozițiilor constituționale menționate, precum și a
celor ale art. 1 din Protocolul adițional nr. 4 la Convenția pentru
apărarea drepturilor omului și a libertăților fundamentale,
privitoare la interzicerea privării de libertate pentru datorii, este
nepertinentă”.
Deoarece până în prezent nu au intervenit elemente noi, de
natură să determine schimbarea acestei jurisprudențe,
considerentele deciziei mai sus menționate își păstrează
valabilitatea și în cauza de față.
Cât privește excepția de neconstituționalitate a dispozițiilor
art. 3859 alin. 1 pct. 18 din Codul de procedură penală, Curtea
constată că, în realitate, autorul excepției este nemulțumit nu de
conținutul reglementării, ci de lipsa din conținut a anumitor
precizări care să permită judecătorului din recurs să cenzureze
constatările de fapt. Rezultă, așadar, că se critică o omisiune de
reglementare.
Curtea s-a mai pronunțat asupra unor excepții de
neconstituționalitate ce vizau omisiuni de reglementare care,
ipso facto, nu afectau în mod direct vreo normă constituțională,
statuând în mod constant că jurisdicția constituțională nu se
poate substitui legiuitorului pentru adăugarea unor noi prevederi
celor instituite și, de aceea, critica de neconstituționalitate cu un
atare obiect este inadmisibilă. Altminteri, un astfel de control ar
reprezenta o ingerință în sfera atribuțiilor Parlamentului, care,
potrivit art. 61 alin. (1) teza a doua din Constituție, este unica
autoritate legiuitoare a țării.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca neîntemeiată excepția de neconstituționalitate a dispozițiilor art. 215 alin. 1—3 din Codul penal, excepție
ridicată de Daniel Olariu în Dosarul nr. 244/45/2009 al Curții de Apel Iași — Secția penală și pentru cauze cu minori.
2. Respinge ca inadmisibilă excepția de neconstituționalitate a dispozițiilor art. 3859 alin. 1 pct. 18 din Codul de procedură
penală, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 823/9.XII.2010
CURTEA CONSTITUȚIONALĂ

D E C I Z I A Nr. 1.401
din 28 octombrie 2010

referitoare la excepția de neconstituționalitate a dispozițiilor art. 2781 alin. 10
din Codul de procedură penală
Augustin Zegrean
Aspazia Cojocaru
Acsinte Gaspar
Mircea Ștefan Minea
Ion Predescu
Puskás Valentin Zoltán
Marieta Safta

— președinte
— judecător
— judecător
— judecător
— judecător
— judecător
— prim-magistrat-asistent

Cu participarea reprezentantului Ministerului Public, procuror
Iuliana Nedelcu.
Pe rol se află soluționarea excepției de neconstituționalitate
a dispozițiilor art. 2781 alin. 10 din Codul de procedură penală,
excepție ridicată de Dumitru Drăgoi în Dosarul
nr. 5.025/314/2009 al Tribunalului Suceava — Secția penală.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate,
invocând și jurisprudența Curții Constituționale în materie.
C U R T E A,

având în vedere actele și lucrările dosarului, reține următoarele:
Prin Încheierea din 28 iunie 2010, pronunțată în Dosarul
nr. 5.025/314/2009, Tribunalul Suceava — Secția penală a
sesizat Curtea Constituțională cu excepția de
neconstituționalitate a dispozițiilor art. 2781 alin. 10 din
Codul de procedură penală, excepție ridicată de Dumitru
Drăgoi.
În motivarea excepției de neconstituționalitate autorul
acesteia susține că normele criticate creează o discriminare
între cetățeni, în sensul că acela care obține o soluție de
respingere a cererii sale poate face recurs împotriva soluției
primite, însă cetățeanul care are un dosar cu același obiect și
care obține o soluție de admitere a plângerii nu poate face
recurs, întrucât nu îi permite legea. Ambii aveau dreptul de a
formula plângere împotriva soluției de netrimitere în judecată,
însă numai cel care a obținut o soluție nefavorabilă poate face
recurs. Se încalcă astfel și prevederile art. 124 alin. (2) din
Constituție, întrucât condiționarea exercitării unei căi de atac
împotriva unei hotărâri în funcție de soluția de admitere sau de
respingere pronunțată de judecător contravine imparțialității și
egalității justiției. Sunt nesocotite, pentru aceleași motive, și
prevederile art. 21 alin. (3) din Constituție, precum și cele ale
art. 1 alin. (3) privind statul de drept, apreciindu-se, sub acest
aspect, că, în condițiile în care dreptul de a-ți exercita o cale de
atac, prin raportare directă la soluția ce urmează a fi adoptată,
este limitat în modul expus, este afectat însuși unul dintre
fundamentele statului de drept, respectiv garantarea drepturilor
individuale. Se conchide în sensul că dispozițiile art. 2781
alin. 10 din Codul de procedură penală sunt neconstituționale
sub aspectul sintagmei ălit. a) și b)”, care în mod necesar trebuie
înlăturate din textul de lege.
Tribunalul Suceava — Secția penală apreciază că excepția
de neconstituționalitate invocată în cauză este neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 10 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăHotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a făcut
plângerea, de persoana față de care s-a dispus neînceperea
urmăririi penale, scoaterea de sub urmărire penală sau
încetarea urmăririi penale, precum și de orice altă persoană ale
cărei interese legitime sunt vătămate.”
În susținerea neconstituționalității acestor prevederi de lege
autorul excepției invocă încălcarea dispozițiilor constituționale
ale art. 16 alin. (1) și (2) care consacră egalitatea cetățenilor în
fața legii, precum și principiul potrivit căruia nimeni nu este mai
presus de lege, ale art. 21 alin. (1), (2) și (3) privind accesul liber
la justiție și dreptul la un proces echitabil și ale art. 124 alin. (2)
referitoare la unicitatea, imparțialitatea și egalitatea justiției.
Examinând excepția de neconstituționalitate astfel cum a fost
formulată, se constată că prevederile art. 2781 alin. 10 din Codul
de procedură penală au mai fost supuse controlului instanței de
contencios constituțional, prin raportare la aceleași dispoziții din
Constituție și din Convenția pentru apărarea drepturilor omului
și a libertăților fundamentale invocate și în prezenta cauză și cu
motivări similare. Astfel, spre exemplu, prin Decizia nr. 13 din
10 ianuarie 2006, publicată în Monitorul Oficial al României,
Partea I, nr. 134 din 13 februarie 2006, Curtea a respins excepția
de neconstituționalitate a dispozițiilor de lege criticate pentru
motivele acolo arătate. Cu acel prilej Curtea a reținut că
ăstabilirea de către legiuitor, prin dispozițiile alin. 10 al art. 2781
din Codul de procedură penală, a regulii potrivit căreia sunt
susceptibile de recurs numai hotărârile instanței pronunțate
potrivit alin. 8 lit. a) și b) al art. 2781 din Codul de procedură
penală, iar nu și hotărârea pronunțată în temeiul alin. 8 lit. c) al
aceluiași articol, nu este de natură să aducă atingere dispozițiilor
constituționale invocate de autorul excepției. Aceasta întrucât, în
situația admiterii plângerii cu reținerea cauzei spre judecare,
dispozițiile privind judecarea în primă instanță și căile de atac

MONITORUL OFICIAL AL ROMÂNIEI, PARTEA I, Nr. 823/9.XII.2010
se aplică în mod corespunzător și, prin urmare, nu este restrâns
în niciun fel dreptul părții de a se adresa instanței, de a formula
apărări și de a se prevala de toate garanțiile ce caracterizează
un proces echitabil. Mai mult, după pronunțarea unei hotărâri de
către instanța de fond, care a reținut cauza pentru judecată în
primă instanță, se pot exercita căile de atac prevăzute de lege,

7

partea având posibilitatea să își exercite neîngrădită dreptul de
acces liber la justiție”.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 10 din Codul de procedură penală,
excepție ridicată de Dumitru Drăgoi în Dosarul nr. 5.025/314/2009 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 28 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Prim-magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 1.402
din 2 noiembrie 2010

referitoare la excepția de neconstituționalitate a dispozițiilor art. 197 alin. 1 și 4
cu referire la art. 300 alin. 1 și 2 din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 197 alin. 1 și 4 cu referire la art. 300 alin. 1 și
2 din Codul de procedură penală, excepție ridicată de Mihai
Ciobanu, Petrică Florea, Viorel Scheuleac și Vasile Sturzu în
Dosarul nr. 1.741/239/2008 al Judecătoriei Hârlău.
La apelul nominal lipsesc autorii excepției, față de care
procedura de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca inadmisibilă în
ceea ce privește dispozițiile art. 300 alin. 1 și 2 din Codul de
procedură penală, întrucât critica vizează modul de interpretare
și aplicare a prevederilor de lege atacate, respectiv ca
neîntemeiată cu privire la dispozițiile art. 197 alin. 1 și 4 din
același cod, invocând în acest sens jurisprudența în materie a
Curții Constituționale.

C U R T E A,

având în vedere actele și lucrările dosarului, reține următoarele:
Prin Încheierea din 27 ianuarie 2010, pronunțată în Dosarul
nr. 1.741/239/2008, Judecătoria Hârlău a sesizat Curtea
Constituțională cu excepția de neconstituționalitate a
dispozițiilor art. 197 alin. 1 și 4 cu referire la art. 300 alin. 1
și 2 din Codul de procedură penală.
Excepția a fost ridicată de Mihai Ciobanu, Petrică Florea,
Viorel Scheuleac și Vasile Sturzu cu ocazia soluționării unei
cauze penale.
În motivarea excepției de neconstituționalitate autorii
acesteia susțin că prevederile art. 197 alin. 1 și 4 din Codul de
procedură penală, care condiționează anularea actului de
procedură făcut cu încălcarea dispozițiilor legale ce
reglementează desfășurarea procesului penal de existența unei
vătămări ce nu poate fi înlăturată decât prin anularea acelui act,
încalcă obligația respectării Constituției, a supremației sale și a
legilor, egalitatea în drepturi, dreptul la un proces echitabil și
dreptul părților de a fi asistate de un avocat, ales sau numit din
oficiu. Consideră că normele care reglementează desfășurarea
procesului penal sunt de interes public și, ca atare, orice
încălcare a acestora ar trebui sancționată cu nulitate absolută,
condiționarea anulării actului fiind o derogare de la
obligativitatea respectării legii, obligativitate prevăzută de
Constituție. În ceea ce privește dispozițiile art. 300 alin. 1 și 2 din
Codul de procedură penală, autorii excepției nu invocă

8

MONITORUL OFICIAL AL ROMÂNIEI, PARTEA I, Nr. 823/9.XII.2010

încălcarea unor principii sau prevederi constituționale, ci arată
că instanța de judecată nu a respectat prevederile de lege
criticate, deoarece nu a verificat din oficiu, la prima înfățișare,
regularitatea actului de sesizare. Totodată, evidențiază faptul că
instanța a respins excepția neregularității actului de sesizare prin
încheiere, și nu printr-o hotărâre supusă unei căi de atac, cum
ar fi trebuit să prevadă în mod expres textul de lege criticat.
Judecătoria Hârlău nu și-a exprimat opinia cu privire la
temeinicia excepției de neconstituționalitate.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 197 alin. 1 și 4 cu referire la art. 300 alin. 1 și 2
din Codul de procedură penală, având următorul cuprins:
— Art.197 alin. 1 și 4: ăÎncălcările dispozițiilor legale care
reglementează desfășurarea procesului penal atrag nulitatea
actului, numai atunci când s-a adus o vătămare care nu poate fi
înlăturată decât prin anularea acelui act. [...]
Încălcarea oricărei alte dispoziții legale decât cele prevăzute
în alin. 2 atrage nulitatea actului în condițiile alin. 1, numai dacă
a fost invocată în cursul efectuării actului când partea este
prezentă sau la primul termen de judecată cu procedura
completă când partea a lipsit la efectuarea actului. Instanța ia în
considerare din oficiu încălcările, în orice stare a procesului,
dacă anularea actului este necesară pentru aflarea adevărului și
justa soluționare a cauzei.”;
— Art. 300 alin. 1 și 2: ăInstanța este datoare să verifice din
oficiu, la prima înfățișare, regularitatea actului de sesizare.
În cazul când se constată că sesizarea nu este făcută potrivit
legii, iar neregularitatea nu poate fi înlăturată de îndată și nici
prin acordarea unui termen în acest scop, dosarul se restituie
organului care a întocmit actul de sesizare, în vederea refacerii
acestuia.”
În susținerea neconstituționalității acestor prevederi de lege
autorii excepției invocă încălcarea dispozițiilor constituționale ale
art. 1 alin. (5) privind obligația respectării Constituției, a
supremației sale și a legilor, ale art. 16 alin. (1) referitoare la
egalitatea în drepturi, ale art. 21 alin. (3) privind dreptul la un
proces echitabil și ale art. 24 alin. (2) referitoare la dreptul
părților de a fi asistate de un avocat, ales sau numit din oficiu,
precum și a prevederilor art. 6 privind dreptul la un proces
echitabil din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată următoarele:
I. Autorii excepției nu formulează veritabile critici de
neconstituționalitate cu privire la dispozițiile art. 300 alin. 1 și 2
din Codul de procedură penală, ci sunt nemulțumiți, în realitate,

de modul de interpretare și aplicare de către organele de
urmărire penală și instanța de judecată a respectivelor prevederi
de lege. Or, sub acest aspect, Curtea a statuat în repetate
rânduri că nu este competentă să se pronunțe cu privire la
aspecte de aplicare a legii, acestea urmând a fi soluționate de
către instanța de judecată. Atât interpretarea conținutului unor
norme juridice, ca fază indispensabilă procesului de aplicare a
legii la situațiile de fapt deduse judecății, cât și, în speță,
aprecierea legalității activității desfășurate de organele de
urmărire penală sunt de competența exclusivă a instanțelor
judecătorești. Curtea reține că a răspunde criticilor autorilor
excepției în această situație ar însemna o ingerință a Curții
Constituționale în activitatea de judecată, ceea ce ar contraveni
prevederilor art. 126 din Constituție, potrivit cărora justiția se
realizează prin Înalta Curte de Casație și Justiție și prin celelalte
instanțe judecătorești stabilite de lege.
Prin urmare, excepția de neconstituționalitate a dispozițiilor
art. 300 alin. 1 și 2 din Codul de procedură penală va fi respinsă
ca inadmisibilă.
II. În ceea ce privește critica de neconstituționalitate a
art. 197 alin. 1 și 4 din Codul de procedură penală, aceste
prevederi de lege au mai fost supuse controlului de
constituționalitate prin raportare la aceleași dispoziții din
Constituție, invocate și în prezenta cauză, și față de critici
identice. În acest sens este Decizia nr. 113 din 24 februarie
2005, publicată în Monitorul Oficial al României, Partea I, nr. 215
din 14 martie 2005, prin care Curtea a reținut că nulitatea
reprezintă o sancțiune procedurală extremă, care intervine
numai atunci când alte remedii nu sunt posibile. Cum însă nu
orice încălcare a unei norme procedurale provoacă o vătămare
care să nu poată fi reparată decât prin anularea actului,
legiuitorul, în art. 197 alin. 1 din Codul de procedură penală, a
instituit regula potrivit căreia nulitatea actului făcut cu încălcarea
dispozițiilor legale care reglementează desfășurarea procesului
penal intervine numai atunci când s-a adus o vătămare ce nu
poate fi înlăturată în alt mod. Această reglementare reflectă
preocuparea legiuitorului de a salva actele procedurale care,
deși inițial nu au respectat formele procedurale, își pot atinge
scopul, prin completarea sau refacerea lor. Nimic nu împiedică
persoana interesată ca, în ipoteza în care există o vătămare ce
nu poate fi înlăturată, să invoce și să dovedească vătămarea
pretinsă.
Așa fiind, normele criticate nu aduc atingere prevederilor
constituționale referitoare la egalitatea cetățenilor în fața legii și
la dreptul părților la un proces echitabil, deoarece, pe de o parte,
acestea sunt aplicabile în egală măsură tuturor celor cărora li
s-a produs o vătămare în drepturile lor procesuale prin
încălcarea dispozițiilor legale care reglementează desfășurarea
procesului penal, asigurându-se astfel dreptul părților la un
proces echitabil, iar pe de altă parte, condiționarea anulării
actului de procedură care nu îndeplinește condițiile prevăzute
de lege de existența unei vătămări ce nu poate fi înlăturată în alt
mod nu are semnificația unei sustrageri a acestuia de la
aplicarea sancțiunilor legale sau a unei ăderogări” de la
obligativitatea respectării legii, așa cum neîntemeiat susține
autorul excepției.
Întrucât nu au apărut elemente noi, de natură a determina
schimbarea jurisprudenței Curții, atât soluția, cât și
considerentele deciziei menționate își păstrează valabilitatea și
în cauza de față.
Pentru aceleași motive, dispozițiile art. 197 alin. 1 și 4 din
Codul de procedură penală nu aduc nicio atingere prevederilor
art. 1 alin. (5) din Constituție și nici celor ale art. 6 din Convenția
pentru apărarea drepturilor omului și a libertăților fundamentale.

MONITORUL OFICIAL AL ROMÂNIEI, PARTEA I, Nr. 823/9.XII.2010

9

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 300 alin. 1 și 2 din Codul de procedură
penală, excepție ridicată de Mihai Ciobanu, Petrică Florea, Viorel Scheuleac și Vasile Sturzu în Dosarul nr. 1.741/239/2008 al
Judecătoriei Hârlău.
II. Respinge ca neîntemeiată excepția de neconstituționalitate a dispozițiilor art. 197 alin. 1 și 4 din Codul de procedură
penală, excepție ridicată de aceiași autori în același dosar.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.404
din 2 noiembrie 2010

referitoare la excepția de neconstituționalitate a dispozițiilor art. 912 alin. 5
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 912 alin. 5 din Codul de procedură penală,
excepție ridicată de Pethe Zoltan în Dosarul nr. 677/320/2009
al Judecătoriei Târgu Mureș și de Petru-Gheorghe Pușcaș în
Dosarul nr. 13.938/271/2009 al Judecătoriei Oradea — Secția
penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 471D/2010 și nr. 548D/2010 au obiect
identic, pune în discuție, din oficiu, problema conexării cauzelor.
Reprezentantul Ministerului Public nu se opune conexării
cauzelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 548D/2010 la Dosarul
nr. 471D/2010, care este primul înregistrat.
Cauza este în stare de judecată.

Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin Încheierea din 19 ianuarie 2010, pronunțată în Dosarul
nr. 677/320/2009, Judecătoria Târgu Mureș a sesizat Curtea
Constituțională cu excepția de neconstituționalitate a
dispozițiilor art. 912 alin. 5 din Codul de procedură penală.
Excepția a fost ridicată de Pethe Zoltan cu ocazia soluționării
unei cauze penale.
Prin Încheierea din 18 februarie 2010, pronunțată în Dosarul
nr. 13.938/271/2009, Judecătoria Oradea — Secția penală a
sesizat Curtea Constituțională cu excepția de
neconstituționalitate a dispozițiilor art. 912 alin. 5 din Codul
de procedură penală.
Excepția a fost ridicată de Petru-Gheorghe Pușcaș cu ocazia
soluționării unei cauze penale.
În motivarea excepției de neconstituționalitate autorii
acesteia susțin că prevederile art. 912 alin. 5 din Codul de
procedură penală încalcă dreptul la un proces echitabil,
inviolabilitatea libertății individuale și a siguranței persoanei,
dreptul la apărare și dreptul la respectarea și ocrotirea vieții
intime, familiale și private, deoarece permit întocmirea unor noi
dosare penale având ca obiect infracțiuni pentru care organele
de urmărire penală nu au nici cel mai mic indiciu. Astfel, nu de
puține ori, organele de urmărire penală au solicitat autorizație
de interceptare într-un anumit dosar pentru o faptă determinată,
iar ulterior au procedat la interceptarea convorbirilor persoanelor

10

MONITORUL OFICIAL AL ROMÂNIEI, PARTEA I, Nr. 823/9.XII.2010

inițial vizate sau chiar și a altor persoane pentru o perioadă
nedeterminată de timp ori pentru alte fapte.
Judecătoria Târgu Mureș și Judecătoria Oradea — Secția
penală apreciază că excepția de neconstituționalitate este
neîntemeiată, întrucât prevederile de lege criticate nu aduc nicio
atingere dispozițiilor din Constituție invocate.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 912 alin. 5 din Codul de procedură penală,
introduse prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăConvorbirile sau comunicările interceptate și înregistrate pot fi
folosite și în altă cauză penală dacă din cuprinsul acestora
rezultă date sau informații concludente și utile privitoare la
pregătirea sau săvârșirea unei alte infracțiuni dintre cele
prevăzute la art. 911 alin. 1 și 2.”
În susținerea neconstituționalității acestor prevederi de lege
autorii excepției invocă încălcarea dispozițiilor constituționale ale
art. 21 alin. (3) privind dreptul la un proces echitabil, ale art. 23
alin. (1) referitoare la inviolabilitatea libertății individuale și a

siguranței persoanei, ale art. 24 alin. (1) privind garantarea
dreptului la apărare și ale art. 26 referitoare la respectarea și
ocrotirea vieții intime, familiale și private, precum și a
prevederilor art. 6 paragraful 1 referitoare la dreptul la un proces
echitabil și ale art. 8 privind dreptul la respectarea vieții private
și de familie din Convenția pentru apărarea drepturilor omului și
a libertăților fundamentale.
Examinând excepția de neconstituționalitate, Curtea
constată că prevederile art. 912 alin. 5 din Codul de procedură
penală au mai fost supuse controlului instanței de contencios
constituțional, prin raportare la aceleași dispoziții constituționale,
invocate și în prezenta cauză, și cu motivări similare. Astfel, de
exemplu, prin Decizia nr. 709 din 17 iunie 2008, publicată în
Monitorul Oficial al României, Partea I, nr. 570 din 29 iulie 2008,
Curtea, respingând excepția de neconstituționalitate, a reținut
că dispozițiile de lege criticate, ca de altfel întreaga secțiune din
Codul de procedură penală referitoare la interceptările și
înregistrările audio sau video, prevăd suficiente garanții, prin
reglementarea în detaliu a justificării emiterii autorizației, a
condițiilor și a modalităților de efectuare a înregistrărilor, a
instituirii unor limite cu privire la durata măsurii, a consemnării și
certificării autenticității convorbirilor înregistrate, a redării
integrale a acestora, a definirii persoanelor care sunt supuse
interceptării, iar eventuala nerespectare a acestor reglementări
nu constituie o problemă de constituționalitate, ci una de
aplicare, ceea ce însă excedează competenței Curții
Constituționale. Așa fiind, examinarea și soluționarea acestor
aspecte sunt de competența exclusivă a instanței de judecată
învestite cu soluționarea procesului penal.
În același sens este și Decizia nr. 171 din 2 martie 2010,
publicată în Monitorul Oficial al României, Partea I, nr. 167 din
16 martie 2010.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și motivarea
deciziilor menționate își păstrează valabilitatea și în prezenta
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 912 alin. 5 din Codul de procedură penală,
excepție ridicată de Pethe Zoltan în Dosarul nr. 677/320/2009 al Judecătoriei Târgu Mureș și de Petru-Gheorghe Pușcaș în Dosarul
nr. 13.938/271/2009 al Judecătoriei Oradea — Secția penală.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 823/9.XII.2010

11

CURTEA CONSTITUȚIONALĂ

D E C I Z I A Nr. 1.405
din 2 noiembrie 2010

referitoare la excepția de neconstituționalitate a dispozițiilor art. 160b și art. 3002
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 160b și art. 3002 din Codul de procedură
penală, excepție ridicată de Lucian-Ciprian Făgăraș în Dosarul
nr. 5.751/190/2008 al Judecătoriei Bistrița — Secția penală.
La apelul nominal lipsesc părțile, față de care procedura de
citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 18 ianuarie 2010, pronunțată în Dosarul
nr. 5.751/190/2008, Judecătoria Bistrița — Secția penală a
sesizat Curtea Constituțională cu excepția de
neconstituționalitate a dispozițiilor art. 160b și art. 3002 din
Codul de procedură penală.
Excepția a fost ridicată de Lucian-Ciprian Făgăraș cu ocazia
soluționării unei cauze penale.
În motivarea excepției de neconstituționalitate autorul
acesteia susține că prevederile art. 160b și art. 3002 din Codul
de procedură penală încalcă egalitatea în drepturi și dreptul la
un proces echitabil, precum și condițiile și limitele restrângerii
exercițiului unor drepturi sau libertăți, întrucât permit depășirea
termenului rezonabil al menținerii arestului preventiv, deși nu
mai subzistă niciun temei legal. Consideră că dispozițiile de lege
criticate contravin și art. 62 din Codul de procedură penală.
Judecătoria Bistrița — Secția penală apreciază că
excepția de neconstituționalitate este neîntemeiată.

Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 160b și art. 3002 din Codul de procedură penală,
având următorul cuprins:
— Art. 160b: ăÎn cursul judecății, instanța verifică periodic, dar
nu mai târziu de 60 de zile, legalitatea și temeinicia arestării
preventive.
Dacă instanța constată că arestarea preventivă este nelegală
sau că temeiurile care au determinat arestarea preventivă au
încetat sau nu există temeiuri noi care să justifice privarea de
libertate, dispune, prin încheiere motivată, revocarea arestării
preventive și punerea de îndată în libertate a inculpatului.
Când instanța constată că temeiurile care au determinat
arestarea impun în continuare privarea de libertate sau că există
temeiuri noi care justifică privarea de libertate, instanța dispune,
prin încheiere motivată, menținerea arestării preventive.
Încheierea poate fi atacată cu recurs, prevederile art. 160a
alin. 2 aplicându-se în mod corespunzător.”;
— Art. 3002: ăÎn cauzele în care inculpatul este arestat,
instanța legal sesizată este datoare să verifice, în cursul
judecății, legalitatea și temeinicia arestării preventive, procedând
potrivit art. 160b.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 16 referitoare la egalitatea în drepturi, ale art. 21 alin. (3)
privind dreptul la un proces echitabil și ale art. 53 referitoare la
condițiile și limitele restrângerii exercițiului unor drepturi sau
libertăți, precum și ale art. 20 alin. (2) referitoare la tratatele

12

MONITORUL OFICIAL AL ROMÂNIEI, PARTEA I, Nr. 823/9.XII.2010

internaționale privind drepturile omului, raportate la prevederile
art. 6 referitoare la dreptul la un proces echitabil din Convenția
pentru apărarea drepturilor omului și a libertăților fundamentale.
Examinând excepția de neconstituționalitate, Curtea
constată că prevederile art. 160b și art. 3002 din Codul de
procedură penală au mai fost supuse controlului de
constituționalitate, prin raportare la aceleași dispoziții din
Constituție invocate și în prezenta cauză și față de critici
similare. În acest sens este Decizia nr. 38 din 11 ianuarie 2007,
publicată în Monitorul Oficial al României, Partea I, nr. 88 din
5 februarie 2007, prin care Curtea a reținut că, în ceea ce
privește pretinsa încălcare a dispozițiilor art. 21 alin. (3) din
Constituție, această critică este neîntemeiată, deoarece
instituirea în sarcina instanței de judecată a obligației de a
verifica periodic legalitatea și temeinicia măsurii arestării
preventive constituie, dimpotrivă, o garanție pentru respectarea
dreptului părților la un proces echitabil. Împrejurarea că

prevederile legale criticate nu stabilesc un termen maxim de
arestare, cum este cel de 180 de zile în cursul urmăririi penale
ori cel dispus de art. 140 alin. 2 din Codul de procedură penală
referitor la încetarea de drept a măsurii arestării preventive când,
înainte de pronunțarea unei hotărâri de condamnare în primă
instanță, durata arestării a atins jumătatea maximului prevăzut
de lege pentru infracțiunea care face obiectul învinuirii, nu este
de natură a aduce atingere dreptului la soluționarea cauzei
într-un termen rezonabil, neexistând identitate instituțională între
măsura privativă de libertate și soluționarea cauzei.
În același sens este și Decizia nr. 946 din 25 iunie 2009,
publicată în Monitorul Oficial al României, Partea I, nr. 563 din
13 august 2009.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziilor menționate își păstrează valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 160b și art. 3002 din Codul de procedură
penală, excepție ridicată de Lucian-Ciprian Făgăraș în Dosarul nr. 5.751/190/2008 al Judecătoriei Bistrița — Secția penală.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

CURTEA CONSTITUȚIONALĂ

D E C I Z I A Nr. 1.408
din 2 noiembrie 2010

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Oana Cristina Puică

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 2781 alin. 7 din Codul de procedură penală,
excepție ridicată de Marin Frunză în dosarele nr. 1.341/44/2009
și nr. 1.245/44/2009 ale Curții de Apel Galați — Secția penală.
La apelul nominal lipsesc părțile, față de care procedura de
citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 589D/2010 și nr. 1.042D/2010 au obiect
identic, pune în discuție, din oficiu, problema conexării cauzelor.

MONITORUL OFICIAL AL ROMÂNIEI, PARTEA I, Nr. 823/9.XII.2010
Reprezentantul Ministerului Public nu se opune conexării
dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 1.042D/2010 la Dosarul
nr. 589D/2010, care este primul înregistrat.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, reține următoarele:
Prin încheierile din 15 ianuarie și 5 februarie 2010,
pronunțate în dosarele nr. 1.341/44/2009 și nr. 1.245/44/2009,
Curtea de Apel Galați –— Secția penală a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 din Codul de procedură penală.
Excepția a fost ridicată de Marin Frunză cu ocazia soluționării
plângerii împotriva unor acte ale procurorului de netrimitere în
judecată.
În motivarea excepției de neconstituționalitate autorul
acesteia susține că prevederile art. 2781 alin. 7 din Codul de
procedură penală, întrucât judecătorul verifică rezoluția sau
ordonanța atacată doar pe baza lucrărilor și a materialului din
dosarul cauzei și a oricăror înscrisuri noi prezentate, încalcă
egalitatea în drepturi, accesul liber la justiție, dreptul la un proces
echitabil, dreptul la un recurs efectiv, prezumția de nevinovăție,
dreptul la apărare, dreptul la informație, dreptul de petiționare,
dreptul persoanei vătămate de o autoritate publică, precum și
condițiile și limitele restrângerii exercițiului unor drepturi sau al
unor libertăți.
Curtea de Apel Galați — Secția penală apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
modificate prin Legea nr. 356/2006 pentru modificarea și
completarea Codului de procedură penală, precum și pentru
modificarea altor legi, publicată în Monitorul Oficial al României,
Partea I, nr. 677 din 7 august 2006, având următorul cuprins:
ăJudecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din dosarul
cauzei și a oricăror înscrisuri noi prezentate.”
În susținerea neconstituționalității acestor prevederi de lege,
autorul excepției invocă încălcarea dispozițiilor constituționale
ale art. 1 referitoare la statul român, ale art. 4 privind unitatea
poporului și egalitatea între cetățeni, ale art. 15 referitoare la
universalitatea
drepturilor,
libertăților
și
îndatoririlor
fundamentale, ale art. 16 privind egalitatea în drepturi, ale art. 21

13

referitoare la accesul liber la justiție, ale art. 24 privind dreptul la
apărare, ale art. 31 referitoare la dreptul la informație, ale art. 51
privind dreptul de petiționare, ale art. 52 referitoare la dreptul
persoanei vătămate de o autoritate publică, ale art. 53 cu privire
la restrângerea exercițiului unor drepturi sau al unor libertăți, ale
art. 124 privind înfăptuirea justiției, ale art. 126 referitoare la
instanțele judecătorești și ale art. 148 privind integrarea în
Uniunea Europeană, precum și ale art. 11 cu privire la dreptul
internațional și dreptul intern și ale art. 20 referitoare la tratatele
internaționale privind drepturile omului, raportate la prevederile
art. 1 referitoare la obligația de a respecta drepturile omului, ale
art. 6 privind dreptul la un proces echitabil, ale art. 13 referitoare
la dreptul la un recurs efectiv, ale art. 14 privind interzicerea
discriminării și ale art. 17 referitoare la interzicerea abuzului de
drept din Convenția pentru apărarea drepturilor omului și a
libertăților fundamentale, respectiv raportate la dispozițiile art. 1
privind egalitatea în drepturi, ale art. 2 referitoare la interzicerea
discriminării, ale art. 6 cu privire la dreptul oricărei persoane de
a-i fi recunoscută calitatea de subiect de drept, ale art. 7
referitoare la egalitatea în fața legii, ale art. 8 instituind dreptul
la un recurs efectiv, ale art. 10 privind dreptul la un proces
echitabil, ale art. 11 referitoare la prezumția de nevinovăție și
ale art. 30 cu privire la interzicerea abuzului de drept din
Declarația Universală a Drepturilor Omului.
Examinând excepția de neconstituționalitate, Curtea
constată că dispozițiile art. 2781 alin. 7 din Codul de procedură
penală au mai fost supuse controlului instanței de contencios
constituțional, prin raportare la aceleași prevederi din Constituție
și din actele normative internaționale invocate și în prezenta
cauză și față de critici similare. Astfel, prin Decizia nr. 770 din
1 iulie 2008, publicată în Monitorul Oficial al României, Partea I,
nr. 562 din 25 iulie 2008, Curtea a respins ca neîntemeiată
excepția de neconstituționalitate a dispozițiilor art. 2781 alin. 7
din Codul de procedură penală, reținând că limitarea mijloacelor
de probă care pot fi administrate la judecarea plângerii împotriva
rezoluțiilor sau ordonanțelor procurorului de netrimitere în
judecată este justificată avându-se în vedere natura juridică a
acestei plângeri, care nu vizează judecarea propriu-zisă a
cauzei penale, ci constituie un mijloc procedural prin care se
realizează un examen al rezoluției sau al ordonanței
procurorului, atacate sub aspectul legalității acesteia. Ca
urmare, este firesc ca, în vederea soluționării plângerii, instanța
să verifice, pe baza lucrărilor și a materialului existente în
dosarul cauzei, care au fost avute în vedere de procuror la
emiterea ordonanței sau a rezoluției de netrimitere în judecată
atacate, dacă această soluție a fost sau nu dispusă cu
respectarea dispozițiilor legale. Cu aceeași ocazie, Curtea a
statuat că dispozițiile art. 2781 alin. 7 din Codul de procedură
penală nu încalcă dreptul la un proces echitabil, astfel cum este
acesta consfințit de prevederile constituționale și de
reglementările internaționale, petentul având deplina libertate
de a demonstra în fața instanței de judecată nelegalitatea actului
atacat, în raport cu lucrările și materialul din dosarul cauzei,
precum și posibilitatea prezentării unor probe suplimentare față
de cele deja administrate, respectiv ăînscrisuri noi”.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.
Astfel, pentru motivele arătate, prevederile de lege criticate
sunt în concordanță și cu celelalte dispoziții din Legea
fundamentală și din actele normative internaționale invocate de
autorul excepției.
Referitor la pretinsa încălcare a art. 53 din Constituție, aceste
prevederi sunt aplicabile numai în ipoteza în care există o
restrângere a exercitării drepturilor și libertăților fundamentale
ale cetățenilor, restrângere care nu poate fi însă reținută.

14

MONITORUL OFICIAL AL ROMÂNIEI, PARTEA I, Nr. 823/9.XII.2010

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 2781 alin. 7 din Codul de procedură penală,
excepție ridicată de Marin Frunză în dosarele nr. 1.341/44/2009 și nr. 1.245/44/2009 ale Curții de Apel Galați — Secția penală.
Definitivă și general obligatorie.
Pronunțată în ședința publică din data de 2 noiembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR
AGENȚIA NAȚIONALĂ DE CADASTRU ȘI PUBLICITATE IMOBILIARĂ

ORDIN
pentru aprobarea Regulamentului privind înscrierea din oficiu
în cartea funciară după finalizarea lucrărilor de cadastru
Având în vedere prevederile art. 112 și 113 din Legea cadastrului și a
publicității imobiliare nr. 7/1996, republicată, cu modificările și completările
ulterioare,
în temeiul art. 112 alin. (3) din Legea nr. 7/1996, republicată, cu modificările
și completările ulterioare, coroborat cu art. 9 alin. (5) din Hotărârea Guvernului
nr. 1.210/2004 privind organizarea și funcționarea Agenției Naționale de Cadastru
și Publicitate Imobiliară, republicată, cu modificările ulterioare,
directorul general al Agenției Naționale de Cadastru și Publicitate
Imobiliară emite prezentul ordin.
Art. 1. — Se aprobă Regulamentul privind înscrierea din oficiu în cartea
funciară după finalizarea lucrărilor de cadastru, prevăzut în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial al României, Partea I.
Directorul general al Agenției Naționale de Cadastru și Publicitate Imobiliară,
Mihai Busuioc
București, 30 noiembrie 2010.
Nr. 844.
ANEXĂ

REGULAMENT

privind înscrierea din oficiu în cartea funciară după finalizarea lucrărilor de cadastru
Art. 1. — În baza art. 112 alin. (3) din Legea cadastrului și a
publicității imobiliare nr. 7/1996, republicată, cu modificările și
completările ulterioare, denumită în continuare Lege, înscrierea
în cartea funciară se face din oficiu, după finalizarea lucrărilor de
cadastru pentru fiecare sector cadastral și după expirarea
termenului de soluționare a contestațiilor.
Art. 2. — (1) Documentele tehnice pentru fiecare sector
cadastral se afișează, prin grija oficiului de cadastru și publicitate
imobiliară, denumit în continuare oficiul teritorial, la primăria
unității administrativ-teritoriale în cauză. În termen de 30 de zile
de la afișare, titularii sarcinilor înscrise în registrele de

transcripțiuni și inscripțiuni urmează a solicita reînnoirea
înscrierii acestor sarcini în cărțile funciare, prin formularea de
contestații care au ca obiect rectificarea registrului cadastral.
(2) Cărțile funciare noi se deschid în format electronic și au
la bază informațiile din registrul cadastral al imobilelor, care sunt
preluate inclusiv din vechile cărți funciare, cărțile funciare
deschise în perioada în care s-au desfășurat aceste lucrări și
registrele de transcripțiuni și inscripțiuni, acolo unde acestea
există.
Art. 3. — (1) Toate contestațiile privitoare la același imobil se
soluționează printr-o singură încheiere de carte funciară, cu

MONITORUL OFICIAL AL ROMÂNIEI, PARTEA I, Nr. 823/9.XII.2010
respectarea termenului prevăzut de Lege de la înregistrarea
primei contestații.
(2) După finalizarea perioadei de soluționare a contestațiilor,
în conformitate cu art. 112 alin. (2) din Lege, înscrierea în cartea
funciară se dispune prin încheiere, în baza:
a) registrului cadastral al imobilelor și a actelor juridice
cuprinse în acesta;
b) planului cadastral recepționat.
Art. 4. — Fiecărui imobil care poate fi înscris în cartea
funciară i se atribuie din registrul general de intrare câte un
număr de înregistrare.
Art. 5. — Pentru imobilele ai căror proprietari nu sunt
identificați, dar există posesori, înscrierea posesiei în cartea
funciară se efectuează în condițiile art. 111 alin. (1) din Lege.
Art. 6. — (1) Imobilele ai căror proprietari/posesori nu au fost
identificați se înscriu în cărțile funciare cu mențiunea ăproprietar
neidentificat”.
(2) În aceste cărți funciare nu se pot efectua înscrieri până la
intabularea dreptului de proprietate, în condițiile art. 111 alin. (2)
din Lege.
(3) Dacă se constată diferențe între suprafețele înscrise în
actele de proprietate sau evidențele de publicitate imobiliară și
situația reală rezultată din măsurătorile executate ca urmare a
lucrărilor privind introducerea lucrărilor de cadastru, se au în
vedere suprafețele care corespund situației reale, dovedite prin
aceste lucrări.
(4) Cărțile funciare noi se întocmesc în conformitate cu
informațiile registrului cadastral al proprietarilor, definitivat în
urma soluționării contestațiilor.
(5) Fiecare imobil se înscrie în câte o carte funciară.
(6) Biroul teritorial emite pentru fiecare imobil o încheiere de
carte funciară și un extras de carte funciară pentru informare,
având anexat un extras din planul cadastral. Acestea se
comunică persoanelor interesate, potrivit mențiunilor din cartea
funciară cu privire la imobilul în cauză.
Art. 7. — Înscrierea în cărțile funciare electronice cuprinde:
a) ziua, luna, anul și numărul de înregistrare sub care se face
înscrierea;
b) poziția din registrul cadastral al imobilelor și înscrisurile
menționate în acesta;
c) arătarea dreptului și a modalităților lui sau a faptului juridic
ce se înscrie;
d) titularul dreptului sau al faptului înscris, respectiv
mențiunea ăproprietar neidentificat”;
e) cota de proprietate;
f) prețul.

15

Art. 8. — Încheierea de carte funciară, emisă ca urmare a
deschiderii noilor cărți funciare, cuprinde:
a) arătarea instituției emitente;
b) înscrisul pe care se întemeiază cererea — registrul
cadastral al proprietarilor, precum și poziția la care este
individualizat imobilul;
c) felul înscrierii: intabulare, înscriere provizorie, înscrierea
posesiei sau notare;
d) determinarea exactă a dreptului sau a faptului ce se cere
a fi înscris;
e) modalitățile drepturilor înscrise;
f) cota-parte din întreg, după caz;
g) unitatea administrativ-teritorială în care se află situat
imobilul;
h) numărul cadastral actual;
i) numărul de carte funciară;
j) persoanele în folosul și cele împotriva cărora se efectuează
înscrierea;
k) persoanele cărora urmează să li se comunice încheierea;
l) sarcini, dacă este cazul;
m) temeiul juridic;
n) calea de atac, termenul în care se poate exercita aceasta
și instituția la care se depune;
o) semnătura registratorului și a asistentului-registrator.
Art. 9. — (1) În urma finalizării lucrărilor de cadastru, planul
cadastral este unicul suport grafic valabil în vederea înscrierilor
în cartea funciară.
(2) Registrele de transcripțiuni și inscripțiuni, cărțile funciare
deschise la cerere, precum și orice alte evidențe de cadastru și
publicitate imobiliară se înlocuiesc, pentru sectoarele cadastrale
în care se deschid cărți funciare din oficiu, cu planul cadastral și
noile cărți funciare. Vechile evidențe se păstrează în arhiva
biroului teritorial și pot fi consultate pentru istoric.
(3) Identificarea și numerotarea imobilelor cuprinse în actele
de proprietate, evidențele de publicitate imobiliară și planurile
anterioare realizării cadastrului și deschiderii noilor cărți funciare
își pierd valabilitatea.
Art. 10. — Oficiul teritorial transmite cu titlu gratuit
reprezentanților autorităților administrației publice locale un
exemplar din planurile și registrele cadastrale care stau la baza
deschiderii cărților funciare din oficiu.
Art. 11. — Directorul general al Agenției Naționale de
Cadastru și Publicitate Imobiliară poate emite instrucțiuni cu
privire la procedura care face obiectul prezentului regulament.

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 823/9.XII.2010 conține 16 pagini.

Prețul: 3,20 lei

&JUYDGY|448094]
ISSN 1453—4495

