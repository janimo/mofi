Anul 178 (XXII) — Nr. 822

PARTEA I

Joi, 9 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 1.353 din 19 octombrie 2010 referitoare la excepția
de neconstituționalitate a prevederilor art. 19 alin. (3)
din Ordonanța Guvernului nr. 2/2001 privind regimul
juridic al contravențiilor ..............................................

2–3

Decizia nr. 1.359 din 21 octombrie 2010 referitoare la excepția
de neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal ..............

3–5

Decizia nr. 1.375 din 26 octombrie 2010 referitoare la excepția
de neconstituționalitate a prevederilor art. 1 alin. (1),
art. 6, art. 10 alin. (2) și art. 111 din Ordonanța
Guvernului nr. 5/2001 privind procedura somației de
plată............................................................................

5–7

Decizia nr. 1.376 din 26 octombrie 2010 referitoare la excepția
de neconstituționalitate a prevederilor art. 13 din Legea
nr. 193/2000 privind clauzele abuzive din contractele
încheiate între comercianți și consumatori ................

7–8

Decizia nr. 1.381 din 26 octombrie 2010 referitoare la excepția
de neconstituționalitate a prevederilor art. 178 alin. (2)
din Legea nr. 95/2006 privind reforma în domeniul
sănătății ......................................................................

9–10

Decizia nr. 1.382 din 26 octombrie 2010 referitoare la excepția
de neconstituționalitate a prevederilor art. 15, art. 16
alin. (1), art. 17, art. 18 alin. (3) și art. 21 alin. (1) din
Ordonanța Guvernului nr. 2/2001 privind regimul juridic
al contravențiilor ........................................................

10–12

Decizia nr. 1.383 din 26 octombrie 2010 referitoare la excepția
de neconstituționalitate a prevederilor art. 29 alin. (6)
din Legea nr. 47/1992 privind organizarea și funcționarea
Curții Constituționale ..................................................

12–14

Decizia nr. 1.385 din 26 octombrie 2010 referitoare la excepția
de neconstituționalitate a prevederilor art. 31 alin. (1) din
Legea nr. 85/2006 privind procedura insolvenței........

14–15

2

MONITORUL OFICIAL AL ROMÂNIEI, PARTEA I, Nr. 822/9.XII.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.353
din 19 octombrie 2010

referitoare la excepția de neconstituționalitate a prevederilor art. 19 alin. (3)
din Ordonanța Guvernului nr. 2/2001 privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a prevederilor art. 19 alin. (3) din Ordonanța Guvernului
nr. 2/2001 privind regimul juridic al contravențiilor, excepție
ridicată de Antonia Enache în Dosarul nr. 20.541/300/2009 al
Judecătoriei Sectorului 2 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
inadmisibilă și, în subsidiar, ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 aprilie 2010, pronunțată în Dosarul
nr. 20.541/300/2009, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a prevederilor art. 19 alin. (3) din
Ordonanța Guvernului nr. 2/2001 privind regimul juridic al
contravențiilor. Excepția a fost ridicată de petenta Antonia
Enache în cadrul soluționării unei plângeri contravenționale.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor constituționale ale art. 21 alin. (3) privind dreptul la
un proces echitabil, deoarece, ăprin simpla mențiune
necondiționată și fără a se arăta limitele de temeinicie a
motivelor, legiuitorul a arogat indirect organului abilitat a aplica
respectiva sancțiune un drept extins ce conduce la îngrădirea
pe cale de consecință a posibilităților ca subiectul procesuluiverbal de constatare a contravențiilor să își poată susține cauza
în mod echitabil”. Totodată, arată că, prin faptul că nu se
stabilesc motivele temeinice pentru care nu s-a putut găsi un
martor, se operează o răsturnare a prezumției de nevinovăție.
Judecătoria Sectorului 2 București — Secția civilă
consideră că excepția de neconstituționalitate este
neîntemeiată.

Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 19 alin. (3) din Ordonanța Guvernului nr. 2/2001
privind regimul juridic al contravențiilor, publicată în Monitorul
Oficial al României, Partea I, nr. 410 din 25 iulie 2001, aprobată
cu modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare.
Textul de lege criticat are, în prezent, următorul conținut:
— Art. 19 alin. (3): ă(3) În lipsa unui martor agentul
constatator va preciza motivele care au condus la încheierea
procesului-verbal în acest mod.”
Autorul excepției consideră că dispozițiile de lege menționate
încalcă dispozițiile constituționale ale art. 21 alin. (3) privind
dreptul la un proces echitabil.
Examinând excepția de neconstituționalitate, Curtea
constată următoarele:
Referitor la susținerea autorului excepției, în sensul că
textele de lege criticate sunt neconstituționale deoarece instituie
obligația contravenientului de a-și dovedi nevinovăția în legătură
cu fapta reținută în sarcina sa de către organul constatator,
Curtea a statuat, prin Decizia nr. 1.096 din 8 septembrie 2009,
publicată în Monitorul Oficial al României, Partea I, nr. 695 din
15 octombrie 2009, că procesul-verbal de constatare și
sancționare a contravenției se bucură de prezumția de legalitate,
însă, atunci când este formulată o plângere împotriva acestuia,
este contestată chiar prezumția de care se bucură. În acest caz,
instanța de judecată competentă va administra probele
prevăzute de lege, necesare în vederea verificării legalității și
temeiniciei procesului-verbal. Cel care a formulat plângerea nu
trebuie să își demonstreze propria nevinovăție, revenind
instanței de judecată obligația de a administra tot probatoriul
necesar stabilirii și aflării adevărului. Chiar dacă art. 47 din

MONITORUL OFICIAL AL ROMÂNIEI, PARTEA I, Nr. 822/9.XII.2010
Ordonanța Guvernului nr. 2/2001 face referire la dispozițiile
Codului de procedură civilă, instanțele de judecată nu pot face
aplicarea strictă a regulii onus probandi incumbit actori, ci, din
contră, chiar ele trebuie să manifeste un rol activ pentru aflarea
adevărului, din moment ce contravenția intră sub incidența art.
6 din Convenția pentru apărarea drepturilor omului și a
libertăților fundamentale. Prin urmare, nu se poate susține
răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau de a le pedepsi pe cale
contravențională, și nu pe cale penală, autorii infracțiunilor nu
trebuie să se afle într-o situație defavorabilă pentru simplul fapt
că regimul juridic aplicabil este diferit de cel aplicabil în materie
penală. O asemenea poziție este firească, întrucât, în caz
contrar, autorul unei contravenții, din punctul de vedere al

3

protecției juridice de care se bucură, s-ar afla pe o treaptă
inferioară autorului unei infracțiuni în sensul Codului penal
român, ceea ce este inadmisibil din moment ce ambele fapte țin
de materia penală în sensul Convenției pentru apărarea
drepturilor omului și a libertăților fundamentale.
Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluțiile adoptate în precedent, precum și
considerentele pe care acestea se întemeiază își mențin
valabilitatea și în cauza de față.
Cu privire la celelalte aspecte invocate de autorul excepției
de neconstituționalitate, Curtea constată că acestea reprezintă
probleme de aplicare a legii de către instanța de judecată
chemată să soluționeze litigiul în cadrul căruia s-a invocat
excepția de neconstituționalitate, nefiind de competența Curții
Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 19 alin. (3) din Ordonanța Guvernului
nr. 2/2001 privind regimul juridic al contravențiilor, excepție ridicată de Antonia Enache în Dosarul nr. 20.541/300/2009 al
Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 19 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.359
din 21 octombrie 2010

referitoare la excepția de neconstituționalitate a dispozițiilor art. 18 alin. (1)—(4)
din Legea nr. 571/2003 privind Codul fiscal
Augustin Zegrean

— președinte

Acsinte Gaspar

— judecător

Petre Lăzăroiu

— judecător

Ion Predescu

— judecător

Puskás Valentin Zoltán

— judecător

Tudorel Toader

— judecător

Daniela Ramona Marițiu

— magistrat-asistent

Cu participarea reprezentantului Ministerului Public, procuror
Carmen-Cătălina Gliga.

Pe rol se află soluționarea excepției de neconstituționalitate
a dispozițiilor art. 32 din Ordonanța de urgență a Guvernului
nr. 34/2009 cu privire la rectificarea bugetară pe anul 2009 și
reglementarea unor măsuri financiar-fiscale, excepție ridicată
de Societatea Comercială ăMetaloplastica” — S.R.L. din Dealul
Viei, județul Buzău în Dosarul nr. 231/200/2010 al Judecătoriei
Buzău — Secția civilă.
La apelul nominal răspunde Vergil Ioanițescu, administratorul
Societății Comerciale ăMetaloplastica” — S.R.L., lipsă fiind
celelalte părți, față de care procedura de citare a fost legal
îndeplinită.

4

MONITORUL OFICIAL AL ROMÂNIEI, PARTEA I, Nr. 822/9.XII.2010

Cauza fiind în stare de judecată, președintele acordă
cuvântul administratorului Societății Comerciale ăMetaloplastica” —
S.R.L., care solicită admiterea excepției de neconstituționalitate.
Reprezentantul Ministerului Public arată că excepția de
neconstituționalitate este inadmisibilă.
C U R T E A,

având în vedere actele și lucrările dosarului, reține următoarele:
Prin Încheierea din 31 martie 2010, pronunțată în Dosarul
nr. 231/200/2010, Judecătoria Buzău — Secția civilă a
sesizat Curtea Constituțională cu excepția de neconstituționalitate a dispozițiilor art. 32 din Ordonanța de urgență a
Guvernului nr. 34/2009 cu privire la rectificarea bugetară pe
anul 2009 și reglementarea unor măsuri financiar-fiscale, în
privința modificării art. 18 din Codul fiscal, excepție ridicată
de Societatea Comercială ăMetaloplastica” — S.R.L. din Dealul
Viei, județul Buzău.
În motivarea excepției de neconstituționalitate autoarea
acesteia nu indică nicio dispoziție din Legea fundamentală ca
fiind încălcată.
Judecătoria Buzău arată că excepția de neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate ridicate.
C U R T E A,

examinând încheierea de sesizare, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Instanța de judecată a sesizat Curtea Constituțională cu
excepția de neconstituționalitate a dispozițiilor art. 32 din
Ordonanța de urgență a Guvernului nr. 34/2009 în privința
modificării art. 18 din Codul fiscal. Curtea observă că art. 32
pct. 1 din Ordonanța de urgență a Guvernului nr. 34/2009
modifică dispozițiile art. 18 alin. (1)—(4) din Legea nr. 571/2003
privind Codul fiscal. Așa fiind, obiectul excepției de
neconstituționalitate îl constituie dispozițiile art. 18 alin. (1)—(4)
din Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie
2003.

Ulterior sesizării Curții, în Monitorul Oficial al României,
Partea I, nr. 669 din 30 septembrie 2010, a fost publicată
Ordonanța de urgență a Guvernului nr. 87/2010 pentru
modificarea și completarea Legii nr. 571/2003 privind Codul
fiscal. Potrivit art. II din ordonanță, aceasta intră în vigoare
începând cu data de 1 octombrie 2010. Potrivit art. I pct. 1 din
Ordonanța de urgență a Guvernului nr. 87/2010, art. 18
alin. (2)—(7) din Legea nr. 571/2003 privind Codul fiscal se
abrogă.
Dispozițiile art. 18 alin. (1) din Legea nr. 571/2003 privind
Codul fiscal au următorul conținut: ăContribuabilii care
desfășoară activități de natura barurilor de noapte, cluburilor de
noapte, discotecilor, cazinourilor sau pariurilor sportive, inclusiv
persoanele juridice care realizează aceste venituri în baza unui
contract de asociere, și în cazul cărora impozitul pe profit datorat
pentru activitățile prevăzute în acest articol este mai mic decât
5% din veniturile respective sunt obligați la plata unui impozit de
5% aplicat acestor venituri înregistrate.”
În susținerea neconstituționalității acestor dispoziții legale
autoarea excepției de neconstituționalitate nu indică nicio
dispoziție din Legea fundamentală ca fiind încălcată.
1. Examinând excepția de neconstituționalitate a dispozițiilor
art. 18 alin. (2)—(4) din Legea nr. 571/2003 privind Codul fiscal,
Curtea constată că acestea au fost abrogate prin Ordonanța de
urgență a Guvernului nr. 87/2010, publicată în Monitorul Oficial
al României, Partea I, nr. 669 din 30 septembrie 2010.
Or, potrivit prevederilor art. 29 alin. (1) din Legea nr. 47/1992,
ăCurtea Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei dispoziții
dintr-o lege sau dintr-o ordonanță în vigoare [...]”. Având în
vedere aceste dispoziții legale, precum și jurisprudența sa
constantă în astfel de situații, Curtea urmează să respingă ca
devenită inadmisibilă excepția de neconstituționalitate a
dispozițiilor art. 18 alin. (2)—(4) din Legea nr. 571/2003 privind
Codul fiscal.
2. Examinând excepția de neconstituționalitate a dispozițiilor
art. 18 alin. (1) din Legea nr. 571/2003 privind Codul fiscal,
Curtea constată că autorul excepției nu precizează textele
constituționale considerate a fi încălcate.
Prin urmare, excepția nu este motivată, nefiind respectate
dispozițiile art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit cărora
ăSesizările trebuie făcute în formă scrisă și motivate”. În mod
constant, jurisprudența instanței constituționale a stabilit că
sesizările de neconstituționalitate adresate Curții fără a fi
motivate trebuie respinse ca inadmisibile, Curtea neputându-se
substitui subiectelor îndreptățite să o sesizeze, întrucât ar
exercita un control din oficiu, ceea ce este contrar sistemului
nostru constituțional.
Așa fiind, Curtea urmează să respingă ca inadmisibilă
excepția de neconstituționalitate a dispozițiilor art. 18 alin. (1)
din Legea nr. 571/2003 privind Codul fiscal.

MONITORUL OFICIAL AL ROMÂNIEI, PARTEA I, Nr. 822/9.XII.2010

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 18 alin. (2)—(4) din Legea
nr. 571/2003 privind Codul fiscal, excepție ridicată de Societatea Comercială ăMetaloplastica” — S.R.L. din Dealul Viei, județul Buzău,
în Dosarul nr. 231/200/2010 al Judecătoriei Buzău — Secția civilă.
2. Respinge ca inadmisibilă excepția de neconstituționalitate a dispozițiilor art. 18 alin. (1) din Legea nr. 571/2003 privind
Codul fiscal, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 21 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 1.375
din 26 octombrie 2010

referitoare la excepția de neconstituționalitate a prevederilor art. 1 alin. (1), art. 6, art. 10 alin. (2)
și art. 111 din Ordonanța Guvernului nr. 5/2001 privind procedura somației de plată
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 1 alin. (1), art. 6, art. 10 alin. (2) și art. 111 din
Ordonanța Guvernului nr. 5/2001 privind procedura somației de
plată, excepție ridicată de Societatea Comercială ăClass Special
Event” — S.R.L. din București în Dosarul nr. 22.703/300/2009 al
Judecătoriei Sectorului 2 București — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, ca neîntemeiată, sens în care invocă
jurisprudența în materie a Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 26 martie 2010, pronunțată în Dosarul nr.
22.703/300/2009, Judecătoria Sectorului 2 București —
Secția civilă a sesizat Curtea Constituțională cu excepția de
neconstituționalitate a dispozițiilor art. 1 alin. (1), art. 6, art. 10
alin. (2) și art. 111 din Ordonanța Guvernului nr. 5/2001
privind procedura somației de plată, excepție ridicată de
Societatea Comercială ăClass Special Event” — S.R.L. din
București într-o cauză civilă având ca obiect o somație de plată.
În motivarea excepției de neconstituționalitate autorul
acesteia arată că dispozițiile de lege criticate sunt
neconstituționale, întrucât, prin procedura specială pe care
acestea o instituie, se exclude posibilitatea administrării de
probe pentru dovedirea drepturilor părților, defavorizându-se
debitorul de bună-credință.
Judecătoria Sectorului 2 București — Secția civilă
apreciază că excepția de neconstituționalitate invocată este
neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

6

MONITORUL OFICIAL AL ROMÂNIEI, PARTEA I, Nr. 822/9.XII.2010

Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 1 alin. (1), art. 6, art. 10 alin. (2) și art. 111 din
Ordonanța Guvernului nr. 5/2001 privind procedura somației de
plată, publicată în Monitorul Oficial al României, Partea I, nr. 422
din 30 iulie 2001, astfel cum a fost modificată prin Legea
nr. 295/2002 pentru aprobarea Ordonanței Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 380 din 5 iunie 2002, și prin
Ordonanța de urgență a Guvernului nr. 142/2002 pentru
modificarea și completarea Ordonanței Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 804 din 5 noiembrie 2002, și
rectificată în Monitorul Oficial al României, Partea I, nr. 492 din
23 august 2001, având următorul cuprins:
— Art. 1 alin. (1): ăProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori determinate
potrivit unui statut, regulament sau altui înscris, însușit de părți
prin semnătură ori în alt mod admis de lege și care atestă
drepturi și obligații privind executarea anumitor servicii, lucrări
sau orice alte prestații.”;
— Art. 6: ă(1) Dacă nu a intervenit închiderea dosarului în
condițiile art. 5, judecătorul va examina cererea pe baza actelor
depuse, precum și a explicațiilor și lămuririlor părților, ce i-au
fost prezentate potrivit art. 4.
(2) Când în urma examinării prevăzute la alin. (1) constată că
pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu va
depăși 30 de zile. Judecătorul va putea stabili alt termen potrivit
înțelegerii părților.
(4) Ordonanța se va înmâna părții prezente sau se va
comunica fiecărei părți de îndată, prin scrisoare recomandată
cu confirmare de primire.”;
— Art. 10 alin. (2): ăPrin contestația la executare debitorul
poate invoca apărări de fond împotriva titlului executoriu, cu
excepția cazului în care a formulat, potrivit art. 8, cerere în
anulare împotriva ordonanței de admitere a cererii creditorului.”;
— Art. 111: ă(1) Ordonanța privind somația de plată nu are
autoritate de lucru judecat cu privire la fondul raporturilor juridice
dintre părți.
(2) Prevederile art. 338 din Codul de procedură civilă se
aplică în mod corespunzător.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale

ale art. 11 privind dreptul internațional și dreptul intern, art. 16
alin. (1) referitor la egalitatea în drepturi a cetățenilor, art. 21 alin. (3)
privind dreptul la un proces echitabil, art. 24 alin. (1) referitor la
dreptul la apărare, art. 44 alin. (2) privind dreptul de proprietate
privată și art. 124 referitor la înfăptuirea justiției. De asemenea,
autorul invocă și dispozițiile art. 6 paragraful 1 privind dreptul la
un proces echitabil din Convenția pentru apărarea drepturilor
omului și a libertăților fundamentale.
Examinând excepția, Curtea constată că a fost sesizată în
numeroase rânduri cu neconstituționalitatea Ordonanței
Guvernului nr. 5/2001 în ansamblu ori a principalelor dispoziții
ale acesteia, criticile fiind similare cu cele din cauza de față.
Astfel, prin Decizia nr. 470 din 4 decembrie 2003, publicată în
Monitorul Oficial al României, Partea I, nr. 89 din 31 ianuarie
2004, Curtea a statuat, în esență, că Ordonanța Guvernului
nr. 5/2001 reglementează o procedură specială, simplificată și
accelerată pentru recuperarea creanțelor al căror caracter cert,
lichid și exigibil rezultă din înscrisuri, iar acest caracter special
al procedurii a determinat limitarea mijloacelor de probă
utilizabile la înscrisuri, în prima fază, completate ulterior cu
explicațiile și lămuririle date de părți, limitarea fiind deopotrivă
valabilă pentru ambele părți, în condiții identice pentru
exercitarea dreptului la apărare.
De asemenea, prin Decizia nr. 72 din 2 februarie 2006,
publicată în Monitorul Oficial al României, Partea I, nr. 176 din
23 februarie 2006, Curtea a constatat că textele de lege criticate
conțin norme de procedură asupra cărora legiuitorul este
suveran a legifera, în temeiul art. 126 alin. (2) din Constituție,
evident cu respectarea drepturilor și libertăților fundamentale.
Cu același prilej Curtea a reținut că, pe de o parte, ordonanța
constituie titlu executoriu, împotriva căruia debitorul poate
formula contestație la executare potrivit normelor Codului de
procedură civilă, iar pe de altă parte, că ordonanța nu are
autoritate de lucru judecat față de fondul raporturilor juridice
dintre părți.
În același timp, prin Decizia nr. 1.388 din 16 decembrie 2008,
publicată în Monitorul Oficial al României, Partea I, nr. 886 din
29 decembrie 2008, Curtea a reținut că Ordonanța Guvernului
nr. 5/2001 instituie o procedură specială și accelerată,
derogatorie de la normele procedurii civile, pentru a asigura
recuperarea într-un timp cât mai scurt a creanțelor. Acest
caracter special al procedurii a determinat limitarea mijloacelor
de probă, utilizabile în prima fază la înscrisuri, completate cu
explicațiile și lămuririle date de părți. Potrivit art. 1 alin. (1) din
ordonanță, această procedură se aplică doar în cazul ăcreanțelor
certe, lichide, exigibile ce reprezintă obligații de plată a unor
sume de bani, asumate prin contract constatat printr-un înscris
ori determinate potrivit unui statut, regulament sau altui înscris
însușit de părți prin semnătură ori în alt mod admis de lege”.
Prin urmare, ordonanța cu somația de plată, ce urmează a fi
emisă de judecător, se va referi doar la obligații de plată a unor
sume de bani rezultate din înscrisuri însușite de părți, fiind
justificată cerința ca dovada acestora să se facă prin înscrisuri.
Celelalte aspecte ale raporturilor juridice dintre părți urmează a
fi rezolvate conform reglementărilor din dreptul comun. Limitarea
este deopotrivă valabilă pentru ambele părți, ele având condiții
identice pentru exercitarea dreptului la apărare.
Prin aceeași decizie, Curtea a reținut că ordonanța cu
somația de plată, emisă de judecător, în măsura în care a rămas
irevocabilă, are autoritatea lucrului judecat în privința obligațiilor
de plată prevăzute la art. 1 alin. (1) din Ordonanța Guvernului
nr. 5/2001. Art. 111 din ordonanță exclude autoritatea lucrului

MONITORUL OFICIAL AL ROMÂNIEI, PARTEA I, Nr. 822/9.XII.2010
judecat, ăcu privire la fondul raporturilor juridice dintre părți”,
tocmai în scopul de a da posibilitatea părților ca ulterior să își
valorifice, conform normelor din dreptul comun, eventualele
pretenții de altă natură, izvorâte din aceleași raporturi juridice.

7

Întrucât nu au intervenit elemente noi, care să justifice
schimbarea jurisprudenței Curții, soluția și considerentele
deciziilor menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 1 alin. (1), art. 6, art. 10 alin. (2) și art. 111
din Ordonanța Guvernului nr. 5/2001 privind procedura somației de plată, excepție ridicată de Societatea Comercială ăClass Special
Event” — S.R.L. din București în Dosarul nr. 22.703/300/2009 al Judecătoriei Sectorului 2 București — Secția civilă.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 1.376
din 26 octombrie 2010

referitoare la excepția de neconstituționalitate a prevederilor art. 13 din Legea nr. 193/2000
privind clauzele abuzive din contractele încheiate între comercianți și consumatori
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 13 din Legea nr. 193/2000 privind clauzele
abuzive din contractele încheiate între comercianți și
consumatori, excepție ridicată de Societatea Comercială
ăUnicredit Țiriac Bank” — S.A. din București în Dosarul
nr. 175/299/2009 al Judecătoriei Sectorului 1 București.
La apelul nominal se constată lipsa părților, față de care
procedura de citare a fost legal îndeplinită.
Magistratul-asistent referă asupra cauzei și arată că la dosar
autorul excepției a depus note scrise prin care invocă excepția
lipsei de interes, solicitând respingerea excepției de
neconstituționalitate. De asemenea, învederează faptul că
partea Autoritatea Națională pentru Protecția Consumatorilor —

C.R.P.C. București — Ilfov a depus note scrise prin care solicită
respingerea excepției de neconstituționalitate, precum și
judecarea în lipsă.
Reprezentantul Ministerului Public solicită respingerea
excepției lipsei de interes.
Curtea, deliberând, respinge cererea privind excepția lipsei
de interes.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 21 ianuarie 2010, pronunțată în Dosarul
nr. 175/299/2009, Judecătoria Sectorului 1 București a
sesizat Curtea Constituțională cu excepția de neconstituționalitate a dispozițiilor art. 13 din Legea nr. 193/2000
privind clauzele abuzive din contractele încheiate între
comercianți și consumatori, excepție ridicată de Societatea
Comercială ăUnicredit Țiriac Bank” — S.A. din București într-o
cauză civilă având ca obiect o plângere contravențională.
În motivarea excepției de neconstituționalitate autorul
acesteia arată că dispozițiile de lege criticate sunt
neconstituționale, întrucât instanța de judecată, reprezentând

8

MONITORUL OFICIAL AL ROMÂNIEI, PARTEA I, Nr. 822/9.XII.2010

puterea judecătorească, completează și finalizează acțiunea de
constatare a săvârșirii unei contravenții începută de ANPC,
reprezentant al puterii executive, fiind în același timp
competentă să își verifice temeinicia și legalitatea propriei decizii
în ceea ce privește aplicarea sancțiunii, fapt ce contravine
principiului separației puterilor în stat. Arată că instanța aplică
sancțiunea, prin rezoluție înscrisă pe procesul-verbal, iar nu prin
hotărâre, așa cum prevăd dispozițiile art. 255, coroborat cu
art. 261 din Codul de procedură civilă.
Apreciază că hotărârea instanței care aplică sancțiunea
echivalează cu procesul-verbal de constatare și sancționare a
contravenției prevăzut în cuprinsul art. 16 din Ordonanța
Guvernului nr. 2/2001, ce poate fi atacat numai cu recurs, fapt
ce încalcă dreptul la un proces echitabil și dispozițiile
internaționale privind dublul grad de jurisdicție în materie penală.
Arată că, în opinia Curții Europene a Drepturilor Omului, fapta
contravențională este considerată, de regulă, o faptă de natură
penală, indiferent de calificarea din dreptul intern.
Judecătoria Sectorului 1 București invocă jurisprudența
Curții în materie, respectiv Decizia nr. 1.535 din 17 noiembrie
2009, publicată în Monitorul Oficial al României, Partea I, nr. 54
din 25 ianuarie 2010.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

Obiectul excepției de neconstituționalitate îl constituie
prevederile art. 13 din Legea nr. 193/2000 privind clauzele
abuzive din contractele încheiate între comercianți și
consumatori, republicată în Monitorul Oficial al României,
Partea I, nr. 305 din 18 aprilie 2008, având următorul cuprins:
ă(1) Instanța, în cazul în care constată existența clauzelor
abuzive în contract, aplică sancțiunea contravențională conform
art. 16 și dispune, sub sancțiunea daunelor, modificarea clauzelor
contractuale, în măsura în care contractul rămâne în ființă, sau
desființarea acelui contract, cu daune-interese, după caz.
(2) În caz contrar, instanța va anula procesul-verbal întocmit.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 1 alin. (4) referitor la principiul separației și echilibrului
puterilor, art. 11 privind dreptul internațional și dreptul intern, art. 20
referitor la tratatele internaționale privind drepturile omului și
art. 21 referitor la accesul liber la justiție. De asemenea, autorul
invocă și încălcarea dispozițiilor art. 6 din Convenția pentru
apărarea drepturilor omului și a libertăților fundamentale privind
dreptul la un proces echitabil și art. 2 din Protocolul nr. 7 la
Convenția pentru apărarea drepturilor omului și a libertăților
fundamentale privind dreptul la două grade de jurisdicție în
materie penală.
Curtea constată că dispozițiile de lege criticate au mai format
obiect al controlului de constituționalitate, prin raportare la
aceleași prevederi constituționale. Astfel, prin Decizia nr. 647
din 11 mai 2010, publicată în Monitorul Oficial al României,
Partea I, nr. 410 din 21 iunie 2010, Curtea a respins excepția de
neconstituționalitate ca fiind neîntemeiată.
Întrucât nu au intervenit elemente noi, de natură a determina
o reconsiderare a jurisprudenței Curții Constituționale, soluția și
considerentele reținute în decizia menționată sunt valabile și în
cauza de față.
În ceea ce privește pretinsa neconstituționalitate a textului
de lege criticat prin raportare la prevederile cuprinse în Codul
de procedură civilă, în jurisprudența sa, Curtea a statuat că
neconcordanța dintre legile în vigoare în aceeași materie nu
constituie o problemă de constituționalitate, ci una de aplicare a
acestora, fapt ce excedează controlului Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 13 din Legea nr. 193/2000 privind clauzele
abuzive din contractele încheiate între comercianți și consumatori, excepție ridicată de Societatea Comercială ăUnicredit Țiriac
Bank” — S.A. din București în Dosarul nr. 175/299/2009 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 822/9.XII.2010

9

CURTEA CONSTITUȚIONALĂ

D E C I Z I A Nr. 1.381
din 26 octombrie 2010

referitoare la excepția de neconstituționalitate a prevederilor art. 178 alin. (2)
din Legea nr. 95/2006 privind reforma în domeniul sănătății
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 178 alin. (2) din Legea nr. 95/2006 privind
reforma în domeniul sănătății, excepție ridicată de Andrei Marin
în Dosarul nr. 1.123/59/2009 al Curții de Apel Timișoara —
Secția contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
devenită inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 10 februarie 2010, pronunțată în Dosarul
nr. 1.123/59/2009, Curtea de Apel Timișoara — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. I pct. 1 din Ordonanța de urgență a
Guvernului nr. 69/2009 pentru modificarea și completarea
Legii nr. 95/2006 privind reforma în domeniul sănătății.
Excepția de neconstituționalitate a fost ridicată de reclamantul
Andrei Marin într-o cauză având ca obiect cererea de
suspendare a ordinului ministrului sănătății prin care acesta a
fost revocat din funcția de manager al Spitalului Clinic de
Urgență pentru Copii ăLouis Țurcanu” din Timișoara.
În motivarea excepției de neconstituționalitate autorul
acesteia susține că prevederile de lege criticate contravin
principiului egalității în fața legii și încalcă dreptul la muncă. În
acest sens arată că i se impută faptul că nu mai îndeplinește
condițiile prevăzute de art. 178 alin. (2) din Legea nr. 95/2006,
deoarece nu este absolvent al unei instituții de învățământ
superior în domeniul medical, economic, juridic sau
administrativ, ci este absolvent al unei facultăți de inginerie.
Curtea de Apel Timișoara — Secția contencios
administrativ și fiscal consideră că prevederile art. I pct. 1 din
Ordonanța de urgență a Guvernului nr. 69/2009 pot aduce
atingere dispozițiilor art. 1 alin. (3), ale art. 16 alin. (1) și ale
art. 20 alin. (1), întrucât prin efectul Ordonanței de urgență a
Guvernului nr. 69/2009 s-a pus capăt contractului de

management încheiat de reclamant cu o autoritate a statului
român, înainte de termen și fără a se invoca nerespectarea
contractului.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate a
devenit inadmisibilă, datorită modificărilor intervenite ulterior
sesizării Curții Constituționale, prin Legea nr. 91/2010.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum reiese
din încheierea de sesizare, îl constituie prevederile art. I pct. 1
din Ordonanța de urgență a Guvernului nr. 69/2009 pentru
modificarea și completarea Legii nr. 95/2006 privind reforma în
domeniul sănătății, publicată în Monitorul Oficial al României,
Partea I, nr. 419 din 18 iunie 2009, prevederi care, la data
sesizării Curții Constituționale, aveau următorul conținut:
ăArt. I. — Legea nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 372 din 28 aprilie 2006, cu modificările și completările
ulterioare, se modifică și se completează după cum urmează:
1. La articolul 178, alineatul (2) se modifică și va avea
următorul cuprins:
«(2) Managerul persoană fizică sau reprezentantul desemnat
de managerul persoană juridică trebuie să fie absolvent al unei
instituții de învățământ superior în domeniul medical, economic,
juridic sau administrativ și al unor cursuri de perfecționare în
management sau management sanitar, agreate de Ministerul
Sănătății și stabilite prin ordin al ministrului sănătății.»”.
Ulterior sesizării Curții Constituționale, textul art. I pct. 1 din
Ordonanța de urgență a Guvernului nr. 69/2009 a fost modificat
prin Legea nr. 91/2010 privind aprobarea Ordonanței de urgență
a Guvernului nr. 69/2009 pentru modificarea și completarea
Legii nr. 95/2006 privind reforma în domeniul sănătății, publicată
în Monitorul Oficial al României, Partea I, nr. 348 din 26 mai
2010, art. I pct. 1 devenind art. I pct. 11, cu următorul conținut:
ă11. La articolul 178, alineatul (2) se modifică și va avea
următorul cuprins:

10

MONITORUL OFICIAL AL ROMÂNIEI, PARTEA I, Nr. 822/9.XII.2010

«(2) Managerul persoană fizică sau reprezentantul desemnat
de managerul persoană juridică trebuie să fie absolvent al unei
instituții de învățământ superior și să îndeplinească una dintre
următoarele condiții:
a) să fie absolvent al unor cursuri de perfecționare în
management sau management sanitar, agreate de Ministerul
Sănătății și stabilite prin ordin al ministrului sănătății;
b) să fie absolvent al unui masterat sau doctorat în
management sanitar, economic sau administrativ organizat
într-o instituție de învățământ superior acreditată, potrivit legii.»”
Ca atare, în conformitate cu prevederile art. 62 din Legea
nr. 24/2000 privind normele de tehnică legislativă pentru
elaborarea actelor normative, republicată, obiectul excepției de
neconstituționalitate îl constituie dispozițiile alin. (2) al art. 178
din Legea nr. 95/2006 privind reforma în domeniul sănătății,
astfel cum au fost modificate prin Legea nr. 91/2010, asupra
cărora Curtea Constituțională urmează a se pronunța.
Autorul excepției consideră că dispozițiile de lege menționate
încalcă dispozițiile constituționale ale art. 4 alin. (2) referitoare la
egalitatea între cetățeni, ale art. 16 alin. (1) privind egalitatea
cetățenilor în fața legii și ale art. 41 alin. (1) privind dreptul la
muncă.
Examinând excepția de neconstituționalitate, Curtea
constată că, ulterior sesizării sale prin Încheierea din

10 februarie 2010, dispozițiile de lege criticate au fost modificate
prin Legea nr. 91/2010 privind aprobarea Ordonanței de urgență
a Guvernului nr. 69/2009 pentru modificarea și completarea
Legii nr. 95/2006 privind reforma în domeniul sănătății, în sensul
celor susținute de autorul excepției de neconstituționalitate,
noua reglementare prevăzând că managerul trebuie să fie
absolvent al oricărei instituții de învățământ superior, fără a mai
limita domeniile studiilor superioare la cele medicale,
economice, juridice sau administrative.
Prin Decizia Plenului Curții Constituționale nr. III/1995,
publicată în Monitorul Oficial al României, Partea I, nr. 259 din
9 noiembrie 1995, instanța de contencios constituțional a statuat
că, în cazul în care, după invocarea unei excepții de
neconstituționalitate în fața instanțelor judecătorești, prevederea
legală supusă controlului a fost modificată, Curtea
Constituțională se pronunță asupra constituționalității prevederii
legale în noua sa redactare numai dacă soluția legislativă din
legea modificată este, în principiu, aceeași cu cea dinaintea
modificării.
Or, în cazul de față, noua reglementare nu a conservat
soluția legislativă anterioară și, față de momentul pronunțării
asupra prezentei excepții, Curtea constată că aceasta a devenit
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a prevederilor art. 178 alin. (2) din Legea nr. 95/2006
privind reforma în domeniul sănătății, excepție ridicată de Andrei Marin în Dosarul nr. 1.123/59/2009 al Curții de Apel Timișoara —
Secția contencios administrativ și fiscal.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.382
din 26 octombrie 2010

referitoare la excepția de neconstituționalitate a prevederilor art. 15, art. 16 alin. (1),
art. 17, art. 18 alin. (3) și art. 21 alin. (1) din Ordonanța Guvernului nr. 2/2001
privind regimul juridic al contravențiilor
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu

— președinte
— judecător
— judecător
— judecător
— judecător
— judecător

Puskás Valentin Zoltán
Tudorel Toader
Ioana Marilena Chiorean

— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.

MONITORUL OFICIAL AL ROMÂNIEI, PARTEA I, Nr. 822/9.XII.2010
Pe rol se află soluționarea excepției de neconstituționalitate
a prevederilor art. 15, art. 16 alin. (1), art. 17, art. 18 alin. (3) și
art. 21 alin. (1) din Ordonanța Guvernului nr. 2/2001 privind
regimul juridic al contravențiilor, excepție ridicată de Cristina
Ruxandra Constantin în Dosarul nr. 12.085/281/2008 al
Tribunalului Prahova — Secția comercială și de contencios
administrativ II.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, președintele Curții acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 decembrie 2009, pronunțată în Dosarul
nr. 12.085/281/2008, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
prevederilor art. 15, art. 16 alin. (1), art. 17, art. 18 alin. (3) și
art. 21 alin. (1) din Ordonanța Guvernului nr. 2/2001 privind
regimul
juridic
al
contravențiilor.
Excepția
de
neconstituționalitate a fost ridicată de petenta Cristina Ruxandra
Constantin în cadrul unui recurs într-o cauză având ca obiect
anularea unui proces-verbal de contravenție.
În motivarea excepției de neconstituționalitate autorul
acesteia susține că prevederile de lege criticate sunt
neconstituționale, deoarece, în raporturile de drept
contravențional, părțile nu se află pe picior de egalitate, precum
în raporturile de drept privat, întrucât, beneficiind de atributul
puterii publice, reprezentanții statului au o poziție supraordonată,
atât în ceea ce privește aplicarea sancțiunilor, cât și în materia
administrării probelor. Astfel, petentul ori nu dispune de
mijloacele necesare pentru a administra probele, ori mijloacele
sale sunt net inferioare față de cele ale părții adverse. Totodată,
instanțele de judecată apreciază în mod constant că, în materie
contravențională, sarcina probei revine petentului, ceea ce este
neconstituțional și contravine și jurisprudenței Curții Europene a
Drepturilor Omului, Cauza Anghel împotriva României, 2007.
Tribunalul Prahova — Secția comercială și de
contencios administrativ II consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

11

Obiectul excepției de neconstituționalitate îl constituie
prevederile art. 15, art. 16 alin. (1), art. 17, art. 18 alin. (3) și
art. 21 alin. (1) din Ordonanța Guvernului nr. 2/2001 privind
regimul juridic al contravențiilor, publicată în Monitorul Oficial al
României, Partea I, nr. 410 din 25 iulie 2001, aprobată cu
modificări și completări prin Legea nr. 180/2002, publicată în
Monitorul Oficial al României, Partea I, nr. 268 din 22 aprilie
2002, cu modificările și completările ulterioare.
Textele legale criticate fac parte din cap. II al ordonanței,
intitulat ăConstatarea contravenției”, și cap. III, intitulat ăAplicarea
sancțiunilor contravenționale”, iar în cuprinsul acestora sunt
reglementate aspecte procedurale referitoare la cuprinsul
procesului-verbal de contravenție, condițiile de întocmire a
acestuia și sancțiunea aplicabilă în cazul lipsei unor mențiuni.
Autorul excepției consideră că dispozițiile de lege menționate
încalcă dispozițiile constituționale ale art. 11 alin. (2) privind
dreptul internațional și dreptul intern, ale art. 20 alin. (1)
referitoare la tratatele internaționale privind drepturile omului,
ale art. 21 referitoare la accesul liber la justiție, ale art. 24 privind
dreptul la apărare și ale art. 53 privind restrângerea exercițiului
unor drepturi sau al unor libertăți, precum și ale art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea
constată că dispozițiile de lege criticate din Ordonanța
Guvernului nr. 2/2001 au mai format obiect al controlului de
constituționalitate, cu o motivare similară și prin raportare la
aceleași prevederi constituționale și convenționale ca și în cauza
de față, Curtea respingând ca neîntemeiată excepția de
neconstituționalitate a acestora.
Astfel, prin Decizia nr. 1.096 din 8 septembrie 2009, publicată
în Monitorul Oficial al României, Partea I, nr. 695 din
1 5 octombrie 2009, Curtea a constatat că procesul-verbal de
constatare și sancționare a contravenției se bucură de prezumția
de legalitate, însă, atunci când este formulată o plângere
împotriva acestuia, este contestată chiar prezumția de care se
bucură. În acest caz, instanța de judecată competentă va
administra probele prevăzute de lege, necesare în vederea
verificării legalității și temeiniciei procesului-verbal. Cel care a
formulat plângerea nu trebuie să își demonstreze propria
nevinovăție, revenind instanței de judecată obligația de a
administra tot probatoriul necesar stabilirii și aflării adevărului.
Chiar dacă art. 47 din Ordonanța Guvernului nr. 2/2001 face
referire la dispozițiile Codului de procedură civilă, instanțele de
judecată nu pot face aplicarea strictă a regulii onus probandi
incumbit actori, ci, din contră, chiar ele trebuie să manifeste un
rol activ pentru aflarea adevărului, din moment ce contravenția
intră sub incidența art. 6 din Convenția pentru apărarea
drepturilor omului și a libertăților fundamentale. Prin urmare, nu
se poate susține răsturnarea sarcinii probei.
De altfel, Curtea Europeană a Drepturilor Omului, prin
Hotărârea din 4 octombrie 2007, pronunțată în Cauza Anghel
împotriva României, a statuat că, deși statele au posibilitatea de
a nu sancționa unele infracțiuni sau le pot pedepsi pe cale
contravențională, și nu pe cale penală, autorii comportamentelor
considerate contrarii legii nu trebuie să se afle într-o situație
defavorabilă pentru simplul fapt că regimul juridic aplicabil este
diferit de cel aplicabil în materie penală. O asemenea poziție
este firească, întrucât, în caz contrar, autorul unei contravenții,

12

MONITORUL OFICIAL AL ROMÂNIEI, PARTEA I, Nr. 822/9.XII.2010

din punctul de vedere al protecției juridice de care se bucură, s-ar
afla pe o treaptă inferioară autorului unei infracțiuni în sensul
Codului penal român, ceea ce este inadmisibil din moment ce
ambele fapte țin de materia penală în sensul Convenției pentru
apărarea drepturilor omului și a libertăților fundamentale.

Întrucât nu au apărut împrejurări noi, care să determine
schimbarea jurisprudenței Curții Constituționale în această
materie, soluția adoptată în precedent, precum și considerentele
pe care aceasta se întemeiază își mențin valabilitatea și în
cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 15, art. 16 alin. (1), art. 17, art. 18 alin. (3)
și art. 21 alin. (1) din Ordonanța Guvernului nr. 2/2001 privind regimul juridic al contravențiilor, excepție ridicată de Cristina Ruxandra
Constantin în Dosarul nr. 12.085/281/2008 al Tribunalului Prahova — Secția comercială și de contencios administrativ II.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.383
din 26 octombrie 2010

referitoare la excepția de neconstituționalitate a prevederilor art. 29 alin. (6) din Legea nr. 47/1992
privind organizarea și funcționarea Curții Constituționale
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Gheorghe Ghiurău și Lia Ghiurău în Dosarul
nr. 1.241/35/C/2009 al Curții de Apel Oradea — Secția comercială
și de contencios administrativ și fiscal și care formează obiectul
Dosarului Curții Constituționale nr. 1.047D/2010.
La apelul nominal răspunde avocatul Silvia Bochiș din Baroul
București, pentru autorii excepției de neconstituționalitate, cu
împuternicire avocațială la dosar, lipsă fiind celelalte părți, față
de care procedura de citare a fost legal îndeplinită.
Curtea dispune a se face apelul și în Dosarul nr. 1.048D/2010,
având ca obiect aceeași excepție de neconstituționalitate,

ridicată de aceiași autori în Dosarul nr. 1.766/111/C/2009 al
Curții de Apel Oradea — Secția comercială și de contencios
administrativ și fiscal.
La apelul nominal răspunde avocatul Silvia Bochiș, pentru
autorii excepției de neconstituționalitate, cu împuternicire
avocațială la dosar, lipsă fiind celelalte părți, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.
Avocatul autorilor excepției de neconstituționalitate arată că
este de acord cu conexarea.
Reprezentantul Ministerului Public susține că nu se opune
conexării cauzelor.
Curtea, având în vedere identitatea de obiect al cauzelor, în
temeiul art. 14 și al art. 53 alin. (5) din Legea nr. 47/1992 privind
organizarea și funcționarea Curții Constituționale, raportate la
art. 164 din Codul de procedură civilă, dispune conexarea
Dosarului nr. 1.048D/2010 la Dosarul nr. 1.047D/2010, care a
fost primul înregistrat.
Cauza fiind în stare de judecată, președintele Curții acordă
cuvântul reprezentantului autorilor excepției, care solicită
admiterea acesteia, deoarece instanțele de judecată nu sunt
îndrituite să se pronunțe asupra temeiniciei excepției de
neconstituționalitate, ci numai Curtea Constituțională.

MONITORUL OFICIAL AL ROMÂNIEI, PARTEA I, Nr. 822/9.XII.2010
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 8 martie 2010, pronunțate în dosarele
nr. 1.241/35/C/2009 și nr. 1.766/111/C/2009, Curtea de Apel
Oradea — Secția comercială și de contencios administrativ
și fiscal a sesizat Curtea Constituțională cu excepția de
neconstituționalitate a prevederilor art. 29 alin. (6) din Legea
nr. 47/1992 privind organizarea și funcționarea Curții
Constituționale. Excepția de neconstituționalitate a fost ridicată
de recurenții Gheorghe Ghiurău și Lia Ghiurău în cadrul
soluționării unor recursuri formulate împotriva unor încheieri de
respingere a sesizării Curții Constituționale, pronunțate de
Tribunalul Bihor.
În motivarea excepției de neconstituționalitate autorii
acesteia susțin că prevederile de lege criticate contravin
dispozițiilor constituționale ale art. 1 alin. (4) și (5) privind
principiul separației și echilibrului puterilor în stat și principiul
respectării Constituției, a supremației sale și a legilor și ale
art. 146 lit. d) privind atribuția Curții Constituționale de a hotărî
asupra excepțiilor de neconstituționalitate. În acest sens arată
că din conținutul prevederilor de lege criticate reiese ideea că,
indirect, puterea judecătorească are atributul de a se pronunța
în locul Curții Constituționale asupra excepțiilor de
neconstituționalitate.
Curtea de Apel Oradea — Secția comercială și de
contencios administrativ și fiscal consideră că excepția de
neconstituționalitate este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 29 alin. (6) din Legea nr. 47/1992 privind
organizarea și funcționarea Curții Constituționale, republicată în
Monitorul Oficial al României, Partea I, nr. 643 din 16 iulie 2004,
cu modificările și completările ulterioare, care au următoarea
redactare: ă(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.

13

Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.”
Autorii excepției de neconstituționalitate susțin că prevederile
de lege criticate încalcă dispozițiile constituționale ale art. 1 alin. (4)
și (5) privind principiul separației și echilibrului puterilor în stat și
principiul respectării Constituției, a supremației sale și a legilor
și ale art. 146 lit. d) privind atribuția Curții Constituționale de a
hotărî asupra excepțiilor de neconstituționalitate.
Examinând excepția de neconstituționalitate, Curtea
constată că, prin mai multe decizii, s-a pronunțat asupra
constituționalității prevederilor criticate, sub aspectul unor critici
asemănătoare celor formulate în prezenta cauză, putând fi
amintită, cu titlu exemplificativ, Decizia nr. 607 din 15 noiembrie 2005,
publicată în Monitorul Oficial al României, Partea I, nr. 70 din
25 ianuarie 2006.
Cu acel prilej, Curtea a statuat, în esență, că aceste
prevederi sunt constituționale, reprezentând norme de
procedură pe care instanța care a fost sesizată cu excepția de
neconstituționalitate este obligată să le aplice, în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
Această procedură nu face însă posibilă respingerea sau
admiterea excepției de neconstituționalitate de către instanța
judecătorească, ci doar pronunțarea, în situațiile date, asupra
oportunității sesizării Curții Constituționale prin analiza condițiilor
de admisibilitate prevăzute la art. 29 alin. (1)—(3) din Legea
nr. 47/1992. Instanța de judecată are rol de filtru al excepției de
neconstituționalitate ridicate de părți, având obligația de a le
respinge ca inadmisibile pe cele care nu îndeplinesc cerințele
legii.
Întrucât criticile de neconstituționalitate privesc, în esență,
aceleași aspecte și avându-se în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își păstrează valabilitatea și în cauza de față.
Curtea mai reține că instanța de judecată în fața căreia s-a
invocat o excepție de neconstituționalitate (judecătorul a quo)
nu analizează constituționalitatea dispozițiilor de lege criticate,
adică nu examinează conformitatea acestora cu prevederi sau
principii din Legea fundamentală, ci doar constată dacă sunt
îndeplinite cerințele prevăzute de art. 29 alin. (1)—(3) din Legea
nr. 47/1992, situație în care sesizarea Curții Constituționale
(judecătorul a quem) cu excepția de neconstituționalitate
invocată este obligatorie. În cazul în care constată că nu sunt
îndeplinite cerințele prevăzute de art. 29 alin. (1)—(3) din Legea
nr. 47/1992, excepția de neconstituționalitate fiind astfel
inadmisibilă, instanța de judecată — în temeiul art. 29 alin. (6)
din aceeași lege — va respinge cererea de sesizare a Curții
Constituționale. Prin urmare, în niciun caz, instanța de judecată
nu soluționează excepția de neconstituționalitate, dispozițiile de
lege criticate fiind în deplină concordanță cu principiul separației
și echilibrului puterilor în stat, cu principiul respectării
Constituției, a supremației sale și a legilor și cu prevederile
art. 146 lit. d) privind atribuția Curții Constituționale de a hotărî
asupra excepțiilor de neconstituționalitate.

14

MONITORUL OFICIAL AL ROMÂNIEI, PARTEA I, Nr. 822/9.XII.2010

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție ridicată de Gheorghe Ghiurău și Lia Ghiurău în dosarele
nr. 1.241/35/C/2009 și nr. 1.766/111/C/2009 ale Curții de Apel Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 1.385
din 26 octombrie 2010

referitoare la excepția de neconstituționalitate a prevederilor art. 31 alin. (1) din Legea nr. 85/2006
privind procedura insolvenței
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 31 alin. (1) din Legea nr. 85/2006 privind
procedura insolvenței, excepție ridicată de Societatea
Comercială ăSilvertrans” — S.R.L. din Târgu Mureș în Dosarul
nr. 2.181/1.371/2008 al Tribunalului Comercial Mureș —
Falimente.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate, ca neîntemeiată, sens în care invocă
jurisprudența în materie a Curții.
C U R T E A,

având în vedere actele și lucrările dosarului, constată
următoarele:
Prin Încheierea din 28 ianuarie 2010, pronunțată în Dosarul
nr. 2.181/1.371/2008, Tribunalul Comercial Mureș —
Falimente a sesizat Curtea Constituțională cu excepția de

neconstituționalitate a dispozițiilor art. 31 alin. (1) din Legea
nr. 85/2006 privind procedura insolvenței, excepție ridicată
de Societatea Comercială ăSilvertrans” — S.R.L. din Târgu
Mureș într-o cauză având ca obiect deschiderea procedurii
insolvenței.
În motivarea excepției de neconstituționalitate autorul
acesteia arată că dispozițiile de lege criticate aduc atingere
dreptului debitorului de a-și formula apărarea în mod
corespunzător și într-un termen rezonabil, întrucât acestea
pornesc de la o prezumție de insolvență, întemeiată pe simplul
fapt că nu s-a achitat la scadență o anumită obligație, prezumție
pe care debitorul este obligat să o răstoarne, deși ar fi fost
normal ca reclamantul să facă dovada incapacității de plată a
debitorului. Consideră că textul de lege criticat este
neconstituțional, întrucât creditorul, în calitate de reclamant,
beneficiază în materie de probațiune de o prezumție, iar
debitorul trebuie să întoarcă sarcina probei și să răstoarne
această prezumție, fapt ce limitează egalitatea cetățenilor și
accesul liber la justiție, cu privire la posibilitățile efective de
formulare a punctului de vedere al debitorului. Arată că dreptul
la apărare al debitorului este afectat de termenul redus în care
acesta are posibilitatea legală de a-și formula punctul de vedere
cu privire la pretențiile reclamantului. Consideră că restrângerea
drepturilor constituționale, statuată de textul de lege criticat, este
aplicată în mod discriminatoriu și reprezintă o anihilare a dreptului
debitorului de a putea formula o contestație la cererea de
deschidere a procedurii reorganizării judiciare și a falimentului.
Tribunalul Comercial Mureș — Falimente apreciază că
excepția de neconstituționalitate invocată este neîntemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor

MONITORUL OFICIAL AL ROMÂNIEI, PARTEA I, Nr. 822/9.XII.2010
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. (1) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, având următorul cuprins:
ăOrice creditor îndreptățit să solicite deschiderea procedurii
prevăzute de prezenta lege împotriva unui debitor prezumat în
insolvență poate introduce o cerere introductivă, în care va
preciza:
a) cuantumul și temeiul creanței;
b) existența unei garanții reale, constituite de către debitor
sau instituite potrivit legii;
c) existența unor măsuri asigurătorii asupra bunurilor
debitorului;
d) declarația privind eventuala intenție de a participa la
reorganizarea debitorului, caz în care va trebui să precizeze, cel
puțin la nivel de principiu, modalitatea în care înțelege să
participe la reorganizare.”
În susținerea neconstituționalității acestor dispoziții de lege,
autorul excepției invocă încălcarea prevederilor constituționale
ale art. 16 alin. (1) și (2) referitor la egalitatea în drepturi a
cetățenilor, art. 21 alin. (3) privind accesul liber la justiție, art. 24
referitor la dreptul la apărare și art. 53 privind restrângerea
exercițiului unor drepturi sau al unor libertăți. De asemenea,
autorul invocă și încălcarea prevederilor art. 6 din Convenția
pentru apărarea drepturilor omului și a libertăților fundamentale
privind dreptul la un proces echitabil, precum și ale art. 14 din

15

Pactul internațional cu privire la drepturile civile și politice,
referitor la egalitatea în fața tribunalelor și curților de justiție.
Examinând excepția, Curtea constată că s-a mai pronunțat
asupra dispozițiilor art. 31 alin. (1) din Legea nr. 85/2006,
raportate la aceleași prevederi constituționale și convenționale
invocate în cauza de față, respingând excepția de
neconstituționalitate. Astfel, prin Decizia nr. 1.144 din
16 octombrie 2008, publicată în Monitorul Oficial al României,
Partea I, nr. 775 din 19 noiembrie 2008, Curtea a constatat,
referindu-se la condițiile în care orice creditor poate introduce
cerere pentru deschiderea procedurii de insolvență, că acestea
sunt stabilite cu rigurozitate de lege și că introducerea cererii nu
duce în mod automat la deschiderea procedurii de insolvență.
Astfel, cererile introductive care nu îndeplinesc condițiile
prevăzute de lege nu vor putea produce efecte juridice și vor fi
respinse de judecătorul-sindic. De asemenea, Curtea a reținut
că textele de lege criticate constituie norme de procedură a
căror stabilire, potrivit prevederilor art. 126 alin. (2) din
Constituție, intră în atribuțiile exclusive ale legiuitorului. În
virtutea acestor prerogative constituționale, legiuitorul, în
considerarea unor situații deosebite, poate să stabilească și
reguli de procedură speciale, derogatorii de la regulile dreptului
comun.
Cu privire la critica de neconstituționalitate raportată la
prevederile art. 21 din Constituție, Curtea s-a pronunțat prin
Decizia nr. 78 din 8 februarie 2007, publicată în Monitorul Oficial
al României, Partea I, nr. 117 din 16 februarie 2007, reținând că
o atare critică este lipsită de temei, întrucât accesul liber la
justiție, ca de altfel orice drept fundamental, consacrat ca atare
de Constituție, are caracter legitim numai în măsura în care este
exercitat cu bună-credință, în limite rezonabile, cu respectarea
drepturilor și intereselor în egală măsură ocrotite ale celorlalte
subiecte de drept. Stabilirea de către legiuitor a acestor limite
nu aduce nicio îngrădire dreptului în sine, ci, dimpotrivă, creează
premisele valorificării sale în concordanță cu exigențele
generale proprii unui stat de drept.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.
Pentru aceleași argumente, dispozițiile de lege criticate nu
înfrâng nici prevederile art. 53 din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca neîntemeiată, excepția de neconstituționalitate a prevederilor art. 31 alin. (1) din Legea nr. 85/2006 privind
procedura insolvenței, excepție ridicată de Societatea Comercială ăSilvertrans” — S.R.L. din Târgu Mureș în Dosarul
nr. 2.181/1.371/2008 al Tribunalul Comercial Mureș — Falimente.
Definitivă și general obligatorie.
Pronunțată în ședința publică din data de 26 octombrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Cristina-Gabriela F. Popescu

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 822/9.XII.2010 conține 16 pagini.

Prețul: 3,20 lei

&JUYDGY|448087]
ISSN 1453—4495

