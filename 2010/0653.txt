PARTEA I

Anul 178 (XXII) — Nr. 653

Marți, 21 septembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
83. — Ordonanță de urgență privind exceptarea de la
plata tarifelor prevăzute la art. 42 alin. (3) lit. h) din
Legea îmbunătățirilor funciare nr. 138/2004, pentru
scoaterea din circuitul agricol a terenurilor necesare
pentru realizarea unor obiective de interes național,
județean și local..........................................................

2

966. — Hotărâre privind drepturile de acces al autorităților
publice române la Sistemul Informatic Național
de Semnalări ..............................................................

3–5

DECIZII ALE PRIMULUI-MINISTRU
230. — Decizie privind eliberarea domnului Adrian Curaj din
funcția de președinte, cu rang de secretar de stat,
al Autorității Naționale pentru Cercetare Științifică ....

5

231. — Decizie privind eliberarea domnului Dragoș Mihael
Ciuparu din funcția de vicepreședinte, cu rang de
subsecretar de stat, al Autorității Naționale pentru
Cercetare Științifică ....................................................

6

232. — Decizie privind numirea domnului Dragoș Mihael
Ciuparu în funcția de președinte, cu rang de secretar
de stat, al Autorității Naționale pentru Cercetare
Științifică ....................................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.477. — Ordin al ministrului mediului și pădurilor privind
modificarea și completarea Ordinului ministrului
mediului și gospodăririi apelor nr. 549/2006 pentru
aprobarea modelului și conținutului formularului
ăDeclarație privind obligațiile la Fondul pentru mediu”
și a instrucțiunilor de completare și depunere a
acestuia ......................................................................

7–11

1.634. — Ordin al ministrului economiei, comerțului și
mediului de afaceri pentru aprobarea Procedurii de
restructurare și reorganizare la nivelul Ministerului
Economiei, Comerțului și Mediului de Afaceri ............

12–16

2

MONITORUL OFICIAL AL ROMÂNIEI, PARTEA I, Nr. 653/21.IX.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind exceptarea de la plata tarifelor prevăzute la art. 42 alin. (3) lit. h)
din Legea îmbunătățirilor funciare nr. 138/2004, pentru scoaterea din circuitul agricol
a terenurilor necesare pentru realizarea unor obiective de interes național, județean și local
Având în vedere că:
— lucrările executate de Ministerul Transporturilor și Infrastructurii pentru care se realizează exproprieri în baza prevederilor
Legii nr. 198/2004 privind unele măsuri prealabile lucrărilor de construcție de drumuri de interes național, județean și local, cu
modificările și completările ulterioare, sunt lucrări de utilitate publică și totodată de interes național, iar sumele utilizate pentru plata
tarifelor în vederea eliberării avizelor de scoatere din circuitul agricol sunt sume asigurate de la bugetul de stat, în aceeași situație
regăsindu-se și executarea lucrărilor de dezvoltare a infrastructurii aeroportuare, precum și a infrastructurii feroviare sau a
infrastructurii de transport de interes județean și local;
— finalizarea programelor de reabilitare/construcție a drumurilor de interes național în termenele stabilite prin contractele
de execuție de lucrări este condiționată de predarea terenurilor necesare execuției lucrărilor, libere de sarcini, către constructori,
iar orice întârziere, cum ar fi adoptarea unui proiect de lege care să modifice legea de bază, generează costuri suplimentare pentru
toate obiectivele de investiții și corecții financiare pentru măsurile ISPA care trebuie închise la data de 31 decembrie 2010;
— în perioada iunie—iulie 2010, teritoriul României a fost traversat de o succesiune de fronturi atmosferice care au produs
căderi însemnate de precipitații sub formă de ploaie, ceea ce a dus la producerea de viituri avertizate prin cod roșu în majoritatea
bazinelor hidrografice, impunându-se realizarea de către Ministerul Mediului și Pădurilor, în regim de urgență, a lucrărilor de
refacere a acestor construcții hidrotehnice pentru a evita pierderi de vieți omenești și mari pierderi materiale, în eventualitatea
producerii de ape mari în perioada următoare;
— pentru salvarea litoralului românesc sunt necesare urgente măsuri de construcție, reabilitare, ecologizare, modernizare,
ce urmează a fi realizate de Ministerul Dezvoltării Regionale și Turismului,
pentru realizarea obiectivelor mai sus menționate, se impune adoptarea unor măsuri urgente care conduc la deblocarea
investițiilor și totodată realizarea unor economii la bugetul de stat prin evitarea unor transferuri bugetare de la o instituție publică
a statului la alta, prin exceptarea de la plata tarifelor prevăzute la art. 42 alin. (3) lit. h) din Legea îmbunătățirilor funciare
nr. 138/2004, republicată, cu completările ulterioare, pentru scoaterea din circuitul agricol a terenurilor necesare lucrărilor.
Consecința neadoptării în regim de urgență a prezentului act normativ constă în blocarea realizării investițiilor în domeniul
infrastructurii de transport de interes național, ca urmare a creșterilor costurilor de realizare a obiectivelor și a faptului că nu pot fi
eliberate autorizații de construire pe terenuri agricole aflate în domeniul public al statului.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Prin derogare de la art. 42 alin. (3) lit. h) din
Legea îmbunătățirilor funciare nr. 138/2004, republicată, cu
completările ulterioare, se exceptează de la plata tarifelor pentru
eliberarea avizelor tehnice și de specialitate, precum și a
avizelor și acordurilor de scoatere din circuitul agricol scoaterea
definitivă ori temporară din circuitul agricol a terenurilor
necesare pentru:
a) lucrările de construcție de drumuri de interes național,
județean și local, precum și lucrările de construcție, reabilitare și
extindere a infrastructurii feroviare publice;

b) lucrările necesare dezvoltării rețelei de transport cu
metroul și de modernizare a rețelei existente;
c) lucrările de dezvoltare a infrastructurii aeroportuare,
precum și a infrastructurii de transport naval;
d) lucrările din domeniul gospodăririi apelor;
e) lucrările de construcție, reabilitare, modernizare,
dezvoltare și ecologizare a zonei litorale a Mării Negre;
f) lucrările de dezvoltare a liniilor de transport și distribuție a
energiei electrice de interes național;
g) lucrările miniere de interes național pentru exploatarea
zăcămintelor de lignit care se execută în baza unei licențe de
exploatare.

PRIM-MINISTRU

EMIL BOC
Contrasemnează:
Ministrul transporturilor și infrastructurii,
Anca Daniela Boagiu
p. Ministrul agriculturii și dezvoltării rurale,
Adrian Rădulescu,
secretar de stat
Ministrul mediului și pădurilor,
László Borbély
Ministrul dezvoltării regionale și turismului,
Elena Gabriela Udrea
Ministrul administrației și internelor,
Vasile Blaga
p. Ministrul economiei, comerțului și mediului de afaceri,
Constantin Claudiu Stafie,
secretar de stat
Ministrul finanțelor publice,
Gheorghe Ialomițianu
București, 15 septembrie 2010.
Nr. 83.

MONITORUL OFICIAL AL ROMÂNIEI, PARTEA I, Nr. 653/21.IX.2010

3

GUVERNUL ROMÂNIEI

HOTĂRÂRE
privind drepturile de acces al autorităților publice române
la Sistemul Informatic Național de Semnalări
În temeiul art. 108 din Constituția României, republicată, și al art. 5 alin. (1) din Legea nr. 141/2010 privind înființarea,
organizarea și funcționarea Sistemului Informatic Național de Semnalări și participarea României la Sistemul de Informații
Schengen,
Guvernul României adoptă prezenta hotărâre.
Art. 1. — Prezenta hotărâre stabilește drepturile de acces al
autorităților publice române la Sistemul Informatic Național de
Semnalări, denumit în continuare SINS.
Art. 2. — În înțelesul prezentei hotărâri, termenii de mai jos
au următoarele semnificații:
a) furnizare — introducerea de date în SINS din bazele de
date proprii, modificarea și ștergerea acestor date, precum și
consultarea lor în scopul modificării sau ștergerii;
b) consultare — examinarea elementelor cuprinse în
semnalările din SINS.
Art. 3. — Autoritățile publice române care au drept de acces
la SINS sunt:
a) Poliția Română;
b) Poliția de Frontieră Română;
c) Jandarmeria Română;
d) Oficiul Român pentru Imigrări;
e) Direcția pentru Evidența Persoanelor și Administrarea
Bazelor de Date;
f) Direcția Generală de Pașapoarte;
g) Direcția Regim Permise de Conducere și Înmatriculare a
Vehiculelor;
h) Autoritatea Națională a Vămilor;
i) Ministerul Afacerilor Externe;
j) Ministerul Justiției și instanțele judecătorești;
k) Ministerul Public.

Art. 4. — Categoriile de semnalări, precum și tranzacțiile la
care au acces, în temeiul prevederilor Legii nr. 141/2010 privind
înființarea, organizarea și funcționarea Sistemului Informatic
Național de Semnalări și participarea României la Sistemul de
Informații Schengen, fiecare dintre autoritățile publice stabilite
la art. 3 sunt prevăzute în anexa care face parte integrantă din
prezenta hotărâre.
Art. 5. — Se desemnează Poliția Română și Poliția de
Frontieră Română ca autorități naționale competente pentru
furnizarea datelor specifice semnalărilor prevăzute la art. 15
alin. (1) și art. 18 alin. (1) din Legea nr. 141/2010.
Art. 6. — Se desemnează Poliția Română, prin Biroul
SIRENE național, ca autoritate națională competentă pentru
furnizarea datelor specifice semnalărilor prevăzute la art. 16
alin. (1) din Legea nr. 141/2010.
Art. 7. — Se desemnează autoritățile emitente ale
documentelor prevăzute la art. 18 alin. (2) lit. d) și e) din Legea
nr. 141/2010, notificate acestora ca fiind furate în străinătate, ca
autorități naționale competente pentru furnizarea datelor
specifice semnalărilor cu privire la documentele respective.
Art. 8. — Instituțiile sistemului judiciar furnizează datele
prevăzute în anexă, potrivit dispozițiilor art. 5 alin. (3) din Legea
nr. 141/2010.

PRIM-MINISTRU

EMIL BOC

Contrasemnează:
Ministrul administrației și internelor,
Vasile Blaga
Ministrul afacerilor externe,
Teodor Baconschi
Președintele Autorității Naționale de Supraveghere
a Prelucrării Datelor cu Caracter Personal,
Georgeta Basarabescu
Ministrul finanțelor publice,
Gheorghe Ialomițianu

București, 15 septembrie 2010.
Nr. 966.

F — furnizare; C — consultare.

*) Anexa este reprodusă în facsimil.

N O T Ă:

Categoriile de semnalări și tranzacțiile la care au acces autoritățile naționale competente

ANEXĂ*)

4
MONITORUL OFICIAL AL ROMÂNIEI, PARTEA I, Nr. 653/21.IX.2010

MONITORUL OFICIAL AL ROMÂNIEI, PARTEA I, Nr. 653/21.IX.2010
LEGENDĂ:

1. Poliția Română
2. Poliția de Frontieră Română
3. Jandarmeria Română
4. Oficiul Român pentru Imigrări
5. Direcția pentru Evidența Persoanelor și Administrare a Bazelor de Date
6. Direcția Generală de Pașapoarte
7. Direcția Regim Permise de Conducere și Înmatriculare a Vehiculelor
8. Autoritatea Națională a Vămilor
9. Ministerul Afacerilor Externe
10. Ministerul Justiției și instanțele judecătorești
11. Ministerul Public

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Adrian Curaj
din funcția de președinte, cu rang de secretar de stat,
al Autorității Naționale pentru Cercetare Științifică
Având în vedere propunerea formulată de ministrul educației, cercetării,
tineretului și sportului, înregistrată sub nr. 5/7.254 din 15 septembrie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 10 alin. (1) din Hotărârea Guvernului nr. 1.449/2005 privind organizarea și
funcționarea Autorității Naționale pentru Cercetare Științifică, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Adrian
Curaj se eliberează din funcția de președinte, cu rang de secretar de stat, al
Autorității Naționale pentru Cercetare Științifică.
PRIM-MINISTRU

EMIL BOC

Contrasemnează:
Secretarul general al Guvernului,
Daniela Nicoleta Andreescu

București, 21 septembrie 2010.
Nr. 230.

5

6

MONITORUL OFICIAL AL ROMÂNIEI, PARTEA I, Nr. 653/21.IX.2010
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Dragoș Mihael Ciuparu
din funcția de vicepreședinte, cu rang de subsecretar de stat,
al Autorității Naționale pentru Cercetare Științifică
Având în vedere propunerea formulată de ministrul educației, cercetării,
tineretului și sportului, înregistrată sub nr. 5/7.276 din 15 septembrie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 10 alin. (1) din Hotărârea Guvernului nr. 1.449/2005 privind organizarea și
funcționarea Autorității Naționale pentru Cercetare Științifică, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Dragoș
Mihael Ciuparu se eliberează din funcția de vicepreședinte, cu rang de subsecretar
de stat, al Autorității Naționale pentru Cercetare Științifică.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 21 septembrie 2010.
Nr. 231.

GUVERNUL ROMÂNIEI
PRIMUL-MINISTRU

DECIZIE
privind numirea domnului Dragoș Mihael Ciuparu
în funcția de președinte, cu rang de secretar de stat,
al Autorității Naționale pentru Cercetare Științifică
Având în vedere propunerea formulată de ministrul educației, cercetării,
tineretului și sportului, înregistrată sub nr. 5/7.276 din 15 septembrie 2010,
în temeiul art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și
al art. 10 alin. (1) din Hotărârea Guvernului nr. 1.449/2005 privind organizarea și
funcționarea Autorității Naționale pentru Cercetare Științifică, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Dragoș
Mihael Ciuparu se numește în funcția de președinte, cu rang de secretar de stat,
al Autorității Naționale pentru Cercetare Științifică.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu
București, 21 septembrie 2010.
Nr. 232.

7

MONITORUL OFICIAL AL ROMÂNIEI, PARTEA I, Nr. 653/21.IX.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI PĂDURILOR

ORDIN
privind modificarea și completarea Ordinului ministrului mediului și gospodăririi apelor
nr. 549/2006 pentru aprobarea modelului și conținutului formularului ăDeclarație privind obligațiile
la Fondul pentru mediu” și a instrucțiunilor de completare și depunere a acestuia
În baza prevederilor art. 9 alin. (1) și art. 11 alin. (4) din Ordonanța de urgență a Guvernului nr. 196/2005 privind Fondul
pentru mediu, aprobată cu modificări și completări prin Legea nr. 105/2006, cu modificările și completările ulterioare,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor, cu modificările și completările ulterioare,
ministrul mediului și pădurilor emite prezentul ordin.
Art. I. — Ordinul ministrului mediului și gospodăririi apelor
nr. 549/2006 pentru aprobarea modelului și conținutului
formularului ăDeclarație privind obligațiile la Fondul pentru
mediu” și a instrucțiunilor de completare și depunere a acestuia,
publicat în Monitorul Oficial al României, Partea I, nr. 504 din
12 iunie 2006, se modifică și se completează după cum
urmează:
1. La articolul 3, alineatul (4) se modifică și va avea
următorul cuprins:
ă(4) Formatul electronic se transmite la adresa
http://www.afm.ro, după semnarea Convenției privind
comunicarea declarației privind obligațiile la Fondul pentru
mediu. Forma și conținutul convenției se aprobă prin dispoziție
a președintelui Administrației Fondului pentru Mediu. Convenția
va fi pusă la dispoziția contribuabililor la adresa
http://www.afm.ro”.

2. La articolul 3, după alineatul (4) se introduc trei noi
alineate, alineatele (5)—(7), cu următorul cuprins:
ă(5) Pentru declararea unei obligații de plată, pentru aceeași
perioadă de raportare, nu se utilizează simultan mai multe
metode de depunere a declarațiilor fiscale.
(6) În situația în care plătitorul de taxe sau contribuții a utilizat
pentru aceeași obligație de plată și aceeași perioadă de
raportare mai multe metode de depunere, va fi înregistrată prima
declarație depusă, conform legii.
(7) Sumele înscrise în declarații nu cuprind taxe sau
contribuții stabilite prin deciziile emise de organul fiscal ca
urmare a acțiunilor de inspecție fiscală.”
3. Anexele nr. 1 și 2 se modifică și se înlocuiesc cu anexele
nr. 1 și 2, care fac parte integrantă din prezentul ordin.
Art. II. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély

București, 16 septembrie 2010.
Nr. 1.477.

ANEXA Nr. 1
(Anexa nr. 1 la Ordinul nr. 549/2006)

MINISTERUL MEDIULUI ȘI PĂDURILOR

Loc rezervat organului competent:

Administrația Fondului pentru Mediu

Nr. de înregistrare:
Data:
DECLARAȚIE

privind obligațiile la Fondul pentru mediu
Perioada de raportare
Luna
|_|_|

Anul
|_|_|_|_|

RECTIFICATIVĂ
(Se generează de către programul informatic de asistență.)

I. Date de identificare ale plătitorului
Cod de identificare fiscală .....................................................
Denumire ..............................................................................
Județul .................................., localitatea ................................................, str. .................. nr. ......., bl. ......., sc. ........, ap. ......,
cod poștal ..........., sectorul ......., tel. ......, fax ....., e-mail ........, cont ............................................., banca ........................................

8

MONITORUL OFICIAL AL ROMÂNIEI, PARTEA I, Nr. 653/21.IX.2010

II. Date privind obligația bugetară
Denumirea obligației bugetare

Suma datorată

Denumire*
TOTAL:

III. Date privind cantitățile de ambalaje introduse pe piața națională de către operatorii economici responsabili

Tip material

Cantitatea introdusă
pe piața națională
(kg)

Cantitatea valorificată
(kg)
Cantitatea valorificată prin altă
Cantitatea valorificată
operațiune de valorificare decât
prin reciclare
reciclare
(kg)
(kg)

Denumire**

TOTAL:

IV. Date privind cantitățile de anvelope noi și/sau uzate destinate reutilizării introduse pe piața națională de către
operatorii economici
Cantitatea introdusă pe piața națională***
(kg)

Cantitatea gestionată****
(kg)

TOTAL:

V. Date privind cantitățile de uleiuri introduse pe piața națională de către operatorii economici
Cantitatea introdusă pe piața națională***

(l)

Cantitatea gestionată*****

(l)

TOTAL:

Prezenta declarație reprezintă titlu de creanță și produce efectele juridice ale înștiințării de plată de la data depunerii acesteia,
în condițiile legii.
Sub sancțiunile aplicabile faptei de fals în declarații, declar că datele din această declarație sunt corecte și complete.
Numele și prenumele ...........................................................
Semnătura și ștampila ...........................................................
Funcția ..................................................................................
Loc rezervat pentru coduri de bare generate și tipărite automat de programul informatic de asistență
*) Se completează: obligația de plată la bugetul Fondului pentru mediu, conform Ordonanței de urgență a Guvernului nr. 196/2005 privind Fondul pentru
mediu, aprobată cu modificări și completări prin Legea nr. 105/2006, cu modificările și completările ulterioare.
**) Se completează: denumirea materialului de ambalaje introduse pe piața națională (sticlă, plastic, hârtie și carton, metal, lemn). Materialele compozite
se încadrează în funcție de materialul preponderent.
***) Se completează: cantitatea totală introdusă pe piață în perioada de raportare aferentă anului precedent perioadei de raportare.
****) Se completează: cantitatea gestionată în perioada de raportare, potrivit legislației în vigoare privind gestionarea anvelopelor uzate.
*****) Se completează: cantitatea gestionată în perioada de raportare, potrivit legislației în vigoare privind gestionarea uleiurilor uzate.
ANEXA Nr. 2
(Anexa nr. 2 la Ordinul nr. 549/2006)

INSTRUCȚIUNI

de completare și depunere a formularului ăDeclarație privind obligațiile la Fondul pentru mediu”
CAPITOLUL I
Completarea formularului ăDeclarație privind obligațiile
la Fondul pentru mediu”
Perioada de raportare:
În rubrica ăLuna” se înscrie cu cifre arabe numărul lunii la
care se referă obligația, acest lucru fiind valabil și pentru
obligațiile de plată cu termen scadent lunar și pentru obligațiile
de plată cu termen scadent trimestrial și anual (de exemplu: 02
pentru obligațiile de plată reprezentând taxele pentru emisiile de

poluanți în atmosferă, datorate de operatorii economici deținători
de surse staționare a căror utilizare afectează factorii de mediu,
aferente lunii februarie).
În rubrica ăAnul” se completează anul de raportare cu cifre
arabe, cu 4 caractere (de exemplu: 2009).
Secțiunea I: ăDate de identificare ale plătitorului”

Rubrica ăCod de identificare fiscală” se completează astfel:
a) contribuabilii persoane juridice înscriu codul de
înregistrare fiscală ori codul unic de înregistrare;

MONITORUL OFICIAL AL ROMÂNIEI, PARTEA I, Nr. 653/21.IX.2010
b) contribuabilii persoane fizice înscriu codul numeric
personal sau numărul de identificare fiscală, după caz.
Înscrierea cifrelor în casetă se face cu aliniere la dreapta.
În cazul în care contribuabilul este înregistrat ca plătitor de
taxă pe valoare adăugată nu se completează atributul RO.
În rubrica ăDenumire” se înscriu denumirea sau numele și
prenumele contribuabilului la Fondul pentru mediu, după caz.
Rubricile privind adresa se completează cu datele
corespunzătoare domiciliului fiscal al contribuabililor la Fondul
pentru mediu, persoane juridice sau persoane fizice, după caz.
Secțiunea a II-a: ăDate privind obligația bugetară”

Pentru fiecare obligație de plată prevăzută în Ordonanța de
urgență a Guvernului nr. 196/2005 privind Fondul pentru mediu,
aprobată cu modificări și completări prin Legea nr. 105/2006, cu
modificările și completările ulterioare, datorată pentru perioada
de raportare, cu termen de declarare lunar, trimestrial sau anual,
se completează în același formular tabelul generat cu ajutorul
programului informatic de asistență. Sumele reprezentând
obligații constituite în perioada de raportare la care se referă
Declarația privind obligațiile la Fondul pentru mediu se înscriu în
rândurile corespunzătoare, în conformitate cu instrucțiunile de
mai jos.
În situația în care, pentru perioada de raportare, nu rezultă
sume datorate, reprezentând contribuții și taxe, pentru care
persoanele juridice și persoanele fizice au dobândit calitatea de
contribuabili la bugetul Fondului pentru mediu, se înscrie cifra 0
(zero).
Sumele stabilite prin actele de inspecție, ca diferențe de
contribuții și taxe, nu se înscriu în Declarația privind obligațiile la
Fondul pentru mediu.
În coloana ăDenumirea obligației bugetare” se înscrie
denumirea obligației de plată la bugetul Fondului pentru mediu,
potrivit legislației în vigoare, datorată în perioada de raportare.
În cazul taxelor cu termen de declarare și de plată anual,
obligațiile de plată se completează la Declarația privind
obligațiile la Fondul pentru mediu aferentă lunii decembrie a
anului respectiv (de exemplu: pentru contribuția aferentă
ambalajelor introduse pe piață națională de către operatorii
economici responsabili, obligațiile de plată aferente perioadei
ianuarie—decembrie 2009 se înscriu în declarația lunii
decembrie 2009, cu termen de declarare până la data de
25 ianuarie 2010 inclusiv).
În coloana ăSuma datorată” se înscrie suma reprezentând
contribuții și taxe datorate la bugetul Fondului pentru mediu în
perioada de raportare, potrivit legislației în vigoare.
Secțiunea a III-a: ăDate privind cantitățile de ambalaje
introduse pe piața națională de către operatorii economici
responsabili”

Această secțiune reflectă diferența dintre obiectivul anual de
valorificare sau incinerare în instalații de incinerare cu
recuperare de energie și de valorificare prin reciclare, calculat
utilizându-se procentajul stabilit prin legislația în vigoare și
obiectivul efectiv realizat, în cazul ambalajelor introduse pe piața
națională de către operatorii economici responsabili.
În coloana ăTip material” se înscrie denumirea materialului
de ambalaje introdus pe piața națională (de exemplu: sticlă,

9

plastic, hârtie și carton, metal, lemn). Materialele compozite se
încadrează în funcție de materialul preponderent.
În coloana ăCantitatea introdusă pe piața națională (kg)” se
înscriu cu cifre arabe, pe tip de material, în kilograme, cantitățile
de ambalaje introduse pe piața națională de către operatorii
economici responsabili în perioada de raportare.
În coloana ăCantitatea valorificată (kg)” se înscriu cu cifre
arabe, pe tip de material, în kilograme, cantitățile de deșeuri de
ambalaje valorificate de operatorii economici responsabili în
perioada de raportare, în mod individual și/sau prin transfer de
responsabilitate, astfel:
a) în coloana ăCantitatea valorificată prin altă operațiune de
valorificare decât reciclare (kg)” se înscriu cu cifre arabe, pe tip
de material, în kilograme, cantitățile de deșeuri de ambalaje
valorificate prin altă operațiune de valorificare decât reciclare de
către operatorii economici responsabili în perioada de raportare,
în mod individual și/sau prin transfer de responsabilitate;
b) în coloana ăCantitatea valorificată prin reciclare (kg)” se
înscriu cu cifre arabe, pe tip de material, în kilograme, cantitățile
de deșeuri de ambalaje valorificate prin reciclare de către
operatorii economici responsabili în perioada de raportare, în
mod individual și/sau prin transfer de responsabilitate.
În situația în care, pentru perioada de raportare, nu rezultă
cantități de ambalaje sau deșeuri de ambalaje pentru care
operatorii economici responsabili sunt răspunzători, se înscrie
cifra 0 (zero) la poziția corespunzătoare din tabel.
Secțiunea a IV-a: ăDate privind cantitățile de anvelope noi
și/sau uzate destinate reutilizării, introduse pe piața națională de
către operatorii economici”

Această secțiune reflectă diferența dintre obiectivul de
gestionare anual, calculat utilizându-se procentajul stabilit prin
legislația în vigoare, și obiectivul efectiv realizat, în cazul
operatorilor economici care introduc pe piața națională anvelope
noi și/sau uzate destinate reutilizării.
În coloana ăCantitatea introdusă pe piața națională (kg)” se
înscriu cu cifre arabe cantitățile de anvelope noi și/sau uzate, în
kilograme, introduse pe piață de către operatorii economici în
perioada de raportare aferentă anului precedent.
În coloana ăCantitatea gestionată (kg)” se înscriu cu cifre
arabe cantitățile, în kilograme, de anvelope uzate gestionate în
perioada de raportare de către operatorii economici care
introduc pe piața națională anvelope noi și/sau uzate destinate
reutilizării, în mod individual și/sau prin transfer de
responsabilitate.
În situația în care, pentru perioada de raportare, nu rezultă
cantități de anvelope pentru care operatorii economici care
introduc pe piața națională anvelope noi și/sau uzate destinate
reutilizării sunt răspunzători, se înscrie cifra 0 (zero) la poziția
corespunzătoare din tabel.
Secțiunea a V-a: ăDate privind cantitățile de uleiuri introduse pe
piața națională de către operatorii economici”

Această secțiune reflectă diferența dintre cantitățile
corespunzătoare obligațiilor anuale de gestionare a uleiurilor
uzate, calculate utilizându-se procentajul stabilit prin legislația
în vigoare, și cantitățile de uleiuri uzate gestionate, în cazul

10

MONITORUL OFICIAL AL ROMÂNIEI, PARTEA I, Nr. 653/21.IX.2010

operatorilor economici care introduc pe piața națională astfel de
produse.
În coloana ăCantitatea introdusă pe piața națională (l)” se
înscriu cu cifre arabe cantitățile de uleiuri, în litri, introduse pe
piața națională de către operatorii economici în perioada de
raportare aferentă anului precedent.
În coloana ăCantitatea gestionată (l)” se înscriu cu cifre arabe
cantitățile, în litri, de uleiuri uzate gestionate în perioada de
raportare de către operatorii economici care introduc pe piața
națională astfel de produse.
În situația în care, pentru perioada de raportare, nu rezultă
cantități de uleiuri pentru care operatorii economici care introduc
pe piața națională astfel de produse sunt răspunzători, se înscrie
cifra 0 (zero) la poziția corespunzătoare din tabel.
CAPITOLUL II
Instrucțiuni de completare a formularului ăDeclarație
privind obligațiile la Fondul pentru mediu” — rectificativă
În cazul în care contribuabilii au declarat eronat obligațiile la
Fondul pentru mediu, în una sau mai multe perioade de
raportare, aceștia pot rectifica obligațiile eronat declarate prin
depunerea Declarației privind obligațiile la Fondul pentru mediu
rectificative, aferentă fiecărei perioade pentru care s-a declarat
eronat.
Declarația privind obligațiile la Fondul pentru mediu
rectificativă înlocuiește declarația depusă inițial.
Declarația privind obligațiile la Fondul pentru mediu
rectificativă se completează înscriindu-se corect toate datele
pentru perioada de raportare pentru care se face rectificarea.
În cazul în care contribuabilii datorează mai multe obligații și
declară eronat una sau mai multe dintre ele, la completarea
declarației rectificative vor înscrie datele corecte în toate
rubricile, nu numai acolo unde s-a declarat eronat.
În cazul rectificării obligațiilor prevăzute la secțiunile a III-a,
a IV-a și a V-a ulterior depunerii declarației lunii decembrie, se
rectifică obligațiile eronat constituite aferente perioadei de
raportare din Declarația privind obligațiile la Fondul pentru mediu
comunicată Administrației Fondului pentru Mediu și, în același
timp, se întocmește și se depune sau se transmite și Declarația
privind obligațiile la Fondul pentru mediu rectificativă aferentă
lunii decembrie a anului respectiv.
CAPITOLUL III
Depunerea sau transmiterea Declarației privind obligațiile
la Fondul pentru mediu și a Declarației privind obligațiile
la Fondul pentru mediu rectificative
Declarația privind obligațiile la Fondul pentru mediu se
completează și se depune sau se transmite de către persoanele
juridice și persoanele fizice care au calitatea de contribuabil la
bugetul Fondului pentru mediu, potrivit legislației în vigoare.
Declarația privind obligațiile la Fondul pentru mediu în forma
editată pe suport hârtie se depune/comunică cu confirmare de
primire, iar declarația în format electronic se transmite, potrivit
Convenției privind comunicarea declarației privind obligațiile la
Fondul pentru mediu, în format electronic.

Transmiterea declarațiilor privind obligațiile la Fondul pentru
mediu în format electronic se face numai după încheierea între
persoanele juridice/persoanele fizice care au calitatea de
contribuabil la bugetul Fondului pentru mediu și Administrația
Fondului pentru Mediu a Convenției privind comunicarea
declarației privind obligațiile la Fondul pentru mediu în format
electronic.
Contribuabilii care transmit declarațiile privind obligațiile la
Fondul pentru mediu în format electronic se înregistrează la
Administrația Fondului pentru Mediu prin încheierea Convenției
privind comunicarea declarației privind obligațiile la Fondul
pentru mediu în format electronic.
Termenele de declarare a obligațiilor la Fondul pentru mediu
sunt prevăzute în actele normative în vigoare, astfel:
1. lunar, până la data de 25 inclusiv a lunii următoare celei în
care s-a desfășurat activitatea, pentru obligațiile de plată
reprezentând:
a) o contribuție de 3% din veniturile realizate din vânzarea
deșeurilor metalice feroase și neferoase, inclusiv a bunurilor
destinate dezmembrării, obținute de către generatorul
deșeurilor,
respectiv
deținătorul
bunurilor
destinate
dezmembrării, persoană fizică sau juridică. Sumele se rețin prin
stopaj la sursă de către operatorii economici care desfășoară
activități de colectare și/sau valorificare a deșeurilor, care au
obligația să le vireze la Fondul pentru mediu;
b) taxele pentru emisiile de poluanți în atmosferă, datorate de
operatorii economici deținători de surse staționare a căror
utilizare afectează factorii de mediu, în cuantumul prevăzut în
anexa nr. 1 la Ordonanța de urgență a Guvernului nr. 196/2005,
aprobată cu modificări și completări prin Legea nr. 105/2006, cu
modificările și completările ulterioare;
c) o contribuție de 2% din valoarea substanțelor clasificate
prin acte normative ca fiind periculoase pentru mediu, introduse
pe piața națională de către operatorii economici;
d) o contribuție de 2% din veniturile realizate din vânzarea
masei lemnoase și/sau a materialelor lemnoase obținute de
către administratorul, respectiv proprietarul pădurii, cu excepția
lemnelor de foc, arborilor și arbuștilor ornamentali, pomilor de
Crăciun, răchitei și puieților;
2. lunar, până la data de 25 inclusiv a lunii următoare celei în
care s-a desfășurat activitatea, pentru:
a) cantitățile de ambalaje introduse pe piața națională și
cantitățile valorificate, în vederea stabilirii diferenței dintre
obiectivul anual de realizat, prevăzut de legislația privind
gestionarea ambalajelor și deșeurilor de ambalaje, și cel efectiv
realizat. Declarațiile se completează și se depun/transmit de
către operatorii economici responsabili;
b) cantitățile de anvelope noi și/sau uzate introduse pe piața
națională și cantitățile gestionate, pentru stabilirea diferenței
dintre obiectivul anual de realizat, prevăzut de legislația privind
gestionarea anvelopelor uzate, și cel efectiv realizat. Declarațiile
se completează și se depun/transmit de către operatorii
economici care introduc pe piața națională anvelope noi și/sau
uzate destinate reutilizării;
c) cantitățile de uleiuri, introduse pe piața națională și
cantitățile de uleiuri uzate gestionate, pentru stabilirea diferenței

MONITORUL OFICIAL AL ROMÂNIEI, PARTEA I, Nr. 653/21.IX.2010
dintre cantitățile corespunzătoare obligațiilor anuale de
gestionare prevăzute în legislația în vigoare și cantitățile de
uleiuri uzate gestionate. Declarațiile se completează și se
depun/transmit de către operatorii economici care introduc pe
piața națională astfel de produse;
3. trimestrial, până la data de 25 a lunii următoare trimestrului
în care s-a desfășurat activitatea, pentru obligațiile de plată
reprezentând:
— ecotaxa, în valoare de 0,1 lei/bucată, aplicată pungilor și
sacoșelor pentru cumpărături, cu mâner integrat sau aplicat,
fabricate din materiale obținute din resurse neregenerabile
definite potrivit Ordonanței de urgență a Guvernului nr. 195/2005
privind protecția mediului, aprobată cu modificări și completări
prin Legea nr. 265/2006, cu modificările și completările
ulterioare, încasată de la operatorii economici care introduc pe
piața națională astfel de ambalaje de desfacere. Ecotaxa se
evidențiază distinct pe documentele de vânzare, iar valoarea
acesteia se afișează vizibil la punctul de vânzare, în vederea
informării consumatorilor finali;
4. anual, până la data de 25 ianuarie inclusiv, pentru
obligațiile de plată aferente anului precedent, reprezentând:
a) taxele încasate de la operatorii economici utilizatori de noi
terenuri pentru depozitarea deșeurilor valorificabile, în limitele
prevăzute în anexa nr. 2 la Ordonanța de urgență a Guvernului
nr. 196/2005, aprobată cu modificări și completări prin Legea
nr. 105/2006, cu modificările și completările ulterioare;
b) contribuția de 2 lei/kg, datorată de operatorii economici
care introduc pe piața națională ambalaje de desfacere și bunuri
ambalate, pentru diferența dintre cantitățile de deșeuri de
ambalaje corespunzătoare obiectivelor de valorificare sau
incinerare în instalații de incinerare cu recuperare de energie și
de valorificare prin reciclare prevăzute în anexa nr. 3 la
Ordonanța de urgență a Guvernului nr. 196/2005, aprobată cu
modificări și completări prin Legea nr. 105/2006, cu modificările
și completările ulterioare, și cantitățile de deșeuri de ambalaje
efectiv valorificate sau incinerate în instalații de incinerare cu
recuperare de energie și valorificate prin reciclare;
c) contribuția de 2 lei/kg anvelopă, datorată de operatorii
economici care introduc pe piața națională anvelope noi și/sau
uzate destinate reutilizării, pentru diferența dintre cantitățile de
anvelope corespunzătoare obligațiilor anuale de gestionare
prevăzute în legislația în vigoare și cantitățile efectiv gestionate;
d) contribuția de 3% din suma care se încasează anual
pentru gestionarea fondurilor de vânătoare, plătită de către
gestionarii fondurilor de vânătoare;
e) contribuția de 100 lei/tonă, datorată de unitățile
administrativ-teritoriale începând cu data de 1 iulie 2010, în
cazul neîndeplinirii obiectivului anual de diminuare cu 15% a
cantităților de deșeuri municipale și asimilabile, colectate și
trimise spre depozitare, plata făcându-se pentru diferența dintre
cantitatea corespunzătoare obiectivului anual de diminuare și
cantitatea corespunzătoare obiectivului efectiv realizat prin
activități specifice de colectare selectivă și valorificare;
f) taxa de 2 lei/l, aplicată uleiurilor care fac obiectul Hotărârii
Guvernului nr. 235/2007 privind gestionarea uleiurilor uzate,
datorată începând cu data de 1 ianuarie 2011 de către operatorii

11

economici care introduc pe piața națională astfel de produse,
pentru diferența dintre cantitățile corespunzătoare obligațiilor
anuale de gestionare prevăzute în anexa nr. 4 la Ordonanța de
urgență a Guvernului nr. 196/2005, aprobată cu modificări și
completări prin Legea nr. 105/2006, cu modificările și
completările ulterioare, și cantitățile de uleiuri uzate gestionate.
Depunerea sau transmiterea Declarației privind obligațiile la
Fondul pentru mediu se realizează de contribuabilii persoane
juridice, cumulat, atât pentru activitatea proprie, cât și pentru
activitatea entităților fără personalitate juridică ale acesteia.
Declarația privind obligațiile la Fondul pentru mediu
rectificativă se depune în original, la sediul Administrației
Fondului pentru Mediu, sau se comunică cu confirmare de
primire de către persoanele juridice și persoanele fizice care au
calitatea de contribuabil la Fondul pentru mediu, numai însoțită
de adresă și documente justificative din care să rezulte
corectitudinea datelor înscrise în declarația rectificativă.
Declarația privind obligațiile la Fondul pentru mediu
rectificativă nu se transmite în format electronic.
După data începerii inspecției fiscale nu se depun și nu se
înregistrează declarații privind obligațiile la Fondul pentru mediu
și declarații privind obligațiile la Fondul pentru mediu rectificative
aferente perioadelor supuse inspecției fiscale.
CAPITOLUL IV
Caracteristici de tipărire, utilizare și păstrare
ale formularului ăDeclarație privind obligațiile
la Fondul pentru mediu”
Denumire: Declarație privind obligațiile la Fondul pentru
mediu
Caracteristici de tipărire: se utilizează echipament informatic
pentru completare și editare cu ajutorul programului informatic
de asistență, asigurat gratuit de Administrația Fondului pentru
Mediu.
Programul informatic de asistență poate fi descărcat de pe
serverul de web al Administrației Fondului pentru Mediu, la
adresa http://www.afm.ro
Utilizare: declararea obligațiilor la Fondul pentru mediu
datorate de persoanele juridice și persoanele fizice care au
calitatea de contribuabil la Fondul pentru mediu, potrivit
legislației în vigoare.
Întocmire: de către toți contribuabilii la Fondul pentru mediu
cărora le revin obligații conform Ordonanței de urgență a
Guvernului nr. 196/2005, aprobată cu modificări și completări
prin Legea nr. 105/2006, cu modificările și completările ulterioare
Declarația privind obligațiile la Fondul pentru mediu în forma
editată pe suport hârtie se întocmește în două exemplare,
semnate și ștampilate în original, potrivit legii în vigoare, astfel:
— un exemplar pentru contribuabil, cu confirmare de primire;
— un exemplar la organul competent.
Formatul electronic al Declarației privind obligațiile la Fondul
pentru mediu se transmite la adresa http://www.afm.ro, potrivit
Convenției privind comunicarea declarației privind obligațiile la
Fondul pentru mediu în format electronic.
Arhivare: la Administrația Fondului pentru Mediu
— formatul electronic, în arhiva de documente electronice;
— formatul hârtie, în arhivă.

12

MONITORUL OFICIAL AL ROMÂNIEI, PARTEA I, Nr. 653/21.IX.2010

MINISTERUL ECONOMIEI, COMERȚULUI ȘI MEDIULUI DE AFACERI

ORDIN
pentru aprobarea Procedurii de restructurare și reorganizare la nivelul Ministerului Economiei,
Comerțului și Mediului de Afaceri
Având în vedere:
— prevederile art. 99 alin. (1) lit. b), alin. (2)—(7), art. 100, art. 103 alin. (3) lit. c) și ale art. 106 din Legea nr. 188/1999
privind Statutul funcționarilor publici, republicată, cu modificările și completările ulterioare;
— prevederile art. 65—67, 73 și 74 din Legea nr. 53/2003 — Codul muncii, cu modificările și completările ulterioare;
— prevederile Contractului colectiv de muncă unic la nivel național pe anii 2007—2010, încheiat conform art. 10 și 11 din
Legea nr. 130/1996 privind contractul colectiv de muncă, republicată, cu modificările și completările ulterioare, înregistrat la
Ministerul Muncii, Solidarității Sociale și Familiei cu nr. 2.895/21/29.12.2006,
în temeiul prevederilor art. 1 și 4 din Hotărârea Guvernului nr. 720/2010 pentru aprobarea restructurării și reorganizării
Ministerului Economiei, Comerțului și Mediului de Afaceri și pentru modificarea Hotărârii Guvernului nr. 1.634/2009 privind
organizarea și funcționarea Ministerului Economiei, Comerțului și Mediului de Afaceri,
ministrul economiei, comerțului și mediului de afaceri emite următorul ordin:
Art. 1. — Se aprobă Procedura de restructurare și
reorganizare la nivelul Ministerului Economiei, Comerțului și
Mediului de Afaceri, prevăzută în anexa care face parte
integrantă din prezentul ordin.
Art. 2. — (1) În cazul funcționarilor publici, la încetarea
raporturilor de serviciu se acordă un preaviz de 30 de zile
calendaristice. În cazul personalului contractual, la încetarea
raporturilor de muncă se acordă un preaviz de 20 de zile
lucrătoare.
(2) În perioada de preaviz, pentru personalul prevăzut la
alin. (1), se poate acorda, după caz, reducerea programului de
lucru până la 4 ore zilnic, fără afectarea drepturilor salariale
cuvenite.
(3) Pentru personalul prevăzut la alin. (1), în perioada de
preaviz, Direcția resurse umane va pune la dispoziție lista
posturilor vacante corespunzătoare funcției deținute anterior și
pregătirii profesionale. În cazul în care nu există funcții publice
vacante, autoritatea sau instituția publică are obligația de a
solicita Agenției Naționale a Funcționarilor Publici, în perioada
de preaviz, lista funcțiilor publice vacante. În situația în care
există o funcție publică vacantă corespunzătoare, identificată în
perioada de preaviz, funcționarul public va fi transferat în
interesul serviciului sau la cerere.
(4) În situația în care pentru posturile vacante
corespunzătoare oferite persoanelor aflate în perioada de
preaviz optează cel puțin două persoane, se aplică regulile
referitoare la desfășurarea examenului conform procedurii.
(5) În situația în care pentru unul dintre posturile aferente
rețelei de reprezentare economică externă, aprobate prin
Hotărârea Guvernului nr. 720/2010 pentru aprobarea
restructurării și reorganizării Ministerului Economiei, Comerțului
și Mediului de Afaceri și pentru modificarea Hotărârii Guvernului
nr. 1.634/2009 privind organizarea și funcționarea Ministerului
Economiei, Comerțului și Mediului de Afaceri, optează cel puțin
două persoane, se aplică regulile referitoare la desfășurarea
examenului, prevăzute în Regulamentul privind condițiile și
criteriile de selecționare pentru posturile din rețeaua externă a
Ministerului Economiei, Comerțului și Mediului de Afaceri,
aprobat prin ordinul ministrului economiei, comerțului și mediului
de afaceri, cu modificările ulterioare.
(6) Nu pot fi afectați de măsurile de restructurare și
reorganizare prevăzute de prezentul ordin salariații aflați în
următoarele situații:
a) pe durata incapacității temporare de muncă, stabilită prin
certificat medical conform legii;

b) pe durata concediului pentru carantină;
c) pe durata în care femeia salariată este gravidă, în măsura
în care angajatorul a luat cunoștință de acest fapt anterior
emiterii deciziei de concediere;
d) pe durata concediului de maternitate;
e) pe durata concediului pentru creșterea copilului în vârstă
de până la 2 ani sau, în cazul copilului cu handicap, până la
împlinirea vârstei de 3 ani;
f) pe durata concediului pentru îngrijirea copilului bolnav în
vârstă de până la 7 ani sau, în cazul copilului cu handicap,
pentru afecțiuni intercurente, până la împlinirea vârstei de
18 ani;
g) pe durata îndeplinirii serviciului militar;
h) pe durata exercitării unei funcții eligibile într-un organism
sindical, cu excepția situației în care concedierea este dispusă
pentru o abatere disciplinară gravă sau pentru abateri
disciplinare repetate, săvârșite de către acel salariat;
i) pe durata efectuării concediului de odihnă și a concediului
fără plată;
j) pe durata concediului de risc maternal;
k) în situația salariatei prevăzută la art. 2 lit. c)—e) din
Ordonanța de urgență a Guvernului nr. 96/2003 privind protecția
maternității la locurile de muncă, aprobată cu modificări și
completări prin Legea nr. 25/2004, cu modificările ulterioare, din
motive care au legătură directă cu starea sa;
l) pe perioada suspendării raporturilor de serviciu.
(7) La luarea măsurii de încetare a raporturilor de serviciu/de
muncă, pentru motivele prevăzute în prezentul ordin, motive ce
nu țin de persoana salariatului, vor fi avute în vedere
următoarele criterii minimale:
a) dacă măsura ar putea afecta 2 soți care lucrează în
aceeași unitate, se încetează raportul de serviciu/de muncă al
soțului care are venitul cel mai mic, fără ca prin aceasta să se
poată înceta raportul de serviciu/de muncă al unei persoane
care ocupă un post nevizat de reducere;
b) măsura să afecteze mai întâi persoanele care nu au copii
în întreținere;
c) măsura să afecteze numai în ultimul rând femeile care au
în îngrijire copii, pe bărbații văduvi sau divorțați care au în
îngrijire copii, pe întreținătorii unici de familie, precum și pe
salariații, bărbați sau femei, care mai au cel mult 3 ani până la
pensionare.
Art. 3. — (1) Actul administrativ de încetare a raporturilor de
serviciu/de muncă se comunică salariatului în termen de 5 zile
lucrătoare de la data emiterii.

MONITORUL OFICIAL AL ROMÂNIEI, PARTEA I, Nr. 653/21.IX.2010
(2) Salariații ale căror raporturi de serviciu/de muncă
încetează în condițiile prezentului ordin beneficiază de
indemnizație de șomaj, conform legii.
Art. 4. — Actul administrativ de încetare a raporturilor de
serviciu/de muncă poate fi contestat în termen de 30 de zile
calendaristice de la data comunicării la instanța competentă.

13

Art. 5. — Direcția resurse umane, direcțiile generale,
direcțiile, serviciile, precum și compartimentele din cadrul
Ministerului Economiei, Comerțului și Mediului de Afaceri vor
duce la îndeplinire prevederile prezentului ordin.
Art. 6. — Prezentul ordin se publică în Monitorul Oficial al
României, Partea I.

Ministrul economiei, comerțului și mediului de afaceri,
Ion Ariton
București, 9 septembrie 2010.
Nr. 1.634.
ANEXĂ

PROCEDURĂ

de restructurare și reorganizare la nivelul Ministerului Economiei, Comerțului și Mediului de Afaceri
Art. 1. — (1) Prezenta procedură reglementează modalitatea
de organizare și desfășurare a examenului pentru ocuparea
unor posturi din cadrul compartimentelor supuse restructurării/
reorganizării, conform legii.
(2) Prin compartiment supus restructurării/reorganizării se
înțelege direcția generală/direcția/serviciul/biroul/compartimentul
a cărei/cărui structură organizatorică sau de posturi a fost
modificată.
(3) În cazul în care, în urma restructurării/reorganizării, în
cadrul unui compartiment există mai mulți salariați decât posturi
alocate, ocuparea acestora se face prin examen, organizat
conform prezentei proceduri. Examenul va fi susținut pentru
posturi de aceeași categorie, clasă și/sau de același grad
profesional.
(4) În cazul în care în cadrul unui compartiment, astfel cum
este definit la alin. (2), există un post de aceeași categorie, clasă
și/sau de același grad profesional, ocupat de un singur salariat,
acesta nu va mai susține proba de examen, păstrându-și postul
respectiv.
(5) În cazul în care în cadrul compartimentului supus
restructurării/reorganizării nu mai există posturi de aceeași
categorie, clasă și/sau de același grad profesional cu posturile
ocupate anterior de salariați, salariaților respectivi li se va acorda
preaviz, fără a mai susține examenul prevăzut de prezenta
procedură, cu respectarea prevederilor legale în vigoare.
Art. 2. — (1) În termen de maximum 5 zile de la data
aprobării prin ordin al ministrului economiei, comerțului și
mediului de afaceri a statului de funcții avizat de Agenția
Națională a Funcționarilor Publici, aferent structurii
organizatorice prevăzute în Hotărârea Guvernului nr. 720/2010
pentru aprobarea restructurării și reorganizării Ministerului
Economiei, Comerțului și Mediului de Afaceri și pentru
modificarea Hotărârii Guvernului nr. 1.634/2009 privind
organizarea și funcționarea Ministerului Economiei, Comerțului
și Mediului de Afaceri, compartimentele în cadrul cărora există
salariați dintre cei prevăzuți la art. 1 alin. (3) vor fi notificate în
scris de către Direcția resurse umane cu privire la posturile pe
care pot candida salariații și la examenul ce urmează a fi
organizat potrivit prezentei proceduri.
(2) Direcția resurse umane împreună cu conducerea
compartimentelor supuse restructurării/reorganizării va notifica
la rândul său, în termen de 3 zile lucrătoare din momentul primirii
notificării din partea Direcției resurse umane, personalul cu
privire la posturile pe care poate candida acesta și la examenul
ce urmează a fi organizat potrivit prezentei proceduri.
(3) Personalul notificat în condițiile prevăzute la alin. (1) și
(2) are la dispoziție 48 de ore de când a luat cunoștință de
notificare pentru a-și exprima în scris opțiunea, în condițiile art. 4
alin. (4), privind participarea la examenul organizat pentru

ocuparea posturilor alocate fiecăruia dintre respectivele
compartimente supuse restructurării/reorganizării.
(4) La expirarea termenului prevăzut la alin. (1) și (3) începe
procesul de desfășurare a examenului pentru ocuparea
posturilor din compartimentele supuse reorganizării/
restructurării.
Art. 3. — În vederea ocupării posturilor alocate respectivului
compartiment supus restructurării/reorganizării, la examenul
organizat în condițiile prezentei proceduri poate participa numai
personalul
notificat
din
compartimentele
supuse
restructurării/reorganizării și care și-a exprimat opțiunea în
termenul prevăzut la art. 2 alin. (3), cu respectarea următoarelor
criterii:
a) categoria, clasa și, după caz, gradul profesional ale
funcționarului public;
b) îndeplinirea criteriilor specifice stabilite pentru funcția
publică;
c) pregătirea profesională.
Art. 4. — (1) Examenul prevăzut la art. 1 constă în 3 etape
succesive, după cum urmează:
a) selecția cererilor, respectiv a dosarelor de înscriere, după
caz;
b) proba scrisă;
c) interviul.
(2) Se pot prezenta la următoarea probă numai candidații
declarați admiși la proba precedentă.
(3) Posturile pentru care se organizează examen, condițiile
de participare la examen și de desfășurare a examenului,
bibliografia și alte date necesare înscrierii și desfășurării
examenului se afișează la sediul instituției unde se desfășoară
examenul, cu cel puțin 3 zile înainte de data stabilită pentru
desfășurarea probei scrise.
(4) În vederea participării la examen, în termenul prevăzut la
art. 2 alin. (3) candidații depun la Direcția resurse umane din
Ministerul Economiei, Comerțului și Mediului de Afaceri o cerere
de înscriere la examen, semnată și însoțită de dosarul prevăzut
la art. 9.
(5) Personalului prevăzut la art. 1 alin. (3) care nu și-a
exprimat opțiunea în condițiile alin. (4) și ale art. 2 sau care nu
a promovat examenul organizat conform prezentei proceduri i
se acordă preaviz, conform prevederilor legale.
Art. 5. — (1) În vederea organizării și desfășurării examenului
prevăzut la art. 1, se constituie o comisie de examen, respectiv
o comisie de soluționare a contestațiilor, prin ordin al ministrului
economiei, comerțului și mediului de afaceri. Președintele
comisiei de examen, respectiv al comisiei de soluționare a
contestației se desemnează din rândul membrilor acestora, prin
ordinul ministrului economiei, comerțului și mediului de afaceri
de constituire a comisiilor.

14

MONITORUL OFICIAL AL ROMÂNIEI, PARTEA I, Nr. 653/21.IX.2010

(2) Pentru selecția funcționarilor publici, comisiile prevăzute
la alin. (1) sunt compuse fiecare din 5 membri, desemnați după
cum urmează:
a) 3 membri sunt funcționari publici de conducere/de
execuție, reprezentanți ai entității în al cărei stat de funcții se
află funcția publică vacantă sau nominalizați de către
conducerea Ministerului Economiei, Comerțului și Mediului de
Afaceri;
b) un reprezentant al Agenției Naționale a Funcționarilor
Publici;
c) un reprezentant al organizației sindicale reprezentative
sau al comisiei paritare.
(3) În situația în care Agenția Națională a Funcționarilor
Publici și/sau sindicatul sau comisia paritară, după caz, nu și-au
desemnat reprezentanții în comisie, locul acestora va fi ocupat
de câte o persoană nominalizată de ministrul economiei,
comerțului și mediului de afaceri.
(4) Pentru selecția personalului contractual, comisiile
prevăzute la alin. (1) sunt compuse fiecare din 3 membri,
reprezentanți ai entității în al cărei stat de funcții se află funcția
publică vacantă sau nominalizați de către conducerea
Ministerului Economiei, Comerțului și Mediului de Afaceri,
(5) Secretariatul comisiilor prevăzute la alin. (1) se asigură de
către funcționari publici din cadrul Direcției resurse umane.
Art. 6. — (1) Nu poate fi desemnată membru în comisia de
examen sau în comisia de soluționare a contestațiilor persoana
care se află în următoarele cazuri de conflict de interese:
a) are relații cu caracter patrimonial cu oricare dintre
candidați sau interesele patrimoniale ale sale ori ale soțului sau
soției pot afecta imparțialitatea și obiectivitatea evaluării;
b) este soț, soție, rudă sau afin până la gradul al IV-lea
inclusiv cu oricare dintre candidați ori cu un alt membru al
comisiei de examen sau al comisiei de soluționare a
contestațiilor.
(2) Nu poate fi desemnată membru în comisia de examen
sau în comisia de soluționare a contestațiilor persoana care a
fost sancționată disciplinar, dacă sancțiunea aplicată nu a fost
radiată, conform legii.
(3) Calitatea de membru în comisia de examen este
incompatibilă cu calitatea de membru în comisia de soluționare
a contestațiilor.
Art. 7. — (1) Situațiile de incompatibilitate, precum și situațiile
de conflict de interese prevăzute la art. 6 se sesizează de către
persoana în cauză, de oricare dintre candidați sau de orice altă
persoană interesată, în orice moment al organizării și
desfășurării examenului.
(2) Membrii comisiei de examen sau ai comisiei de
soluționare a contestațiilor au obligația să informeze, în scris,
cu celeritate, persoanele care i-au desemnat cu privire la orice
conflict de interese care a intervenit sau ar putea interveni. În
aceste cazuri, membrii comisiei de examen sau ai comisiei de
soluționare a contestațiilor au obligația să se abțină de la
participarea ori de la luarea vreunei decizii cu privire la
examenul în cadrul căruia a intervenit conflictul de interese.
(3) În cazul constatării existenței unei situații de
incompatibilitate sau unui conflict de interese, actul de
desemnare a membrilor comisiei se modifică în mod
corespunzător, în termen de cel mult o zi lucrătoare de la data
constatării, prin înlocuirea membrului aflat în respectiva situație.
(4) În cazul în care situația de incompatibilitate sau conflictul
de interese se constată ulterior desfășurării uneia dintre etapele
examenului, procedura de desfășurare a examenului se reia cu
noua componență a comisiei.
Art. 8. — (1) Comisia de examen are următoarele atribuții
principale:
a) selectează cererile, respectiv dosarele candidaților, după
caz;

b) stabilește subiectele pentru proba scrisă;
c) stabilește planul interviului și participă la interviu;
d) stabilește baremul de notare, notează proba scrisă și
interviul pentru fiecare candidat;
e) transmite secretarului comisiei rezultatele selecției
cererilor, respectiv dosarelor și, după caz, ale examenului, cu
mențiunea ăadmis”/ărespins”, pentru a fi comunicate candidaților.
(2) Comisia de soluționare a contestațiilor are următoarele
atribuții principale:
a) soluționează contestațiile depuse de candidați cu privire la
selecția dosarelor;
b) soluționează contestațiile depuse de candidați cu privire la
notarea probei scrise și a interviului;
c) transmite secretarului comisiei rezultatele contestațiilor
pentru a fi comunicate candidaților.
(3) Secretarul comisiei de examen are următoarele atribuții
principale:
a) centralizează și primește cererile de înscriere la examen,
respectiv dosarele candidaților, după caz;
b) convoacă membrii comisiei de examen;
c) întocmește procesul-verbal de desfășurare a examenului;
d) asigură transmiterea către candidați a rezultatelor selecției
dosarelor și, după caz, ale examenului, prin afișarea acestora la
sediul instituției unde se desfășoară examenul;
e) îndeplinește orice sarcini specifice necesare pentru buna
desfășurare a examenului.
(4) Secretarul comisiei de soluționare a contestațiilor are
următoarele atribuții principale:
a) convoacă membrii comisiei de soluționare a contestațiilor;
b) asigură transmiterea rezultatelor contestațiilor candidaților,
prin afișarea acestora la sediul instituției unde se desfășoară
examenul;
c) îndeplinește orice sarcini specifice necesare pentru buna
desfășurare a examenului.
Art. 9. — (1) În vederea participării la examen, candidații
depun cererea prevăzută la art. 4 alin. (4) și, după caz, dosarul
de examen, care va conține în mod obligatoriu:
a) copia actului de identitate;
b) copiile diplomelor de studii și ale altor acte care atestă
efectuarea unor specializări;
c) copia carnetului de muncă sau, după caz, o adeverință
care să ateste vechimea în muncă și, după caz, în specialitatea
studiilor necesare ocupării funcției publice.
(2) În termen de maximum 48 de ore de la data expirării
termenului de depunere a cererii și, după caz, a dosarelor,
comisia de examen are obligația de a selecta dosarele de
examen pe baza îndeplinirii condițiilor de participare la examen.
(3) Rezultatele selectării dosarelor de înscriere se afișează
de către secretarul comisiei de examen, cu mențiunea
ăadmis”/ărespins”, însoțită de motivul respingerii dosarului, la
sediul instituției unde se desfășoară examenul, în termenul
prevăzut la alin. (2).
(4) Până la expirarea termenului stabilit pentru primirea și
selecția cererilor, respectiv a dosarelor, după caz, membrii
comisiei de examen pot solicita candidaților informații sau alte
documente relevante pentru desfășurarea examenului.
(5) În termen de cel mult 24 de ore de la data afișării
rezultatelor selecției dosarelor, candidatul poate depune
eventuale contestații la secretariatul comisiei de examen,
contestații care se soluționează de către comisia de soluționare
a contestațiilor, în cel mult 24 ore de la înregistrarea acestora.
Art. 10. — Pentru etapele examenului, punctajele se
stabilesc după cum urmează:
a) pentru proba scrisă punctajul este de maximum 100 de
puncte;
b) pentru interviu punctajul este de maximum 100 de puncte.

MONITORUL OFICIAL AL ROMÂNIEI, PARTEA I, Nr. 653/21.IX.2010
Art. 11. — (1) Proba scrisă se susține de către candidații ale
căror cereri, respectiv dosare au fost declarate admise și constă
în redactarea unei lucrări și/sau în rezolvarea unor teste-grilă.
(2) Subiectele se stabilesc pe baza bibliografiei și au ca scop
testarea cunoștințelor teoretice necesare ocupării funcției pentru
care se organizează examenul.
(3) În cadrul probei scrise se testează, în mod obligatoriu, și
cunoștințele generale ale candidatului în domeniul administrației
publice.
Art. 12. — (1) Comisia de examen stabilește subiectele și
alcătuiește seturile de întrebări pentru proba scrisă în ziua în
care se desfășoară proba scrisă.
(2) Membrii comisiei de examen răspund individual pentru
asigurarea confidențialității subiectelor propuse.
(3) Seturile de subiecte se semnează de către toți membrii
comisiei de examen și se închid în plicuri sigilate, purtând
ștampila Direcției resurse umane.
(4) Comisia de examen stabilește punctajul maxim pentru
fiecare subiect, care se comunică odată cu subiectele.
(5) Până la ora stabilită pentru terminarea probei scrise a
examenului, membrii comisiei de examen au obligația de a
stabili baremul detaliat de corectare a subiectelor. Acesta se
afișează la locul desfășurării examenului, anterior corectării
lucrărilor.
Art. 13. — (1) Durata probei scrise se stabilește de comisia
de examen în funcție de gradul de dificultate și complexitate al
subiectelor, fără a depăși 3 ore.
(2) La ora stabilită pentru începerea probei scrise, comisia
de examen prezintă candidaților seturile de subiecte și invită un
candidat să extragă un plic cu subiectele de examen.
(3) Candidatul care a extras plicul cu subiectele îl înmânează
președintelui comisiei de examen, care îl deschide și comunică
subiectele candidaților participanți la examen.
(4) După începerea comunicării subiectelor este interzis
accesul în sala de examen al candidaților care întârzie sau al
oricăror alte persoane, în afara membrilor comisiei de examen,
precum și al persoanelor care asigură secretariatul comisiei de
examen, respectiv supravegherea desfășurării probei.
(5) În încăperea în care are loc proba scrisă, pe toată
perioada derulării acesteia, inclusiv a formalităților prealabile și
a celor ulterioare finalizării probei, candidaților nu le este
permisă deținerea sau folosirea vreunei surse de consultare sau
a telefoanelor mobile ori a altor mijloace de comunicare la
distanță.
(6) Nerespectarea dispozițiilor prevăzute la alin. (5) atrage
eliminarea candidatului din proba de examen. Dacă se constată
încălcarea acestor dispoziții, comisia de examen elimină
candidatul din sală, înscrie pe lucrare mențiunea ăanulat” și
consemnează cele întâmplate în procesul-verbal al examenului.
(7) Sub sancțiunea anulării lucrărilor scrise, acestea se
redactează doar pe seturile de hârtie asigurate de către Direcția
resurse umane, purtând pe fiecare filă ștampila acesteia. După
înscrierea de către candidat a numelui și a prenumelui în colțul
din dreapta a primei file, acesta se lipește astfel încât datele
înscrise să nu poată fi identificate și se aplică ștampila Direcției
resurse umane.
(8) La finalizarea lucrării ori la expirarea timpului alocat
probei scrise, candidatul are obligația de a preda comisiei de
examen lucrarea scrisă și de a semna borderoul special întocmit
în acest sens.
(9) Este interzis ca la finalul probei scrise în sala de examen
să fie prezent doar ultimul candidat care a predat lucrarea sau
testul grilă, împreună cu vreunul dintre membrii comisiei de
examen sau cu secretarul acesteia.
Art. 14. — (1) Anterior începerii corectării lucrărilor la proba
scrisă, fiecare lucrare va fi numerotată.
(2) Lucrările de la proba scrisă se corectează sigilate.

15

(3) Punctajele se acordă de către fiecare membru al comisiei
de examen, pentru fiecare lucrare scrisă, și se notează în
procesul-verbal al examenului. Acordarea punctajului final
pentru proba scrisă se face pe baza mediei aritmetice a
punctajelor acordate de fiecare membru al comisiei de examen.
(4) Lucrările care prezintă însemnări în scopul identificării
candidaților se anulează și nu se mai corectează. Mențiunea
ăanulat” se înscrie atât pe lucrare, cât și pe borderoul de notare
și pe centralizatorul nominal, consemnându-se aceasta în
procesul-verbal al examenului.
(5) În situația în care pentru o lucrare se înregistrează
diferențe mai mari de 10 puncte între punctajele acordate de
membrii comisiei de examen, lucrarea se recorectează de către
toți membrii acesteia. Procedura recorectării se reia ori de câte
ori se constată că există diferențe mai mari de 10 puncte între
punctajele acordate de membrii comisiei de examen.
(6) Se interzice desigilarea lucrărilor anterior recorectării în
condițiile prevăzute la alin. (5).
Art. 15. — (1) Lucrările scrise se desigilează după acordarea
punctajelor finale la proba scrisă, cu respectarea prevederilor
art. 14 alin. (3) și (5).
(2) Punctajele obținute de fiecare dintre candidați la proba
scrisă și mențiunea ăadmis” ori ărespins” se afișează la sediul
instituției unde se desfășoară examenul, în termenul prevăzut
la art. 16 alin. (2).
(3) În vederea depunerii și soluționării eventualelor
contestații, afișarea rezultatelor la proba scrisă se realizează cu
cel puțin 48 de ore anterior susținerii probei interviului.
(4) Sunt declarați admiși la proba scrisă și au dreptul să
susțină interviul candidații care au obținut minimum 50 de
puncte.
Art. 16. — (1) Proba scrisă se notează de la 0 la 100 de
puncte, candidatul declarat ăadmis” fiind cel care a obținut
minimum 50 de puncte.
(2) Rezultatele probei scrise se afișează în cel mult 24 de
ore la sediul instituției unde se desfășoară examenul.
(3) În termen de cel mult 24 de ore de la data afișării
rezultatelor, candidatul poate depune eventuale contestații la
secretariatul comisiei, contestații care se soluționează de către
comisia de soluționare a contestațiilor în cel mult 24 ore de la
înregistrarea acestora.
Art. 17. — (1) Proba interviului poate fi susținută doar de
către candidații declarați admiși la proba scrisă.
(2) Interviul se realizează conform planului de interviu,
întocmit de comisia de examen în ziua desfășurării acestei
probe, pe baza criteriilor de evaluare.
(3) Criteriile de evaluare pentru stabilirea planului de interviu
sunt:
a) abilitățile de comunicare;
b) capacitatea de analiză;
c) abilitățile impuse de funcție;
d) motivația candidatului;
e) comportamentul în situațiile de criză.
Art. 18. — (1) Interviul se susține în termen de minimum
3 zile de la data afișării rezultatelor la proba scrisă.
(2) Data și ora susținerii interviului se afișează prin grija
secretariatului comisiei de examen la sediul instituției unde se
desfășoară examenul.
Art. 19. — (1) În cadrul interviului, membrii comisiei de
examen vor adresa întrebări candidatului, cu excepția celor
privind opiniile politice ale acestuia, activitatea sindicală, religie,
etnie, starea materială, originea socială sau care pot constitui
discriminare pe criterii de sex.
(2) Întrebările și răspunsurile la interviu se consemnează în
scris în anexa la procesul-verbal al examenului. Procesul-verbal
se semnează de către membrii comisiei de examen și de către
candidat.

16

MONITORUL OFICIAL AL ROMÂNIEI, PARTEA I, Nr. 653/21.IX.2010

Art. 20. — (1) Interviul se notează pe baza criteriilor
prevăzute la art. 17 alin. (2) și a punctajelor maxime stabilite de
comisia de examen pentru aceste criterii, prin planul de interviu.
(2) Membrii comisiei de examen acordă punctaje pentru
fiecare dintre criteriile prevăzute la art. 17 alin. (2). Punctajele se
acordă individual de către fiecare membru al comisiei de
examen, pentru fiecare candidat și se notează în borderoul de
notare.
(3) Prevederile art. 14 alin. (3) și (5) se aplică în mod
corespunzător pentru stabilirea punctajului final la interviu al
fiecărui candidat.
(4) Punctajele finale obținute de fiecare dintre candidați la
interviu, cu mențiunea ăadmis” ori ărespins”, se afișează la sediul
instituției unde se desfășoară examenul, în termenul prevăzut
la art. 16 alin. (2).
Art. 21. — (1) Punctajul final al examenului se calculează ca
medie aritmetică a punctajelor finale obținute la proba scrisă și
la interviu.
(2) Punctajele finale ale examenului, în ordine
descrescătoare, sunt înscrise într-un centralizator nominal, în
care se menționează pentru fiecare candidat punctajul obținut la
fiecare dintre probele examenului. Centralizatorul nominal se
semnează pe fiecare pagină de fiecare dintre membrii comisiei
de examen.
(3) Comunicarea punctajelor finale ale examenului, cu
mențiunea ăadmis” sau ărespins”, se face în termen de maximum
48 de ore de la data susținerii ultimei probe, prin afișare la sediul
instituției unde se desfășoară examenul.
(4) Se consideră admis la examen candidatul care a obținut
cel mai mare punctaj dintre candidații care au concurat pentru
aceeași funcție, cu condiția ca aceștia să fi obținut punctajul
minim necesar, potrivit prevederilor prezentei proceduri.
(5) La punctaje egale are prioritate candidatul care a obținut
punctajul cel mai mare la proba scrisă, iar dacă egalitatea se
menține, candidații aflați în această situație vor fi invitați la un
nou interviu, în urma căruia comisia de examen va decide
asupra candidatului admis, cu respectarea termenului prevăzut
la alin. (3).
Art. 22. — Candidații nemulțumiți de rezultatele finale pot
depune contestații în termen de 24 de ore de la data afișării
acestora.
Art. 23. — Comisia de soluționare a contestațiilor admite
contestația și poate modifica punctajul final acordat de comisia
de examen, în situația în care constată una dintre următoarele
situații:

Gabriel S. Popa

a) candidatul îndeplinește condițiile pentru a participa la
examen, în situația contestațiilor formulate față de rezultatul
selecției dosarelor;
b) punctajele de la proba scrisă nu au fost acordate potrivit
baremului și răspunsurilor din lucrarea scrisă;
c) punctajele de la interviu nu au fost acordate potrivit
planului de interviu, întrebărilor formulate și răspunsurilor
candidaților în cadrul interviului;
d) constată că la proba scrisă există o diferență mai mare de
10 puncte între punctajele acordate de comisia de concurs și
comisia de soluționare a contestațiilor.
Art. 24. — Contestația se respinge în situația în care comisia
de soluționare a contestațiilor constată una dintre următoarele
situații:
a) candidatul nu îndeplinește condițiile pentru a participa la
examen;
b) punctajele de la proba scrisă au fost acordate potrivit
baremului și răspunsurilor din lucrarea scrisă;
c) punctajele de la interviu au fost acordate potrivit planului
de interviu, întrebărilor formulate și răspunsurilor candidaților în
cadrul interviului;
d) constată că la proba scrisă nu există o diferență mai mare
de 10 puncte între punctajele acordate de comisia de concurs și
comisia de soluționare a contestațiilor.
Art. 25. — Comunicarea rezultatelor la contestațiile depuse
de candidați se face prin afișare la sediul instituției unde se
desfășoară examenul imediat după soluționarea acestora.
Art. 26. — (1) La finalizarea examenului, respectiv la
expirarea termenului de depunere a contestațiilor ori de
soluționare a acestora se întocmește un proces-verbal privind
desfășurarea examenului și rezultatele obținute de candidați,
care se semnează de membrii comisiei de examen și de
secretarul acesteia.
(2) La procesul-verbal privind desfășurarea examenului se
anexează rezultatele probei scrise, ale interviului, rezultatele
finale ale examenului, precum și, după caz, rezultatele
contestațiilor depuse.
Art. 27. — În situația în care termenele prevăzute în prezenta
procedură expiră în zile nelucrătoare, acestea se prelungesc
până la finalul primei zile lucrătoare care urmează.
Art. 28. — Raporturile de serviciu/de muncă ale salariaților
din compartimentele supuse restructurării/reorganizării care nu
se înscriu sau nu se prezintă la examenul organizat și ale celor
care au fost declarați respinși în urma examenului vor înceta,
cu respectarea prevederilor legale.
Art. 29. — Prezenta procedură se poate aplica, după caz, și
la nivelul instituțiilor aflate în subordinea ministerului.

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 653/21.IX.2010 conține 16 pagini.

Prețul: 3,20 lei

&JUYDGY|446397]
ISSN 1453—4495

