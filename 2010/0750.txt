Anul 178 (XXII) — Nr. 750

PARTEA I

LEGI, DECRETE, HOTĂRÂRI ȘI ALTE ACTE

Miercuri, 10 noiembrie 2010

SUMAR

Pagina
DECIZII ALE CURȚII CONSTITUȚIONALE
Decizia nr. 1.024 din 14 septembrie 2010 referitoare la
excepția de neconstituționalitate a prevederilor art. II
pct. 1, 2, 5, 9, 11 și 12 din Legea nr. 328/2006 pentru
aprobarea Ordonanței Guvernului nr. 39/2005 privind
cinematografia, astfel cum au fost modificate prin
pct. 8 al articolului unic din Legea nr. 303/2008 privind
aprobarea Ordonanței de urgență a Guvernului
nr. 7/2008 pentru modificarea și completarea
Ordonanței Guvernului nr. 39/2005 privind
cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia ............................
Decizia nr. 1.068 din 16 septembrie 2010 referitoare la
excepția de neconstituționalitate a dispozițiilor art. 1
lit. b), art. 12 lit. a) și art. 17 lit. h) din Legea nr. 78/2000
pentru prevenirea, descoperirea și sancționarea
faptelor de corupție, ale art. 272 alin. (1) pct. 2, art. 275
și art. 2821 din Legea nr. 31/1990 privind societățile
comerciale, precum și ale Ordonanței de urgență a
Guvernului nr. 134/2005 pentru modificarea și
completarea Ordonanței de urgență a Guvernului
nr. 43/2002 privind Direcția Națională Anticorupție ....

Pagina
Decizia nr. 1.123 din 23 septembrie 2010 referitoare la
excepția de neconstituționalitate a dispozițiilor art. 287
din Legea nr. 53/2003 — Codul muncii și ale art. 3041
din Codul de procedură civilă ....................................
Decizia nr. 1.137 din 23 septembrie 2010 referitoare la
excepția de neconstituționalitate a dispozițiilor
Ordonanței de urgență a Guvernului nr. 134/2005
pentru modificarea și completarea Ordonanței de
urgență a Guvernului nr. 43/2002 privind Direcția
Națională Anticorupție și ale art. 1, art. 132, art. 16,
art. 29 alin. (1) și art. 33 din Legea nr. 78/2000 pentru
prevenirea, descoperirea și sancționarea faptelor de
corupție ......................................................................

2–4

4–6

7–8

9–11

Decizia nr. 1.157 din 28 septembrie 2010 referitoare la
excepția de neconstituționalitate a dispozițiilor art. 222
și 282 din Legea nr. 53/2003 — Codul muncii, ale
art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003 ..............................................

11–13

Decizia nr. 1.166 din 28 septembrie 2010 referitoare la
excepția de neconstituționalitate a prevederilor art. 1
alin. (1) din Ordonanța de urgență a Guvernului
nr. 148/2005 privind susținerea familiei în vederea
creșterii copilului, precum și a Ordonanței de urgență
a Guvernului nr. 226/2008 privind unele măsuri
financiar-bugetare ......................................................

13–15

2

MONITORUL OFICIAL AL ROMÂNIEI, PARTEA I, Nr. 750/10.XI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.024
din 14 septembrie 2010

referitoare la excepția de neconstituționalitate a prevederilor art. II pct. 1, 2, 5, 9, 11 și 12
din Legea nr. 328/2006 pentru aprobarea Ordonanței Guvernului nr. 39/2005 privind cinematografia,
astfel cum au fost modificate prin pct. 8 al articolului unic din Legea nr. 303/2008 privind aprobarea
Ordonanței de urgență a Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia, precum și pentru modificarea
Legii nr. 328/2006 pentru aprobarea Ordonanței Guvernului nr. 39/2005 privind cinematografia
Augustin Zegrean
Acsinte Gaspar
Petre Lăzăroiu
Mircea Ștefan Minea
Ion Predescu
Puskás Valentin Zoltán
Tudorel Toader
Ingrid Alina Tudora

— președinte
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Antonia Constantin.
Pe rol se află soluționarea excepției de neconstituționalitate
a prevederilor art. II pct. 1, 2, 5, 9, 11 și 12 din Legea
nr. 328/2006 pentru aprobarea Ordonanței Guvernului
nr. 39/2005 privind cinematografia, astfel cum au fost modificate
prin pct. 8 al articolului unic din Legea nr. 303/2008 privind
aprobarea Ordonanței de urgență a Guvernului nr. 7/2008
pentru modificarea și completarea Ordonanței Guvernului
nr. 39/2005 privind cinematografia, precum și pentru modificarea
Legii nr. 328/2006 pentru aprobarea Ordonanței Guvernului
nr. 39/2005 privind cinematografia, excepție ridicată de
Societatea Comercială ăTroplast Construct” — S.R.L. din Bacău,
reprezentată legal prin administrator Ghiocel Lupu, în Dosarul
nr. 10.619/3/2008 al Curții de Apel București — Secția a VI-a
comercială.
La apelul nominal lipsesc părțile, față de care procedura de
citare este legal îndeplinită.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere, ca devenită inadmisibilă, a excepției de
neconstituționalitate a prevederilor art. II pct. 2, 11 și 12 din
Legea nr. 328/2006, și ca neîntemeiată, în ceea ce privește
prevederile art. II pct. 1, 5 și 9 din același act normativ. În acest
sens, invocă jurisprudența în materie a Curții Constituționale, și
anume Decizia nr. 269 din 16 martie 2010.
C U R T E A,

având în vedere actele și lucrările dosarului, constată
următoarele:
Prin Încheierea din 11 noiembrie 2009, pronunțată în Dosarul
nr. 10.619/3/2008, Curtea de Apel București — Secția a VI-a
comercială a sesizat Curtea Constituțională cu excepția de
neconstituționalitate a prevederilor ăart. II pct. 1, 2, 5, 9, 11 și 12
din Legea nr. 303/2008 privind aprobarea Ordonanței de urgență
a Guvernului nr. 7/2008 pentru modificarea și completarea
Ordonanței Guvernului nr. 39/2005 privind cinematografia,
precum și pentru modificarea Legii nr. 328/2006 pentru
aprobarea Ordonanței Guvernului nr. 39/2005 privind
cinematografia”.

Excepția a fost ridicată de Societatea Comercială ăTroplast
Construct” — S.R.L. din Bacău, reprezentată legal prin
administrator Ghiocel Lupu, într-o cauză civilă având ca obiect
soluționarea unei cereri de apel formulate de Regia Autonomă
de Distribuție și Exploatare a Filmelor ăRomânia-Film” împotriva
unei sentințe comerciale pronunțate de Tribunalul București —
Secția a VI-a comercială.
În motivarea excepției de neconstituționalitate autorul
acesteia susține că reglementarea criticată dispune trecerea din
proprietatea privată a statului în proprietatea publică a unităților
administrativ-teritoriale a unor bunuri imobile și mobile fără ca
acestea să fie declarate ca fiind bunuri de uz sau de interes
public local, încălcând astfel dispozițiile art. 136 alin. (2) din
Constituție și prevederile Legii nr. 213/1998 privind proprietatea
publică și regimul juridic al acesteia. De altfel, acest din urmă
act normativ — legea organică în materia proprietății publice —
ănu prevede nicio modalitate de trecere a unui bun din domeniul
privat al statului în domeniul public al unității administrativteritoriale, ceea ce prevede, în schimb, Legea nr. 303/2008”.
Totodată, ănu există și nu poate exista potrivit Constituției și Legii
nr. 213/1998 un domeniu public sau privat al autorității
administrativ-teritoriale”, astfel cum prevede ăart. II pct. 9 din
Legea nr. 303/2008”, și nici subiectul de drept public determinat
de ăsectoarele municipiului București”, deoarece unitățile
administrativ-teritoriale, menționate în art. 136 alin. (2) din
Constituție, reprezintă, potrivit art. 21 din Legea administrației
publice locale nr. 215/2001, ăcomuna, orașul și județul”. Mai
susține autorul excepției că prevederile art. II pct. 5 din legea
atacată încalcă principiul autonomiei locale, statuat de art. 120
alin. (1) din Constituție, deoarece ăconsiliul local al unității
administrativ-teritoriale beneficiare este obligat să își
însușească, prin hotărâre, preluarea unui bun, în proprietate
publică, doar pe baza voinței primarului și a reprezentantului
Regiei Autonome de Distribuție și Exploatare a Filmelor
«România-Film», exprimată prin intermediul unui simplu
protocol”.
De asemenea, apreciază că textele de lege criticate
contravin și principiului statuat de art. 136 alin. (4) din
Constituție, potrivit căruia ăBunurile proprietate publică sunt
inalienabile”. Astfel, cu toate că prin art. II pct. 1 din legea
examinată sălile și grădinile de spectacol cinematografic sunt
trecute din domeniul privat al statului în domeniul public al
unităților administrativ-teritoriale, iar prin pct. 9 al aceluiași articol
se interzice autorităților administrației publice locale trecerea
imobilelor preluate în temeiul acestor prevederi legale din
domeniul public în domeniul privat al respectivelor autorități,
totuși, la pct. 11 se dispune că autoritățile administrației publice
locale pot iniția procedura de privatizare în favoarea titularului
contractului de închiriere a respectivului imobil.

MONITORUL OFICIAL AL ROMÂNIEI, PARTEA I, Nr. 750/10.XI.2010
Cu privire la bunurile mobile rezultate prin investițiile
contractantului, se arată că, ădeși pct. 1 al art. II din Legea
nr. 303/2008 dispune că bunurile mobile trec în domeniul public,
la pct. 2 al aceluiași articol se arată că aceste bunuri trec, în
același timp, și în proprietatea privată a unităților administrativteritoriale și în administrarea consiliilor locale ale acestora”. Se
realizează, astfel, o naționalizare, un transfer silit de proprietate,
care operează din patrimoniul Regiei Autonome de Distribuție
și Exploatare a Filmelor «România-Film», ceea ce reprezintă o
încălcare a dispozițiilor art. 44 alin. (1) din Constituție.
În sfârșit, se mai arată că Legea nr. 303/2008 a fost adoptată
cu încălcarea art. 76 alin. (1) din Constituție, deoarece
prevederile legale criticate au fost introduse și adoptate în
Camera Deputaților după ce legea fusese dezbătută și adoptată
în Senat ca primă Cameră sesizată, iar la adoptarea legii nu a
fost întrunit cvorumul necesar, respectiv votul majorității fiecărei
Camere, ci votul majorității membrilor prezenți, necesar adoptării
legilor ordinare.
Curtea de Apel București — Secția a VI-a comercială
consideră că excepția de neconstituționalitate este
neîntemeiată, apreciind că prevederile de lege criticate
reprezintă o măsură legislativă necesară pentru satisfacerea
interesului public general privind accesul la cultură. Totodată,
arată că legiuitorul poate să reglementeze transmiterea unor
bunuri din domeniul privat al statului în domeniul public sau
privat al unităților administrativ-teritoriale, fără a aduce atingere
dispozițiilor art. 44 din Constituție.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile legale
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate.
Obiectul excepției de neconstituționalitate, astfel cum a fost
formulat de autorul excepției, îl constituie prevederile art. II
pct. 1, 2, 5, 9, 11 și 12 din Legea nr. 303/2008 privind aprobarea
Ordonanței de urgență a Guvernului nr. 7/2008 pentru
modificarea și completarea Ordonanței Guvernului nr. 39/2005
privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia, lege publicată în Monitorul
Oficial al României, Partea I, nr. 894 din 30 decembrie 2008.
În realitate, din examinarea succesiunii actelor normative în
materie, obiectul excepției, asupra căruia Curtea urmează a se
pronunța, îl constituie prevederile art. II pct. 1, 2, 5, 9, 11 și 12
din Legea nr. 328/2006 pentru aprobarea Ordonanței Guvernului
nr. 39/2005 privind cinematografia, publicată în Monitorul Oficial
al României, Partea I, nr. 649 din 27 iulie 2006.
Aceste texte au fost modificate și completate prin art. II pct. 1
din Ordonanța de urgență a Guvernului nr. 7/2008 pentru
modificarea și completarea Ordonanței Guvernului nr. 39/2005
privind cinematografia, precum și pentru modificarea Legii
nr. 328/2006 pentru aprobarea Ordonanței Guvernului
nr. 39/2005 privind cinematografia, publicată în Monitorul Oficial
al României, Partea I, nr. 120 din 15 februarie 2008. Ulterior,

3

prevederile art. II pct. 1 din Ordonanța de urgență a Guvernului
nr. 7/2008 au fost, la rândul lor, modificate și completate prin pct. 8
al articolului unic din Legea nr. 303/2008, publicată în Monitorul
Oficial al României, Partea I, nr. 894 din 30 decembrie 2008.
Așa fiind, textele legale criticate au următorul conținut:
ăArt. II. — 1. La data intrării în vigoare a prezentei legi, sălile
și grădinile de spectacol cinematografic, prevăzute în anexa
nr. 1 la Ordonanța Guvernului nr. 39/2005 privind
cinematografia, aprobată cu modificări și completări prin Legea
nr. 328/2006, cu modificările și completările ulterioare, aflate în
domeniul privat al statului și în administrarea Regiei Autonome
de Distribuție și Exploatare a Filmelor «România-Film»,
împreună cu terenurile și bunurile mobile aferente, trec în
domeniul public al unităților administrativ-teritoriale locale,
comunale, orășenești, municipale și al sectoarelor municipiului
București, după caz, și în administrarea consiliilor locale
respective.
2. Bunurile mobile aflate în inventarul sălilor și grădinilor de
spectacol cinematografic trec în proprietatea privată a unităților
administrativ-teritoriale locale și în administrarea consiliilor
locale ale acestora.
(...)
5. Punerea în aplicare a dispozițiilor pct. 1—4 se face pe
baza unui protocol încheiat între primarul unității administrativteritoriale beneficiare și reprezentantul mandatat de către
conducerea Regiei Autonome de Distribuție și Exploatare a
Filmelor «România-Film», în acest scop, în termen de 6 luni de
la intrarea în vigoare a prezentei legi. Protocolul încheiat va fi
asumat de către consiliile locale respective prin hotărâre. (...)
9. Prin derogare de la dispozițiile art. 10 alin. (2) din Legea
nr. 213/1998 privind proprietatea publică și regimul juridic al
acesteia, cu modificările și completările ulterioare, se interzice
autorităților administrației publice locale trecerea imobilelor
preluate în baza prezentei legi din domeniul public în domeniul
privat al respectivelor autorități administrativ-teritoriale. (...)
11. În cazul sălilor și grădinilor de spectacol cinematografic
care la data preluării fac obiectul unui contract de închiriere ce
prevede în mod expres obligativitatea difuzării de film
cinematografic, autoritățile administrației publice locale pot iniția
procedura de privatizare în favoarea contractantului, în baza
dispozițiilor Legii nr. 346/2004 privind stimularea înființării și
dezvoltării întreprinderilor mici și mijlocii, cu modificările și
completările ulterioare, dacă difuzarea de film cinematografic
s-a făcut constant și au fost respectate toate clauzele
contractuale.
12. În termen de maximum 30 de zile de la preluarea sălilor
și grădinilor de spectacol cinematografic, în baza prezentei legi,
beneficiarii contractelor de închiriere pot să notifice intenția de
cumpărare consiliului local al autorității administrativ-teritoriale
respective, cu respectarea prevederilor în vigoare.”
Autorul excepției susține că prevederile legale criticate
contravin dispozițiilor constituționale ale art. 1 alin. (5) care
consacră supremația Constituției și obligativitatea respectării
sale și a legilor, art. 44 alin. (1) referitor la principiul garantării
dreptului de proprietate privată, art. 73 alin. (3) lit. m) conform
cărora regimul juridic general al proprietății și al moștenirii se
reglementează prin lege organică, art. 76 alin. (1) care prevăd
că ăLegile organice (...) se adoptă cu votul majorității membrilor
fiecărei Camere”, art. 120 alin. (1) referitor la principiul
autonomiei locale și celor ale art. 136 alin. (2) potrivit cărora
proprietatea publică este garantată prin lege și aparține statului
sau unităților administrativ teritoriale.
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate, prin raportare la aceleași
dispoziții constituționale invocate în cauza de față, și cu o
motivare identică.

4

MONITORUL OFICIAL AL ROMÂNIEI, PARTEA I, Nr. 750/10.XI.2010

În acest sens, este Decizia nr. 269 din 16 martie 2010,
publicată în Monitorul Oficial al României, Partea I, nr. 265 din
23 aprilie 2010, prin care Curtea a constatat că prevederile art. II
pct. 11 și 12 din Legea nr. 328/2006, astfel cum au fost
modificate prin pct. 8 al articolului unic din Legea nr. 303/2008
privind aprobarea Ordonanței de urgență a Guvernului
nr. 7/2008 pentru modificarea și completarea Ordonanței
Guvernului nr. 39/2005 privind cinematografia, precum și pentru
modificarea Legii nr. 328/2006 pentru aprobarea Ordonanței
Guvernului nr. 39/2005 privind cinematografia sunt
neconstituționale.

De asemenea, Curtea a constatat că sunt neconstituționale
și prevederile art. II pct. 2 din Legea nr. 328/2006, în măsura în
care se referă la bunurile mobile, proprietate a persoanelor fizice
sau a persoanelor juridice de drept privat, aflate în inventarul
sălilor și al grădinilor de spectacol cinematografic.
În ceea ce privește excepția de neconstituționalitate a
prevederilor art. II pct. 1, 5 și 9 din Legea nr. 328/2006, prin
aceeași decizie, Curtea a constatat că acestea sunt
constituționale, iar excepția a fost respinsă ca fiind neîntemeiată.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a prevederilor art. II pct. 2, 11 și 12 din Legea
nr. 328/2006, astfel cum au fost modificate prin pct. 8 al articolului unic din Legea nr. 303/2008 privind aprobarea Ordonanței de
urgență a Guvernului nr. 7/2008 pentru modificarea și completarea Ordonanței Guvernului nr. 39/2005 privind cinematografia,
precum și pentru modificarea Legii nr. 328/2006 pentru aprobarea Ordonanței Guvernului nr. 39/2005 privind cinematografia,
excepție ridicată de Societatea Comercială ăTroplast Construct” — S.R.L. din Bacău, reprezentată legal prin administrator Ghiocel
Lupu în Dosarul nr. 10.619/3/2008 al Curții de Apel București — Secția a VI-a comercială.
2. Respinge, ca fiind neîntemeiată, excepția de neconstituționalitate a prevederilor art. II pct. 1, 5 și 9 din același act normativ,
excepție ridicată de același autor în același dosar al aceleiași instanțe de judecată.
Definitivă și general obligatorie.
Pronunțată în ședința publică din data de 14 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 1.068
din 16 septembrie 2010

referitoare la excepția de neconstituționalitate a dispozițiilor art. 1 lit. b), art. 12 lit. a) și art. 17 lit. h)
din Legea nr. 78/2000 pentru prevenirea, descoperirea și sancționarea faptelor de corupție,
ale art. 272 alin. (1) pct. 2, art. 275 și art. 2821 din Legea nr. 31/1990 privind societățile comerciale,
precum și ale Ordonanței de urgență a Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția Națională Anticorupție
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor art. 1 lit. b), art. 12 lit. a) și art. 17 lit. h) din Legea
nr. 78/2000 pentru prevenirea, descoperirea și sancționarea
faptelor de corupție, ale art. 272 alin. (1) pct. 2, art. 275 și
art. 2821 din Legea nr. 31/1990 privind societățile comerciale,
precum și ale Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,

excepție ridicată de Constantin Cazacu în Dosarul
nr. 10.888/1/2006 al Înaltei Curți de Casație și Justiție — Secția
penală.
La apelul nominal se prezintă, pentru autorul excepției
Constantin Cazacu, avocat Mihai-Bogdan Iacob, iar pentru
partea Mihail Sirețeanu răspunde apărătorul ales Mihai
Ștreangă, cu împuterniciri avocațiale la dosar.
Cauza este în stare de judecată.
Apărătorul ales al autorului excepției pune concluzii de
admitere a acesteia, reiterând argumentele invocate în fața
Înaltei Curți de Casație și Justiție — Secția penală.
Avocatul celeilalte părți solicită, de asemenea, admiterea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca inadmisibilă în
ceea ce privește dispozițiile art. 1 lit. b), art. 12 lit. a) și art. 17
lit. h) din Legea nr. 78/2000 și ale art. 272 alin. (1) pct. 2, art. 275
și art. 2821 din Legea nr. 31/1990, respectiv ca neîntemeiată

MONITORUL OFICIAL AL ROMÂNIEI, PARTEA I, Nr. 750/10.XI.2010
referitor la prevederile Ordonanței de urgență a Guvernului
nr. 134/2005.
C U R T E A,

având în vedere actele și lucrările dosarului, reține următoarele:
Prin Decizia nr. 1.004 din 14 decembrie 2009, pronunțată în
Dosarul nr. 9.581/1/2009, admițând recursul împotriva Încheierii
din 2 decembrie 2009 a Înaltei Curți de Casație și Justiție —
Secția penală, Înalta Curte de Casație și Justiție —
Completul de 9 judecători a sesizat Curtea Constituțională
cu excepția de neconstituționalitate a dispozițiilor art. 1
lit. b), art. 12 lit. a) și art. 17 lit. h) din Legea nr. 78/2000
pentru prevenirea, descoperirea și sancționarea faptelor de
corupție, ale art. 272 alin. (1) pct. 2, art. 275 și art. 2821 din
Legea nr. 31/1990 privind societățile comerciale, precum și
ale Ordonanței de urgență a Guvernului nr. 134/2005 pentru
modificarea și completarea Ordonanței de urgență a
Guvernului nr. 43/2002 privind Direcția Națională
Anticorupție.
Excepția a fost ridicată de Constantin Cazacu în Dosarul
nr. 10.888/1/2006 al Înaltei Curți de Casație și Justiție — Secția
penală cu ocazia soluționării unei cauze penale având ca obiect
infracțiuni de corupție.
În motivarea excepției de neconstituționalitate autorul
acesteia susține că art.1 lit. b), art. 12 lit. a) și art. 17 lit. h) din
Legea nr. 78/2000 și art. 272 alin. (1) pct. 2, art. 275 și art. 2821
din Legea nr. 31/1990 aduc o gravă atingere dispozițiilor
constituționale ale art. 40 referitoare la dreptul de asociere, ale
art. 53 privind condițiile și limitele restrângerii exercițiului unor
drepturi sau al unor libertăți și ale art. 135 referitoare la
economia de piață. În acest sens, arată că art. 2821 din Legea
nr. 31/1990 prevede exercitarea din oficiu a acțiunii penale
pentru infracțiunile prevăzute în titlul VIII al legii, iar art. 272
alin. (1) pct. 2 și art. 275 din Legea nr. 31/1990 incriminează ca
infracțiuni o serie de fapte ale administratorilor și/sau directorilor
societăților comerciale, fără a distinge între societățile
comerciale la care statul sau o unitate administrativ-teritorială
este acționar și cele cu capital integral privat. Consideră că
aceste reglementări au fost preluate necenzurat în Legea
nr. 78/2000 prin intermediul art. 17 lit. h), care face trimitere
directă la infracțiunile reglementate de Legea nr. 31/1990, dar și
prin intermediul art. 12 lit. a) din Legea nr. 78/2000 și al art. 1
lit. b) din aceeași lege, care permite sancționarea persoanelor
care îndeplinesc o funcție sau o însărcinare, în măsura în care
participă la luarea deciziilor sau le pot influența, în cadrul
societăților comerciale sau al altor operatori economici, inclusiv
cei cu capital integral privat. Dacă, în ceea ce privește societățile
comerciale la care este acționar statul sau o unitate
administrativ-teritorială, interesul public poate fi oarecum
justificat, în ceea ce privește societățile cu capital integral privat,
textele de lege criticate creează posibilitatea ca o autoritate
statală, respectiv Ministerul Public, să intervină nelimitat și
necenzurat într-un domeniu exclusiv de interes privat, fără să
fie vorba deci de ocrotirea unui interes public, cu nesocotirea
intereselor specifice mediului privat și în absența unei sesizări a
persoanelor interesate/prezumtiv vătămate.
De asemenea, autorul excepției susține că prevederile
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție încalcă
dispozițiile constituționale ale art. 1 alin. (4) referitoare la
principiul separației și echilibrului puterilor în stat, ale art. 16
privind egalitatea în drepturi, ale art. 61 alin. (1) referitoare la
rolul Parlamentului, ale art. 73 alin. (3) lit. l) privind
reglementarea prin lege organică a organizării și funcționării
Ministerului Public, ale art. 115 alin. (4) și (6) referitoare la
condițiile și domeniul de reglementare prin ordonanțe de urgență
și ale art. 131 alin. (1) privind rolul Ministerului Public, întrucât
reglementarea cuprinsă în Ordonanța de urgență a Guvernului
nr. 134/2005 este de natură a afecta regimul juridic al

5

Ministerului Public, în condițiile în care organizarea și
funcționarea acestei instituții fundamentale a statului este de
domeniul legii organice. Mai arată că reglementarea pe calea
ordonanței de urgență cu depășirea limitelor delegării legislative
reprezintă o imixtiune inadmisibilă în competența legislativă a
Parlamentului, deci o violare a principiului separației puterilor în
stat. Invocă, în acest sens, Decizia Curții Constituționale
nr. 544/2006 referitoare la excepția de neconstituționalitate a
Ordonanței de urgență a Guvernului nr. 43/2006 privind
organizarea și funcționarea Curții de Conturi.
Înalta Curte de Casație și Justiție — Completul de
9 judecători apreciază că excepția de neconstituționalitate este
neîntemeiată, întrucât prevederile de lege criticate nu aduc nicio
atingere dispozițiilor constituționale invocate de autorul
excepției.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Avocatul Poporului consideră că dispozițiile art. 1 lit. b),
art. 12 lit. a) și art. 17 lit. h) din Legea nr. 78/2000, ale art. 272
alin. (1) pct. 2, art. 275 și art. 2821 din Legea nr. 31/1990 și ale
Ordonanței de urgență a Guvernului nr. 134/2005 sunt
constituționale, deoarece nu contravin dispozițiilor din Legea
fundamentală invocate de autorul excepției.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie:
— dispozițiile art. 1 lit. b), art. 12 lit. a) și art. 17 lit. h) din
Legea nr. 78/2000 pentru prevenirea, descoperirea și
sancționarea faptelor de corupție, publicată în Monitorul Oficial
al României, Partea I, nr. 219 din 18 mai 2000, având următorul
cuprins:
— Art. 1 lit. b): ăPrezenta lege instituie măsuri de prevenire,
descoperire și sancționare a faptelor de corupție și se aplică
următoarelor persoane: [ ] b) care îndeplinesc, permanent sau
temporar, potrivit legii, o funcție sau o însărcinare, în măsura în
care participă la luarea deciziilor sau le pot influența, în cadrul
serviciilor publice, regiilor autonome, societăților comerciale,
companiilor naționale, societăților naționale, unităților
cooperatiste sau al altor agenți economici;”;
— Art. 12 lit. a): ăSunt pedepsite cu închisoarea de la 1 la
5 ani următoarele fapte, dacă sunt săvârșite în scopul obținerii
pentru sine sau pentru altul de bani, bunuri ori alte foloase
necuvenite: a) efectuarea de operațiuni financiare, ca acte de
comerț, incompatibile cu funcția, atribuția sau însărcinarea pe
care o îndeplinește o persoană ori încheierea de tranzacții
financiare, utilizând informațiile obținute în virtutea funcției,
atribuției sau însărcinării sale;”;
— Art. 17 lit. h), modificat prin Ordonanța de urgență a
Guvernului nr. 124/2005 privind modificarea și completarea Legii
nr. 78/2000 [publicată în Monitorul Oficial al României, Partea I,
nr. 842 din 19 septembrie 2005]: ăÎn înțelesul prezentei legi,
următoarele infracțiuni sunt în legătură directă cu infracțiunile
de corupție, cu infracțiunile asimilate acestora sau cu
infracțiunile împotriva intereselor financiare ale Comunităților
Europene: [ ] h) infracțiunea de bancrută frauduloasă și

6

MONITORUL OFICIAL AL ROMÂNIEI, PARTEA I, Nr. 750/10.XI.2010

celelalte infracțiuni prevăzute în Legea nr. 31/1990 privind
societățile comerciale, republicată, cu modificările și
completările ulterioare, săvârșite în legătură cu infracțiunile
prevăzute în secțiunile a 2-a și a 3-a;”;
— dispozițiile art. 272 alin. (1) pct. 2, art. 275 și art. 2821 din
Legea nr. 31/1990 privind societățile comerciale, republicată în
Monitorul Oficial al României, Partea I, nr. 1.066 din
17 noiembrie 2004, având următorul cuprins:
— Art. 272 alin. (1) pct. 2, modificat prin Legea nr. 441/2006
pentru modificarea și completarea Legii nr. 31/1990 privind
societățile comerciale, republicată, și a Legii nr. 26/1990 privind
registrul comerțului, republicată [publicată în Monitorul Oficial al
României, Partea I, nr. 955 din 28 noiembrie 2006]: ăSe
pedepsește cu închisoare de la 1 la 3 ani fondatorul,
administratorul, directorul sau reprezentantul legal al societății,
care: [...] 2. folosește, cu rea-credință, bunuri sau creditul de
care se bucură societatea, într-un scop contrar intereselor
acesteia sau în folosul lui propriu ori pentru a favoriza o altă
societate în care are interese direct sau indirect;”;
— Art. 275, al cărui alin. (1) pct. 1 a fost modificat prin
Ordonanța de urgență a Guvernului nr. 82/2007 pentru
modificarea și completarea Legii nr. 31/1990 privind societățile
comerciale și a altor acte normative incidente [publicată în
Monitorul Oficial al României, Partea I, nr. 446 din 29 iunie
2007]: ă(1) Se pedepsește cu închisoare de la o lună la un an
sau cu amendă administratorul care:
1. încalcă, chiar prin persoane interpuse sau prin acte
simulate, dispozițiile art. 1443;
2. nu convoacă adunarea generală în cazurile prevăzute de
lege sau încalcă dispozițiile art. 193 alin. (2);
3. începe operațiuni în numele unei societăți cu răspundere
limitată, înainte de a se fi efectuat vărsământul integral al
capitalului social;
4. emite titluri negociabile reprezentând părți sociale ale unei
societăți cu răspundere limitată;
5. dobândește acțiuni ale societății în contul acesteia, în
cazurile interzise de lege.
(2) Cu pedeapsa prevăzută la alin. (1) se pedepsește și
asociatul care încalcă dispozițiile art. 127 sau ale art. 193
alin. (2).”;
— Art. 2821, introdus prin Legea nr. 441/2006: ăPentru
infracțiunile prevăzute în prezentul titlu, acțiunea penală se
exercită din oficiu.”;
— și dispozițiile Ordonanței de urgență a Guvernului
nr. 134/2005 pentru modificarea și completarea Ordonanței de

urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I,
nr. 899 din 7 octombrie 2005, aprobată cu modificări prin Legea
nr. 54/2006 privind aprobarea Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind Direcția
Națională Anticorupție, publicată în Monitorul Oficial al
României, Partea I, nr. 226 din 13 martie 2006.
Examinând excepția de neconstituționalitate, Curtea
constată următoarele:
I. Referitor la prevederile art. 1 lit. b), art. 12 lit. a) și art. 17
lit. h) din Legea nr. 78/2000 și ale art. 272 alin. (1) pct. 2, art. 275
și art. 2821 din Legea nr. 31/1990, autorul excepției solicită, în
realitate, modificarea textelor de lege criticate, în sensul
înlăturării caracterului oficial al exercitării acțiunii penale și lăsării
acesteia la dispoziția părților. O asemenea solicitare nu intră,
însă, în competența de soluționare a Curții Constituționale, care,
potrivit art. 2 alin. (3) din Legea nr. 47/1992, se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile supuse
controlului.
Prin urmare, excepția de neconstituționalitate a dispozițiilor
art. 1 lit. b), art. 12 lit. a) și art. 17 lit. h) din Legea nr. 78/2000 și
ale art. 272 alin. (1) pct. 2, art. 275 și art. 2821 din Legea
nr. 31/1990 va fi respinsă ca inadmisibilă.
II. În ceea ce privește Ordonanța de urgență a Guvernului
nr. 134/2005, aceasta a mai fost supusă controlului de
constituționalitate, prin raportare la dispozițiile art. 115 alin. (4)
și (6) din Constituție, invocate și în prezenta cauză, și față de
critici similare. În acest sens este Decizia nr. 297 din 23 martie
2010, publicată în Monitorul Oficial al României, Partea I, nr. 328
din 18 mai 2010, prin care Curtea Constituțională a respins
excepția de neconstituționalitate a dispozițiilor Ordonanței de
urgență a Guvernului nr. 134/2005, pentru motivele acolo
arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.
Pentru aceleași motive, prevederile Ordonanței de urgență
a Guvernului nr. 134/2005 nu încalcă nici dispozițiile art. 1
alin. (4), art. 16, art. 61 alin. (1), art. 73 alin. (3) lit. l) și art. 131
alin. (1) din Legea fundamentală.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 1 lit. b), art. 12 lit. a) și art.17 lit. h) din Legea
nr. 78/2000 pentru prevenirea, descoperirea și sancționarea faptelor de corupție și ale art. 272 alin. (1) pct. 2, art. 275 și art. 2821
din Legea nr. 31/1990 privind societățile comerciale, excepție ridicată de Constantin Cazacu în Dosarul nr. 10.888/1/2006 al Înaltei
Curți de Casație și Justiție — Secția penală.
II. Respinge ca neîntemeiată excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002 privind Direcția Națională
Anticorupție, excepție ridicată de același autor în același dosar.
Definitivă și general obligatorie.
Pronunțată în ședința publică din data de 16 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică

MONITORUL OFICIAL AL ROMÂNIEI, PARTEA I, Nr. 750/10.XI.2010

7

CURTEA CONSTITUȚIONALĂ

D E C I Z I A Nr. 1.123
din 23 septembrie 2010

referitoare la excepția de neconstituționalitate a dispozițiilor art. 287 din Legea nr. 53/2003 —
Codul muncii și ale art. 3041 din Codul de procedură civilă
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskas Valentin Zoltan
Tudorel Toader
Marieta Safta

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent-șef

Cu participarea reprezentantului Ministerului Public, procuror
Carmen-Cătălina Gliga.
Pe rol se află soluționarea excepției de neconstituționalitate
a dispozițiilor art. 287 din Legea nr. 53/2003 — Codul muncii și
ale art. 3041 din Codul de procedură civilă, excepție invocată de
Maria Botoacă, Dorel Pașca, Adina Felicia Muntean, Otilia
Avram, Mariana Dreghiciu, Iulia Dadu, Emilian Ursu, Gheorghe
Sturza, Silviu Puiu Popa, Gheorghe Cricovean, Adina Cornelia
Coman, Florin Florea, Marin Nicolae Boncuțiu, Gheorghe
Sunzuiană și, respectiv, Nicolae Dogar în dosarele
nr. 4.399/107/2008, nr. 5.082/107/2008, nr. 4.985/107/2008,
nr. 5.568/107/2008, nr. 5.066/107/2008, nr. 6.280/107/2008,
nr. 3.346/107/2008, nr. 4.989/107/2008, nr. 5.579/107/2008,
nr. 5.022/107/2008, nr. 4.987/107/2008, nr. 5.597/107/2008,
nr. 5.069/107/2008, nr. 5.103/107/2008 și nr. 5.583/107/2008 ale
Curții de Apel Alba Iulia — Secția pentru conflicte de muncă și
asigurări sociale, excepții care fac obiectul dosarelor
nr. 679D/2010—693 D/2010 ale Curții Constituționale.
La apelul nominal lipsesc părțile, față de care procedura de
citare este legal îndeplinită.
Curtea, având în vedere identitatea de obiect a excepțiilor
de neconstituționalitate ridicate în dosarele nr. 679D/2010—
693D/2010, pune în discuție, din oficiu, problema conexării cauzelor.
Reprezentantul Ministerului Public apreciază ca fiind întrunite
condițiile conexării dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea dosarelor nr. 680D/2010—
693D/2010 la Dosarul nr. 679D/2010, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate.
C U R T E A,

având în vedere actele și lucrările dosarelor, reține următoarele:
Prin încheierile din 28 ianuarie 2010, pronunțate în dosarele
nr. 4.399/107/2008, nr. 5.082/107/2008, nr. 4.985/107/2008,
nr. 5.568/107/2008, nr. 5.066/107/2008, nr. 6.280/107/2008,
nr. 3.346/107/2008, nr. 4.989/107/2008, nr. 5.579/107/2008,
nr. 5.022/107/2008, nr. 4.987/107/2008, nr. 5.597/107/2008,
nr. 5.069/107/2008, nr. 5.103/107/2008, și Încheierea din
1 februarie 2010, pronunțată în Dosarul nr. 5.583/107/2008,
Curtea de Apel Alba Iulia — Secția pentru conflicte de
muncă și asigurări sociale a sesizat Curtea Constituțională

cu excepția de neconstituționalitate a dispozițiilor art. 287
din Legea nr. 53/2003 — Codul muncii și ale art. 3041 din
Codul de procedură civilă, excepție invocată de Maria
Botoacă, Dorel Pașca, Adina Felicia Muntean, Otilia Avram,
Mariana Dreghiciu, Iulia Dadu, Emilian Ursu, Gheorghe Sturza,
Silviu Puiu Popa, Gheorghe Cricovean, Adina Cornelia Coman,
Florin Florea, Marin Nicolae Boncuțiu, Gheorghe Sunzuiană și,
respectiv, Nicolae Dogar.
În motivarea excepției de neconstituționalitate se susține,
în esență, că prin prevederile art. 287 din Legea nr. 53/2003
angajatorii sunt discriminați și defavorizați în raport cu angajații,
însă, în mod paradoxal, și angajatul poate fi discriminat atunci
când majoritatea înscrisurilor care pot duce la aflarea adevărului
și la justa soluționare a cauzei se află la angajator, dar acesta nu
le depune în fața instanței, care va pronunța o soluție greșită. Se
arată că intervalul de timp dintre data primirii citației și data
termenului de judecată este prea scurt pentru ca un angajator să
își exercite dreptul la apărare și să se achite de sarcina probei
care îi revine, conchizându-se că din nou poate interveni
aceeași situație paradoxală în care cel discriminat va fi
angajatul. Se arată în acest sens că, dacă angajatorul nu
depune dovezile până la prima zi de înfățișare, decade din
dreptul de a solicita ulterior administrarea probațiunii, ceea ce
înseamnă că angajatul nu va putea propune probe în
combaterea eventualelor probe pe care le-ar fi solicitat
angajatorul în termenul prevăzut de lege. Prin urmare, angajatul
nu va beneficia de dreptul la un proces echitabil.
În ceea ce privește dispozițiile art. 3041 din Codul de
procedură civilă, se arată că acestea creează o diferență între
cei care pot folosi, în cursul proceselor în care sunt părți, și calea
de atac a apelului și cei care pot introduce doar calea de atac a
recursului. Astfel, deși art. 304 din Codul de procedură civilă
enumera motivele de nelegalitate pentru care se poate exercita
calea de atac a recursului, art. 3041 din același cod prevede că,
atunci când o hotărâre nu poate fi atacată cu apel, instanța
poate să examineze cauza sub toate aspectele și nu prin limitare
la cele menționate în art. 304.
Curtea de Apel Alba Iulia — Secția pentru conflicte de
muncă și asigurări sociale apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului, Guvernului
și Avocatului Poporului, pentru a-și exprima punctele de vedere
asupra excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere cu privire la excepția de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.

8

MONITORUL OFICIAL AL ROMÂNIEI, PARTEA I, Nr. 750/10.XI.2010

Obiectul excepției îl constituie art. 287 din Legea nr. 53/2003 —
Codul muncii, publicată în Monitorul Oficial al României, Partea I,
nr. 72 din 5 februarie 2003, potrivit cărora ăSarcina probei în
conflictele de muncă revine angajatorului, acesta fiind obligat să
depună dovezile în apărarea sa până la prima zi de înfățișare”.
De asemenea, formează obiect al excepției și dispozițiile
art. 3041 din Codul de procedură civilă, care prevăd că
ăRecursul declarat împotriva unei hotărâri care, potrivit legii, nu
poate fi atacată cu apel, nu este limitat la motivele de casare
prevăzute în art. 304, instanța putând să examineze cauza sub
toate aspectele”.
Examinând excepția de neconstituționalitate astfel cum a fost
formulată, Curtea constată că prevederile art. 287 din Codul
muncii au mai fost supuse controlului de constituționalitate, în
raport cu aceleași prevederi constituționale. Astfel, prin Decizia
nr. 494 din 11 noiembrie 2004, publicată în Monitorul Oficial al
României, Partea I, nr. 59 din 18 ianuarie 2005, sau prin Decizia
nr. 82 din 5 februarie 2008, publicată în Monitorul Oficial al
României, Partea I, nr. 161 din 3 martie 2008, Curtea,
respingând excepția, a reținut că dispozițiile criticate sunt norme
care stabilesc o procedură specială, derogatorie, privind
modalitatea administrării probelor în cazul judecării cererilor
referitoare la conflictele de muncă. Modalitatea în care au fost
reglementate aceste dispoziții este o opțiune a legiuitorului, care
a avut în vedere instituirea unei proceduri simple și urgente,
adaptată raporturilor de muncă și exercitării dreptului la muncă.
Regulile de procedură prevăzute de aceste dispoziții se aplică în
mod echitabil atât angajatorilor, cât și angajaților, fără a fi
favorizată o categorie sau alta. Astfel, ăsalariatul și angajatorul
sunt două părți ale conflictului de muncă, situate pe poziții opuse
și cu interese contrare, situația lor diferită justificând, în anumite
privințe, și tratamentul juridic diferențiat. Angajatorul este cel
care deține documentele și toate celelalte probe pertinente
pentru elucidarea conflictului și pentru stabilirea drepturilor și
obligațiilor părților raportului juridic de muncă, fiind necesară și
firească obligația acestuia de a prezenta aceste probe”.
De altfel, Curtea a statuat în mod constant că reglementarea
de către legiuitor, în limitele competenței ce i-a fost conferită prin
Constituție, a condițiilor de exercitare a unui drept — subiectiv
sau procesual, inclusiv prin instituirea unor termene, nu
constituie o restrângere a exercițiului acestuia, ci doar o

modalitate eficientă de a preveni exercitarea sa abuzivă, în
detrimentul altor titulari de drepturi, în egală măsură ocrotite.
Așa fiind, termenul instituit prin textul de lege criticat are în
vedere soluționarea procesului cu celeritate, absența lui
prelungind starea de conflict dintre angajat și angajator, ceea ce
ar genera o stare de incertitudine în ceea ce privește raporturile
de muncă, afectând astfel grav stabilitatea și securitatea care
trebuie să le caracterizeze.
Aceste considerente sunt valabile și în cauza de față în care
se încearcă acreditarea ideii că, prin discriminarea și
defavorizarea angajatorilor (care, pentru considerentele mai sus
arătate, nu poate fi reținută), textul de lege criticat determină o
discriminare a angajatului.
Asupra dispozițiilor art. 3041 din Codul de procedură civilă,
instanța constituțională s-a pronunțat, de exemplu, prin Decizia
nr. 351 din 2 mai 2006, publicată în Monitorul Oficial al
României, Partea I, nr. 455 din 25 mai 2006, reținând că
ăjustificarea acestei reglementări derogatorii de la regula
generală a caracterului nedevolutiv al recursului ține de
deosebirile esențiale existente între cele două situații avute în
vedere de legiuitor. Astfel, în situația în care s-a putut exercita
calea de atac a apelului, cauza a fost, integral și sub toate
aspectele legalității și temeiniciei soluției pronunțate de prima
instanță, examinată de o instanță de control judiciar, la un grad
de jurisdicție superior, iar recursul va putea fi exercitat pentru
motive concret și limitativ determinate, care vizează legalitatea
deciziei pronunțate în apel. În situația în care părților nu le este
deschisă calea de atac a apelului, apare firesc ca instanța să
poată cerceta sub toate aspectele cauza dedusă judecății.
Această posibilitate, coroborată cu principiul rolului activ al
judecătorului, conform căruia instanța are îndatorirea să stăruie
prin toate mijloacele legale pentru a preveni orice greșeală
privind aflarea adevărului în cauză, pe baza stabilirii faptelor și
prin aplicarea corectă a legii, în scopul pronunțării unei hotărâri
temeinice și legale, este menită să asigure părților o judecată
echitabilă și să conducă instanța la cercetarea și aprecierea
tuturor aspectelor relevante pentru pronunțarea unei soluții.”
Întrucât nu au intervenit elemente noi, de natură să justifice
modificarea acestei jurisprudențe, soluția pronunțată și
argumentele pe care aceasta s-a fondat își păstrează
valabilitatea și în cauza de față.

Pentru motivele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 287 din Legea nr. 53/2003 — Codul muncii și ale art. 3041
din Codul de procedură civilă, excepție invocată de Maria Botoacă, Dorel Pașca, Adina Felicia Muntean, Otilia Avram, Mariana
Dreghiciu, Iulia Dadu, Emilian Ursu, Gheorghe Sturza, Silviu Puiu Popa, Gheorghe Cricovean, Adina Cornelia Coman, Florin
Florea, Marin Nicolae Boncuțiu, Gheorghe Sunzuiană și, respectiv, Nicolae Dogar în dosarele nr. 4.399/107/2008,
nr. 5.082/107/2008, nr. 4.985/107/2008, nr. 5.568/107/2008, nr. 5.066/107/2008, nr. 6.280/107/2008, nr. 3.346/107/2008,
nr. 4.989/107/2008, nr. 5.579/107/2008, nr. 5.022/107/2008, nr. 4.987/107/2008, nr. 5.597/107/2008, nr. 5.069/107/2008,
nr. 5.103/107/2008 și nr. 5.583/107/2008 ale Curții de Apel Alba Iulia — Secția pentru conflicte de muncă și asigurări sociale.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent-șef,
Marieta Safta

MONITORUL OFICIAL AL ROMÂNIEI, PARTEA I, Nr. 750/10.XI.2010

9

CURTEA CONSTITUȚIONALĂ

D E C I Z I A Nr. 1.137
din 23 septembrie 2010

referitoare la excepția de neconstituționalitate a dispozițiilor Ordonanței de urgență a Guvernului
nr. 134/2005 pentru modificarea și completarea Ordonanței de urgență a Guvernului nr. 43/2002
privind Direcția Națională Anticorupție și ale art. 1, art. 132, art. 16, art. 29 alin. (1) și art. 33
din Legea nr. 78/2000 pentru prevenirea, descoperirea și sancționarea faptelor de corupție
Augustin Zegrean
Acsinte Gaspar
Petre Lăzăroiu
Iulia Antoanella Motoc
Ion Predescu
Puskás Valentin Zoltán
Oana Cristina Puică

— președinte
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Marinela Mincă.
Pe rol se află soluționarea excepției de neconstituționalitate
a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
în ansamblul ei, și ale art. 13 din același act normativ, precum și
ale Legii nr. 78/2000 pentru prevenirea, descoperirea și
sancționarea faptelor de corupție, în ansamblul ei, și ale art. 1,
art. 13 pct. 2, art. 16, art. 29 și art. 33 din același act normativ,
excepție ridicată de Petre Trandafir și Neculai Coman în Dosarul
nr. 6.130/1/2009 al Înaltei Curți de Casație și Justiție — Secția
penală.
Dezbaterile au avut loc în ședința publică din data de
16 septembrie 2010 și au fost consemnate în încheierea din
aceeași dată, când Curtea, având nevoie de timp pentru a
delibera, a amânat pronunțarea pentru data de 23 septembrie
2010.
C U R T E A,

având în vedere actele și lucrările dosarului, reține următoarele:
Prin Încheierea din 12 noiembrie 2009, pronunțată în Dosarul
nr. 6.130/1/2009, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor Ordonanței de urgență a
Guvernului nr. 134/2005 pentru modificarea și completarea
Ordonanței de urgență a Guvernului nr. 43/2002 privind
Direcția Națională Anticorupție, în ansamblul ei, și ale art. 13
din același act normativ, precum și ale Legii nr. 78/2000
pentru prevenirea, descoperirea și sancționarea faptelor de
corupție, în ansamblul ei, și ale art. 1, art. 13 pct. 2, art. 16,
art. 29 și art. 33 din același act normativ.
Excepția a fost ridicată de Petre Trandafir și Neculai Coman
cu ocazia soluționării unei cauze penale având ca obiect
infracțiuni de corupție.
În motivarea excepției de neconstituționalitate autorul
acesteia Petre Trandafir susține că prevederile Ordonanței de
urgență a Guvernului nr. 134/2005 contravin dispozițiilor
constituționale ale art. 1 alin. (5) privind respectarea Constituției,
a supremației sale și a legilor, ale art. 73 alin. (3) lit. l) referitoare
la reglementarea prin lege organică a organizării și funcționării
Ministerului Public și ale art. 115 alin. (4) și (6) privind condițiile
și domeniul de reglementare prin ordonanțe de urgență,
deoarece, fără să existe o situație extraordinară, Guvernul a
adoptat actul normativ criticat, de natură a afecta regimul unei
instituții fundamentale a statului, parte componentă a autorității

judecătorești, și anume Ministerul Public, a cărui organizare și
funcționare reprezintă un domeniu de reglementare rezervat
exclusiv Parlamentului.
Referitor la prevederile criticate din Legea nr. 78/2000,
autorul excepției Neculai Coman invocă, după cum urmează:
— neconstituționalitatea art. 1 din Legea nr. 78/2000 raportat
la dispozițiile constituționale ale art. 15 alin. (1) privind
universalitatea
drepturilor,
libertăților
și
îndatoririlor
fundamentale, ale art. 16 alin. (1) referitoare la egalitatea în
drepturi, ale art. 73 alin. (3) lit. h) privind reglementarea prin lege
organică a infracțiunilor, pedepselor și regimului executării
acestora, precum și ale art. 124 referitoare la înfăptuirea justiției,
deoarece incriminează persoane, și nu fapte. Astfel, dispozițiile
de lege criticate creează un regim juridic separat de dreptul
comun pentru persoanele circumstanțiate, cărora li se aplică
pedepse majorate pentru săvârșirea unor infracțiuni
preexistente în Codul penal sau în legi penale speciale;
— neconstituționalitatea art. 132 din Legea nr. 78/2000 față
de dispozițiile art. 16 alin. (1) din Constituție referitoare la
egalitatea în drepturi, întrucât legiferează o circumstanță
agravantă pentru infracțiunile de abuz în serviciu reglementate
de Codul penal, cu consecința majorării pedepsei aplicabile
subiectului circumstanțiat la art. 1 din lege, ceea ce a dus la
confuzii în practica instanțelor de judecată;
— neconstituționalitatea art. 16 din Legea nr. 78/2000 în
raport cu dispozițiile constituționale ale art. 15 alin. (2) privind
aplicarea legii penale mai favorabile, ale art. 16 alin. (1)
referitoare la egalitatea în drepturi și ale art. 124 alin. (2) privind
unicitatea, imparțialitatea și egalitatea justiției, deoarece impune
aplicarea legii penale mai severe;
— neconstituționalitatea art. 29 alin. (1) din Legea
nr. 78/2000 față de dispozițiile constituționale ale art. 124
alin. (2) privind unicitatea, imparțialitatea și egalitatea justiției și
ale art. 126 alin. (5) teza întâi privind interzicerea înființării de
instanțe extraordinare, întrucât instituirea de complete
specializate echivalează cu înființarea de instanțe extraordinare;
— neconstituționalitatea art. 33 din Legea nr. 78/2000
raportat la dispozițiile constituționale ale art. 15 alin. (1) privind
universalitatea
drepturilor,
libertăților
și
îndatoririlor
fundamentale și ale art. 124 alin. (1) referitoare la înfăptuirea
justiției în numele legii, deoarece legea penală este de strictă
interpretare, iar sintagma ălege contrară” ar putea fi sursă de
arbitrar.
Înalta Curte de Casație și Justiție — Secția penală
apreciază că, prin adoptarea Ordonanței de urgență a
Guvernului nr. 134/2005, Guvernul a încălcat limitele de
competență stabilite prin art. 115 alin. (6) din Constituție, întrucât
a reglementat, pe calea ordonanței de urgență, regimul unei
instituții fundamentale a statului, și anume Ministerul Public,
parte componentă a autorității judecătorești. Arată că Legea
nr. 78/2000 reprezintă o reglementare specială, derogatorie de
la dreptul comun și aplicabilă unei categorii de persoane
circumstanțiate, reglementare care nu încalcă principiul
constituțional al egalității, întrucât acesta permite instituirea unor

10

MONITORUL OFICIAL AL ROMÂNIEI, PARTEA I, Nr. 750/10.XI.2010

reglementări juridice diferite pentru situații diferite. Criticile
referitoare la prevederea acelorași fapte ca infracțiuni prin texte
din legi diferite reprezintă o chestiune de interpretare și aplicare
a legii, de competența instanței de judecată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată, deoarece textele de lege criticate nu contravin
dispozițiilor din Legea fundamentală invocate de autorii
excepției.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor, concluziile
procurorului, dispozițiile de lege criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției de
neconstituționalitate îl constituie dispozițiile ăOrdonanței de
urgență a Guvernului nr. 134/2005 pentru modificarea și
completarea Ordonanței de urgență a Guvernului nr. 43/2002
privind Direcția Națională Anticorupție, în ansamblul ei, și ale
art. 13 din același act normativ”, excepție ridicată de Petre
Trandafir, precum și ale ăLegii nr. 78/2000 pentru prevenirea,
descoperirea și sancționarea faptelor de corupție, în ansamblul
ei, și ale art. 1, art. 13 pct. 2, art. 16, art. 29 și art. 33 din același
act normativ”, excepție ridicată de Neculai Coman. În realitate,
potrivit concluziilor scrise ale autorului excepției Petre Trandafir,
acesta critică Ordonanța de urgență a Guvernului nr. 134/2005,
prin care ăs-au făcut mai multe modificări ale art. 13 din
Ordonanța de urgență a Guvernului nr. 43/2002 privind Direcția
Națională Anticorupție”, nefiind vizat, în mod distinct, art. 13 din
Ordonanța de urgență a Guvernului nr. 134/2005. Totodată, din
notele scrise ale autorului excepției Neculai Coman reiese că
acesta formulează, de fapt, critici punctuale cu privire la anumite
dispoziții ale Legii nr. 78/2000, și anume referitor la prevederile
art. 1, art. 132, art. 16, art. 29 alin. (1) și art. 33 din respectivul
act normativ.
Prin urmare, Curtea se va pronunța asupra dispozițiilor
Ordonanței de urgență a Guvernului nr. 134/2005 pentru
modificarea și completarea Ordonanței de urgență a Guvernului
nr. 43/2002 privind Direcția Națională Anticorupție, publicată în
Monitorul Oficial al României, Partea I, nr. 899 din 7 octombrie
2005, aprobată cu modificări prin Legea nr. 54/2006 privind
aprobarea Ordonanței de urgență a Guvernului nr. 134/2005
pentru modificarea și completarea Ordonanței de urgență a
Guvernului nr. 43/2002 privind Direcția Națională Anticorupție,
publicată în Monitorul Oficial al României, Partea I, nr. 226 din
13 martie 2006, precum și asupra dispozițiilor art. 1, art. 132,
art. 16, art. 29 alin. (1) și art. 33 din Legea nr. 78/2000 pentru
prevenirea, descoperirea și sancționarea faptelor de corupție,
publicată în Monitorul Oficial al României, Partea I, nr. 219 din
18 mai 2000.

Textele criticate din Legea nr. 78/2000 au următorul cuprins:
— Art. 1: ăPrezenta lege instituie măsuri de prevenire,
descoperire și sancționare a faptelor de corupție și se aplică
următoarelor persoane:
a) care exercită o funcție publică, indiferent de modul în care
au fost învestite, în cadrul autorităților publice sau instituțiilor
publice;
b) care îndeplinesc, permanent sau temporar, potrivit legii, o
funcție sau o însărcinare, în măsura în care participă la luarea
deciziilor sau le pot influența, în cadrul serviciilor publice, regiilor
autonome, societăților comerciale, companiilor naționale,
societăților naționale, unităților cooperatiste sau al altor agenți
economici;
c) care exercită atribuții de control, potrivit legii;
d) care acordă asistență specializată unităților prevăzute la
lit. a) și b), în măsura în care participă la luarea deciziilor sau le
pot influența;
e) care, indiferent de calitatea lor, realizează, controlează
sau acordă asistență specializată, în măsura în care participă la
luarea deciziilor sau le pot influența, cu privire la: operațiuni care
antrenează circulația de capital, operațiuni de bancă, de schimb
valutar sau de credit, operațiuni de plasament, în burse, în
asigurări, în plasament mutual ori privitor la conturile bancare și
cele asimilate acestora, tranzacții comerciale interne și
internaționale;
f) care dețin o funcție de conducere într-un partid sau într-o
formațiune politică, într-un sindicat, într-o organizație patronală
ori într-o asociație fără scop lucrativ sau fundație;
g) alte persoane fizice decât cele prevăzute la lit. a)—f), în
condițiile prevăzute de lege.”;
— Art. 132, introdus prin Legea nr. 521/2004 privind
modificarea și completarea Legii nr. 78/2000 pentru prevenirea,
descoperirea și sancționarea faptelor de corupție, publicată în
Monitorul Oficial al României, Partea I, nr. 1.123 din 29 noiembrie
2004: ăInfracțiunea de abuz în serviciu contra intereselor
publice, infracțiunea de abuz în serviciu contra intereselor
persoanelor și infracțiunea de abuz în serviciu prin îngrădirea
unor drepturi, dacă funcționarul public a obținut pentru sine sau
pentru altul un avantaj patrimonial sau nepatrimonial, se
pedepsește cu închisoare de la 3 la 15 ani.”;
— Art. 16: ăDacă faptele prevăzute în prezenta secțiune
constituie, potrivit Codului penal sau unor legi speciale,
infracțiuni mai grave, acestea se pedepsesc în condițiile și cu
sancțiunile stabilite în aceste legi.”;
— Art. 29 alin. (1), modificat prin Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri,
prevenirea și sancționarea corupției, publicată în Monitorul
Oficial al României, Partea I, nr. 279 din 21 aprilie 2003: ăPentru
judecarea în primă instanță a infracțiunilor prevăzute în prezenta
lege, se constituie complete specializate.”;
— Art. 33: ăOrice prevedere contrară prezentei legi se
abrogă”.
Examinând excepția de neconstituționalitate, Curtea
constată că Ordonanța de urgență a Guvernului nr. 134/2005 a
mai fost supusă controlului de constituționalitate, prin raportare
la dispozițiile art. 115 alin. (4) și (6) din Constituție, invocate și în
prezenta cauză, și față de critici similare. În acest sens este
Decizia nr. 297 din 23 martie 2010, publicată în Monitorul Oficial
al României, Partea I, nr. 328 din 18 mai 2010, prin care Curtea
Constituțională a respins excepția de neconstituționalitate a
prevederilor Ordonanței de urgență a Guvernului nr. 134/2005,
pentru motivele acolo arătate.
Întrucât nu au apărut elemente noi, de natură a determina
reconsiderarea jurisprudenței Curții, atât soluția, cât și
considerentele deciziei menționate își păstrează valabilitatea și
în prezenta cauză.

11

MONITORUL OFICIAL AL ROMÂNIEI, PARTEA I, Nr. 750/10.XI.2010
Pentru aceleași motive, Ordonanța de urgență a Guvernului
nr. 134/2005 nu încalcă nici prevederile art. 1 alin. (5) și art. 73
alin. (3) lit. l) din Legea fundamentală.
Referitor la dispozițiile art. 1, art. 132, art. 16, art. 29 alin. (1)
și art. 33 din Legea nr. 78/2000, criticile de neconstituționalitate
formulate sunt neîntemeiate. Astfel, art. 1, art. 132 și art. 16 din
Legea nr. 78/2000 nu aduc nicio atingere principiului egalității,
câtă vreme aceste prevederi de lege se aplică în mod
nediferențiat tuturor persoanelor aflate în ipoteza lor, respectiv
tuturor celor care au săvârșit infracțiuni de corupție. Așa fiind,
cu privire la încălcarea art. 16 alin. (1) din Constituție, Curtea
constată că persoanele care au săvârșit infracțiuni de corupție
se află într-o situație juridică diferită de cea a persoanelor care
au săvârșit alte infracțiuni, astfel încât este justificată distincția
făcută de legiuitor. Într-adevăr, principiul egalității cetățenilor nu
înseamnă uniformitate, astfel că, dacă la situații egale trebuie
să corespundă un tratament egal, la situații diferite, tratamentul
nu poate fi decât diferit. Pentru același motiv, art. 1 din Legea
nr. 78/2000 nu contravine prevederilor constituționale ale art. 15
alin. (1), art. 73 alin. (3) lit. h) și art. 124, iar art. 16 din Legea
nr. 78/2000 nu încalcă art. 124 alin. (2) din Legea fundamentală.
Art.15 alin. (2) din Constituție nu este aplicabil în cauză.
Totodată, nu pot fi reținute nici criticile aduse art. 29 alin. (1)
din Legea nr. 78/2000. Potrivit dispozițiilor art. 126 alin. (2) din
Constituție, ăCompetența instanțelor judecătorești și procedura
de judecată sunt prevăzute numai prin lege”. În exercitarea
acestei competențe exclusive conferite de Legea fundamentală,
legiuitorul poate institui, în considerarea unor situații deosebite,

reguli speciale de procedură, cum este și cazul normelor
criticate, prin care s-a stabilit ca pentru judecarea în primă
instanță a unei anumite categorii de infracțiuni, și anume
infracțiunile de corupție, să se instituie complete specializate, în
scopul perfecționării actului de justiție. Constituirea unor astfel
de complete nu are semnificația instituirii unor instanțe
extraordinare, întrucât, potrivit art. 126 alin. (1) din Constituție,
ăJustiția se realizează prin Înalta Curte de Casație și Justiție și
prin celelalte instanțe judecătorești stabilite de lege”, iar
judecătorii care compun completele specializate fac parte din
instanțele judecătorești prevăzute de lege, îndeplinind cerințele
de independență și imparțialitate impuse de prevederile
constituționale [art. 124 alin. (2) și (3)]. De altfel, niciun text
constituțional nu interzice specializarea completelor de judecată,
ci, dimpotrivă, Legea fundamentală permite chiar înființarea de
instanțe specializate în anumite materii [art. 126 alin. (5) teza a
doua din Constituție].
În fine, nici dispozițiile art. 33 din Legea nr. 78/2000,
referitoare la abrogarea oricăror prevederi contrare acestui act
normativ, nu aduc nicio atingere principiului universalității
drepturilor, libertăților și îndatoririlor fundamentale ale cetățenilor
și principiului înfăptuirii justiției în numele legii. În plus, critica
formulată privește modul de aplicare a dispozițiilor de lege
atacate și, prin urmare, nu poate fi cenzurată de instanța de
contencios constituțional, fiind de competența instanței de
judecată învestite cu soluționarea litigiului, respectiv a celor
ierarhic superioare în cadrul căilor de atac prevăzute de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a dispozițiilor Ordonanței de urgență a Guvernului nr. 134/2005
pentru modificarea și completarea Ordonanței de urgență a Guvernului nr. 43/2002 privind Direcția Națională Anticorupție și ale
art. 1, art. 132, art. 16, art. 29 alin. (1) și art. 33 din Legea nr. 78/2000 pentru prevenirea, descoperirea și sancționarea faptelor de
corupție, excepție ridicată de Petre Trandafir și Neculai Coman în Dosarul nr. 6.130/1/2009 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 23 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Oana Cristina Puică
CURTEA CONSTITUȚIONALĂ

D E C I Z I A Nr. 1.157
din 28 septembrie 2010

referitoare la excepția de neconstituționalitate a dispozițiilor art. 222 și 282
din Legea nr. 53/2003 — Codul muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea sindicatelor nr. 54/2003
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea

— președinte
— judecător
— judecător
— judecător
— judecător

Iulia Antoanella Motoc
Ion Predescu
Puskás Valentin Zoltán
Tudorel Toader
Benke Károly

— judecător
— judecător
— judecător
— judecător
— magistrat-asistent

12

MONITORUL OFICIAL AL ROMÂNIEI, PARTEA I, Nr. 750/10.XI.2010

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a dispozițiilor art. 222 și 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003, excepție ridicată de Societatea
Comercială ăPetrom” — S.A. din București în Dosarul
nr. 2.105/116/2008 al Tribunalului Călărași — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Președintele dispune a se face apelul și în Dosarul
nr. 806D/2010,
având
ca
obiect
o
excepție
de
neconstituționalitate identică cu cea ridicată în Dosarul
nr. 502D/2010.
Curtea, având în vedere obiectul excepțiilor de
neconstituționalitate ridicate în dosarele sus-menționate, din
oficiu, pune în discuție conexarea Dosarului nr. 806D/2010 la
Dosarul nr. 502D/2010.
Reprezentantul Ministerului Public este de acord cu măsura
conexării.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 806D/2010 la
Dosarul nr. 502D/2010, care este primul înregistrat.
Cauza fiind în stare de judecată, președintele Curții acordă
cuvântul reprezentantului Ministerului Public, care solicită
respingerea excepției de neconstituționalitate, invocând
jurisprudența Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 9 și 10 noiembrie 2009, pronunțate în
dosarele nr. 2.105/116/2008 și nr. 1.851/116/2009, Tribunalul
Călărași — Secția civilă a sesizat Curtea Constituțională cu
excepția de neconstituționalitate a dispozițiilor art. 222 și 282
din Legea nr. 53/2003 — Codul muncii, ale art. 73 din Legea
nr. 168/1999 privind soluționarea conflictelor de muncă și ale
art. 28 alin. (2) din Legea sindicatelor nr. 54/2003, excepție
ridicată de Societatea Comercială ăPetrom” — S.A. din București
într-o cauză având ca obiect drepturi bănești.
În motivarea excepției de neconstituționalitate se arată
că soluția actuală consacrată de legiuitorul român este într-o
vădită contradicție cu litera și spiritul Constituției, prin aceea că
încalcă egalitatea în fața legii a unității și a salariaților, care
presupune egalitatea de arme juridice utilizate în conflictele de
muncă, încalcă dreptul de apărare al unității al cărui exercițiu nu
poate fi restrâns. În situația de față, legiuitorul încalcă Constituția
când impune ca în cazul conflictelor numite ăde interese”
partenerii de dialog social să fie exclusiv sindicatele, iar în cazul
conflictelor numite ăde muncă” acești parteneri să nu mai aibă
niciun rol, fiind imposibil pentru unitate să îi atragă în cadrul
proceselor declanșate de salariați. Așadar, clasificarea pe care
o face legiuitorul nu trebuie să dea naștere în practica rezolvării
conflictelor de muncă la inegalități ori inechități între unitate și
salariați. Față de această evidență, autorul excepției critică
dispozițiile legale pentru că impun o diferențiere abruptă,
arbitrară de regim juridic, între conflictele de interese și cele de
drepturi. Rolul sindicatelor în rezolvarea conflictelor de drepturi
reliefează incoerența legislativă. Inadaptarea la realitatea
socială este dublată de incoerența legislativă a consacrării unor
soluții diferite pentru ăsubipoteza conflictelor de drepturi”. În
cazul din speță, menținerea în legislația actuală a art. 222 și 282
din Legea nr. 53/2003, a art. 73 din Legea nr. 168/1999 și a
art. 28 din Legea nr. 54/2003 reprezintă o incoerență legislativă
în privința calității procesuale a sindicatelor la rezolvarea

conflictelor de drepturi și, în același timp, vatămă, în esență,
dreptul la apărare și la un proces echitabil.
Tribunalul Călărași — Secția civilă apreciază că excepția
de neconstituționalitate ridicată este neîntemeiată.
Potrivit prevederilor art. 30 alin. (1) din Legea nr. 47/1992,
încheierile de sesizare au fost comunicate președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze prezenta excepție.
Obiectul excepției de neconstituționalitate îl constituie
dispozițiile art. 222 și 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea
conflictelor de muncă și ale art. 28 alin. (2) din Legea
sindicatelor nr. 54/2003, texte de lege care au următorul cuprins:
— Art. 222 din Legea nr. 53/2003: ăLa cererea membrilor lor,
sindicatele pot să îi reprezinte pe aceștia în cadrul conflictelor de
drepturi.”;
— Art. 282 din Legea nr. 53/2003: ăPot fi părți în conflictele
de muncă:
a) salariații, precum și orice altă persoană titulară a unui
drept sau a unei obligații în temeiul prezentului cod, al altor legi
sau al contractelor colective de muncă;
b) angajatorii — persoane fizice și/sau persoane juridice —,
agenții de muncă temporară, utilizatorii, precum și orice altă
persoană care beneficiază de o muncă desfășurată în condițiile
prezentului cod;
c) sindicatele și patronatele;
d) alte persoane juridice sau fizice care au această vocație
în temeiul legilor speciale sau al Codului de procedură civilă.”;
— Art. 73 din Legea nr. 168/1999: ăCererile pot fi formulate
de cei ale căror drepturi au fost încălcate, după cum urmează:
a) măsurile unilaterale de executare, modificare, suspendare
sau încetare a contractului de muncă, inclusiv deciziile de
imputare sau angajamentele de plată a unor sume de bani, pot
fi contestate în termen de 30 de zile de la data la care cel
interesat a luat cunoștință de măsura dispusă;
b) constatarea nulității unui contract individual sau colectiv
de muncă poate fi cerută de părți pe întreaga perioadă în care
contractul respectiv este în ființă;
c) constatarea încetării unui contract colectiv de muncă poate
fi cerută până la încheierea unui nou contract colectiv de muncă;
d) plata despăgubirilor pentru pagubele cauzate și restituirea
unor sume care au format obiectul unor plăți nedatorate pot fi
cerute de salariați în termen de 3 ani de la data producerii
pagubei.”;
— Art. 28 din Legea nr. 54/2003: ă(1) Organizațiile sindicale
apără drepturile membrilor lor, ce decurg din legislația muncii,
statutele funcționarilor publici, contractele colective de muncă și
contractele individuale de muncă, precum și din acordurile
privind raporturile de serviciu ale funcționarilor publici, în fața
instanțelor judecătorești, organelor de jurisdicție, a altor instituții
sau autorități ale statului, prin apărători proprii sau aleși.
(2) În exercitarea atribuțiilor prevăzute la alin. (1) organizațiile
sindicale au dreptul de a întreprinde orice acțiune prevăzută de

MONITORUL OFICIAL AL ROMÂNIEI, PARTEA I, Nr. 750/10.XI.2010
lege, inclusiv de a formula acțiune în justiție în numele membrilor
lor, fără a avea nevoie de un mandat expres din partea celor în
cauză. Acțiunea nu va putea fi introdusă sau continuată de
organizația sindicală dacă cel în cauză se opune sau renunță la
judecată.”
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 1 alin. (3) privind statul român, art. 9 privind
sindicatele, patronatele și asociațiile profesionale, art. 16
alin. (1) și (2) privind egalitatea în drepturi, art. 20 alin. (1)
referitoare la tratatele internaționale privind drepturile omului,
art. 24 alin. (1) privind dreptul la apărare, art. 40 alin. (1) privind
dreptul de asociere, art. 41 alin. (5) privind munca și protecția
socială a muncii și art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate formulată,
Curtea constată că, în repetate rânduri, a respins ca inadmisibile

13

excepții de neconstituționalitate motivate în mod identic. În acest
sens, se reține, spre exemplu, Decizia nr. 473 din 20 aprilie
2010, publicată în Monitorul Oficial al României, Partea I, nr. 431
din 28 iunie 2010, prin care Curtea a stabilit că ăautorul excepției
de neconstituționalitate cere, de fapt, modificarea și completarea
prevederilor legale, fapt ce excedează competenței Curții
Constituționale, întrucât, potrivit prevederilor art. 2 alin. (3) din
Legea nr. 47/1992, republicată în Monitorul Oficial al României,
Partea I, nr. 643 din 16 iulie 2004, «(3) Curtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului».”
Neexistând elemente noi de natură a determina schimbarea
jurisprudenței Curții în această materie, soluția pronunțată prin
această decizie, precum și considerentele care au stat la baza
acesteia își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 222 și 282 din Legea nr. 53/2003 — Codul
muncii, ale art. 73 din Legea nr. 168/1999 privind soluționarea conflictelor de muncă și ale art. 28 alin. (2) din Legea sindicatelor
nr. 54/2003, excepție ridicată de Societatea Comercială ăPetrom” — S.A. din București în dosarele nr. 2.105/116/2008 și
nr. 1.851/116/2009 ale Tribunalului Călărași — Secția civilă.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 1.166
din 28 septembrie 2010

referitoare la excepția de neconstituționalitate a prevederilor art. 1 alin. (1)
din Ordonanța de urgență a Guvernului nr. 148/2005 privind susținerea familiei
în vederea creșterii copilului, precum și a Ordonanței de urgență a Guvernului nr. 226/2008
privind unele măsuri financiar-bugetare
Augustin Zegrean
Aspazia Cojocaru
Acsinte Gaspar
Petre Lăzăroiu
Mircea Ștefan Minea
Iulia Antoanella Motoc
Ion Predescu
Puskás Valentin Zoltán
Tudorel Toader
Cristina Toma

— președinte
— judecător
— judecător
— judecător
— judecător
— judecător
— judecător
— judecător
— judecător
— magistrat-asistent

Cu participarea reprezentantului Ministerului Public, procuror
Simona Ricu.
Pe rol se află soluționarea excepției de neconstituționalitate
a prevederilor art. 12 din Ordonanța de urgență a Guvernului
nr. 226/2008 privind unele măsuri financiar-bugetare, excepție

ridicată de Corina Livia Predoi în Dosarul nr. 48.596/3/2009 al
Tribunalului București — Secția a IX-a contencios administrativ
și fiscal.
La apelul nominal răspunde autorul excepției, prin avocatul
Marius Predoi, cu împuternicire la dosar. Lipsește partea Agenția
pentru Prestații Sociale a Municipiului București, față de care
procedura de citare a fost legal îndeplinită.
Magistratul-asistent învederează Curții faptul că partea
Agenția pentru Prestații Sociale a Municipiului București a depus
la dosarul cauzei precizări privind lipsa calității procesuale
pasive a acesteia față de excepția de neconstituționalitate. De
asemenea, partea solicită introducerea în cauză a unor instituții
ale statului, care nu figurează ca părți în procesul în cadrul
căruia a fost ridicată excepția de neconstituționalitate.
Cu privire la cererea invocată, reprezentantul autorului
excepției solicită respingerea acesteia, deoarece calitatea

14

MONITORUL OFICIAL AL ROMÂNIEI, PARTEA I, Nr. 750/10.XI.2010

procesuală în fața Curții Constituționale este dată de calitatea
părților din procesul în cadrul căruia a fost ridicată excepția de
neconstituționalitate.
Ministerul Public solicită respingerea cererii Agenției pentru
Prestații Sociale a Municipiului București, întrucât aceasta
figurează ca parte în procesul derulat în fața instanței de
judecată.
Deoarece Curtea nu poate restrânge sau extinde cadrul
procesual, în conformitate cu dispozițiile art. 14, art. 29 alin. (4)
și art. 30 alin. (3) din Legea nr. 47/1992 privind organizarea și
funcționarea Curții Constituționale, cererea Agenției pentru
Prestații Sociale a Municipiului București urmează a fi respinsă.
Cauza fiind în stare de judecată, președintele acordă
cuvântul apărătorului autorului excepției. Acesta susține
admiterea excepției de neconstituționalitate, arătând că nu este
justificată urgența adoptării Ordonanței de urgență a Guvernului
nr. 226/2008. De asemenea, consideră că indemnizația
prevăzută în cuprinsul normei criticate reprezintă o valoare de
înlocuire a veniturilor, ce nu are caracterul unei alocații de sprijin,
astfel încât nu se atinge scopul stimulării natalității pentru
persoanele cu venituri mari.
Reprezentantul Ministerului Public pune concluzii de
respingere a excepției de neconstituționalitate, ca fiind
neîntemeiată, întrucât Guvernul a fost abilitat să emită
Ordonanța de urgență a Guvernului nr. 226/2008 în condițiile
art. 115 din Constituție și a motivat urgența în cuprinsul acesteia.
De asemenea, apreciază că indemnizația prevăzută în cuprinsul
textului criticat este o măsură de protecție socială, ce nu este
supusă sistemului contributiv, astfel încât textul de lege criticat
este constituțional.
C U R T E A,

având în vedere actele și lucrările dosarului, constată
următoarele:
Prin Încheierea din 4 martie 2010, pronunțată în Dosarul
nr. 48.596/3/2009, Tribunalul București — Secția a IX-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 12 din Ordonanța de urgență a Guvernului
nr. 226/2008 privind unele măsuri financiar-bugetare,
excepție ridicată de Corina Livia Predoi într-o cauză civilă având
ca obiect obligația de a face.
În motivarea excepției de neconstituționalitate autorul
acesteia arată că Ordonanța de urgență a Guvernului
nr. 226/2008 a fost emisă cu încălcarea dispozițiilor art. 115
alin. (4) și (6) din Constituție, întrucât nu este justificată urgența
emiterii acesteia. Consideră că din interpretarea sistematică a
dispozițiilor art. 115 alin. (6) și art. 47 alin. (2) din Constituție
rezultă faptul că Guvernul nu poate emite ordonanțe de urgență
prin care să afecteze dreptul la o indemnizație de asigurări
sociale.
Autorul arată că, prin impunerea plafonului maxim de
4.000 lei se creează o discriminare a persoanelor cu venituri
mari, care nu se pot bucura de același sprijin din partea statului
de care se bucură persoanele cu venituri mai mici, pentru a se
putea ocupa de creșterea și îngrijirea minorului de până la 2 ani.
Se consideră că măsura este discriminatorie și din perspectiva
proporționalității între contribuție și indemnizație. Se apreciază
că, pentru familiile cu venituri mari, scopul declarat al Ordonanței
de urgență a Guvernului nr. 148/2005 (acela de a stimula
natalitatea) nu mai este atins.
Tribunalul București — Secția a IX-a contencios
administrativ și fiscal apreciază că excepția de
neconstituționalitate invocată este întemeiată.
Potrivit prevederilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că dispozițiile de lege
criticate sunt constituționale. Arată în acest sens că în
preambulul actului normativ în discuție sunt motivate situația
extraordinară și urgența adoptării acestuia. Consideră că
indemnizația pentru creșterea copilului constituie o măsură
concretă de protecție socială, fiind dreptul exclusiv al legiuitorului
să stabilească modalitatea de acordare a acesteia, fără a aduce
atingere existenței dreptului în sine.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
susținerile părții prezente, concluziile procurorului, dispozițiile
legale criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Curtea Constituțională a fost sesizată cu excepția de
neconstituționalitate a prevederilor art. 12 din Ordonanța de
urgență a Guvernului nr. 226/2008 privind unele măsuri
financiar-bugetare. Obiect al excepției de neconstituționalitate îl
constituie însă dispozițiile art. 1 alin. (1) din Ordonanța de
urgență a Guvernului nr. 148/2005 privind susținerea familiei în
vederea creșterii copilului, publicată în Monitorul Oficial al
României, Partea I, nr. 1.008 din 14 noiembrie 2005, astfel cum
au fost modificate prin art. 12 din Ordonanța de urgență a
Guvernului nr. 226/2008 privind unele măsuri financiar-bugetare,
publicată în Monitorul Oficial al României, Partea I, nr. 899 din
31 decembrie 2008, având următorul cuprins:
ăArt. 1. — (1) Începând cu data de 1 ianuarie 2009,
persoanele care, în ultimul an anterior datei nașterii copilului, au
realizat timp de 12 luni venituri profesionale supuse impozitului
pe venit potrivit prevederilor Legii nr. 571/2003 privind Codul
fiscal, cu modificările și completările ulterioare, beneficiază de
concediu pentru creșterea copilului în vârstă de până la 2 ani
sau, în cazul copilului cu handicap, de până la 3 ani, precum și
de o indemnizație lunară în cuantum de 600 lei sau, opțional, în
cuantum de 85% din media veniturilor realizate pe ultimele
12 luni, dar nu mai mult de 4.000 lei.”
De asemenea, obiect al excepției îl constituie și dispozițiile
Ordonanței de urgență a Guvernului nr. 226/2008 privind unele
măsuri financiar-bugetare, în ansamblul ei.
Autorul
excepției
invocă
încălcarea
dispozițiilor
constituționale ale art. 4 alin. (2) referitor la egalitatea între
cetățeni, art. 16 alin. (1) privind egalitatea în drepturi a
cetățenilor, art. 20 alin. (1) referitor la tratatele internaționale
privind drepturile omului, art. 47 alin. (2) privind nivelul de trai și
art. 115 alin. (4) și (6) referitor la delegarea legislativă. De
asemenea, autorul consideră că textele de lege criticate
contravin și prevederilor art. 14 din Convenția pentru apărarea
drepturilor omului și a libertăților fundamentale privind
interzicerea discriminării și ale art. 26 din Pactul internațional cu
privire la drepturile civile și politice referitor la egalitatea în fața
legii.
Curtea constată că, după cum reiese din preambulul
Ordonanței de urgență a Guvernului nr. 148/2005 privind
susținerea familiei în vederea creșterii copilului, ordonanța în
discuție are ca scop îmbunătățirea standardului de viață al
persoanelor vârstnice, pentru aceasta fiind necesară
consolidarea financiară a sistemului public de pensii, prin

MONITORUL OFICIAL AL ROMÂNIEI, PARTEA I, Nr. 750/10.XI.2010
externalizarea din bugetul asigurărilor sociale de stat a
prestațiilor care nu au natură contributivă sau nu au legătură cu
riscurile sociale asigurate, precum și îmbunătățirea echilibrului
social-economic al familiei, prin susținerea acesteia în vederea
creșterii copilului. Astfel, pentru îndeplinirea scopului urmărit de
legiuitor, s-a instituit o indemnizație ce reprezintă o prestație de
asistență socială cu caracter universal, care nu este supusă
sistemului contributiv. Agenția Națională pentru Prestații Sociale
se organizează și funcționează ca organ de specialitate al
administrației publice centrale, în subordinea Ministerului Muncii,
Familiei și Protecției Sociale, având ca scop administrarea și
gestionarea tuturor prestațiilor sociale acordate de la bugetul de
stat, prin bugetul Ministerului Muncii, Familiei și Protecției
Sociale, iar nu din bugetul asigurărilor sociale de stat. În ceea ce
privește contribuția individuală de asigurări sociale de sănătate
corespunzătoare indemnizației pentru creșterea copilului,
aceasta se suportă de la bugetul de stat, în această materie
nefiind datorate celelalte contribuții sociale obligatorii stabilite
de lege, ceea ce atestă, o dată în plus, faptul că dreptul de
asistență socială în discuție nu este supus sistemului contributiv,

15

astfel încât dispozițiile art. 1 alin. (1) din Ordonanța de urgență
a Guvernului nr. 148/2005 nu încalcă prevederile constituționale
invocate.
În ceea ce privește critica de neconstituționalitate privind
emiterea Ordonanței de urgență a Guvernului nr. 226/2008 cu
încălcarea dispozițiilor art. 115 din Constituție, întrucât Guvernul
nu este abilitat să emită ordonanțe de urgență prin care să
afecteze dreptul la o indemnizație de asigurări sociale, se
observă că interdicția emiterii de ordonanțe în baza unei legi de
abilitare în domenii ce fac obiectul legilor organice privește
numai ordonanțele simple. În temeiul dispozițiilor art. 115
alin. (4) din Constituție, ăGuvernul poate adopta ordonanțe de
urgență în situații extraordinare a căror reglementare nu poate
fi amânată, având obligația de a motiva urgența în cuprinsul
acestora”. Curtea constată că, în preambulul ordonanței în
discuție, legiuitorul a motivat temeinic caracterul de urgență al
acesteia, astfel încât, sub aspectul extrinsec al dispozițiilor de
lege criticate, nu ne aflăm în prezența unor cauze de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 alin. (1) din Ordonanța de urgență a Guvernului nr. 148/2005
privind susținerea familiei în vederea creșterii copilului, precum și a Ordonanței de urgență a Guvernului nr. 226/2008 privind unele
măsuri financiar-bugetare, excepție ridicată de Corina Livia Predoi în Dosarul nr. 48.596/3/2009 al Tribunalului București —
Secția a IX-a contencios administrativ și fiscal.
Definitivă și general obligatorie.
Pronunțată în ședința publică din data de 28 septembrie 2010.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Cristina Toma

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 750/10.XI.2010 conține 16 pagini.

Prețul: 3,20 lei

&JUYDGY|447363]
ISSN 1453—4495

