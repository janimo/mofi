Anul 178 (XXII) — Nr. 406

PARTEA I

Vineri, 18 iunie 2010

LEGI, DECRETE, HOTĂRÂRI ȘI ALTE ACTE
SUMAR

Pagina
DECIZII ALE CURȚII CONSTITUȚIONALE
Decizia nr. 411 din 13 aprilie 2010 referitoare la excepția de
neconstituționalitate a prevederilor art. 2, art. 10 și
art. 20 din Legea nr. 146/1997 privind taxele judiciare
de timbru ....................................................................

2–3

Decizia nr. 412 din 13 aprilie 2010 referitoare la excepția de
neconstituționalitate a prevederilor art. 138 alin. (1) din
Legea nr. 85/2006 privind procedura insolvenței........

3–5

Decizia nr. 494 din 20 aprilie 2010 referitoare la excepția de
neconstituționalitate a dispozițiile titlului III ăDrepturile
și îndatoririle judecătorilor și procurorilor” din Legea
nr. 303/2004 privind statutul judecătorilor și
procurorilor ................................................................

5–6

Decizia nr. 500 din 20 aprilie 2010 referitoare la excepția de
neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........

7–8

Decizia nr. 550 din 29 aprilie 2010 referitoare la excepția de
neconstituționalitate a prevederilor art. 4 lit. a) din
Ordonanța de urgență a Guvernului nr. 50/2008 pentru
instituirea taxei pe poluare pentru autovehicule ........

8–9

Decizia nr. 556 din 29 aprilie 2010 referitoare la excepția de
neconstituționalitate a dispozițiilor articolului unic din
Ordonanța de urgență a Guvernului nr. 46/2008 pentru
modificarea art. 33 din Legea nr. 303/2004 privind
statutul judecătorilor și procurorilor ............................

10–11

Decizia nr. 558 din 29 aprilie 2010 referitoare la excepția de
neconstituționalitate a dispozițiilor art. 96 din
Ordonanța de urgență a Guvernului nr. 195/2005
privind protecția mediului............................................

12–13

Decizia nr. 564 din 29 aprilie 2010 referitoare la excepția de
neconstituționalitate a dispozițiilor art. 7 alin. (9),
art. 14 alin. (7) și art. 15 alin. (1) și alin. (2) lit. a) din
Legea nr. 85/2006 privind procedura insolvenței........

13–15

2

MONITORUL OFICIAL AL ROMÂNIEI, PARTEA I, Nr. 406/18.VI.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 411
din 13 aprilie 2010

referitoare la excepția de neconstituționalitate a prevederilor art. 2, art. 10 și art. 20
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 2, art. 10 și art. 20 din Legea nr. 146/1997
privind taxele judiciare de timbru, excepție ridicată de Manuela
Augusta Câmpean în Dosarul nr. 14.969/302/2006 al Curții de
Apel București — Secția a III-a civilă și pentru cauze cu minori
și de familie.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 noiembrie 2009, pronunțată în Dosarul
nr. 14.969/302/2006, Curtea de Apel București — Secția
a III-a civilă și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 2, art. 10 și art. 20 din Legea nr. 146/1997
privind taxele judiciare de timbru, excepție ridicată de
Manuela Augusta Câmpean.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 11 și 21 din Constituție, precum și
art. 6 din Convenția pentru apărarea drepturilor omului și a
libertăților fundamentale, întrucât condiționează apărarea pe
cale judiciară a unui drept subiectiv de plată a unei taxe de
timbru împovărătoare.
Curtea de Apel București — Secția a III-a civilă și pentru
cauze cu minori și de familie consideră că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege

criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției îl constituie prevederile art. 2, 10 și 20 din
Legea nr. 146/1997 privind taxele judiciare de timbru, publicată
în Monitorul Oficial al României, Partea I, nr. 173 din 29 iulie
1997, cu modificările și completările ulterioare.
Aceste prevederi de lege au în prezent următorul conținut:
— Art. 2: ă(1) Acțiunile și cererile evaluabile în bani, introduse
la instanțele judecătorești, se taxează astfel:
[... ]
(11) Dispozițiile alin. (1) se aplică în mod corespunzător și
cererilor privind declararea nulității, anularea, rezoluțiunea sau
rezilierea unui act juridic patrimonial, precum și cererilor privind
contestarea existenței sau inexistenței unui drept patrimonial;
cererea privind repunerea părților în situația anterioară este
scutită de taxa de timbru dacă este accesorie cererii privind
declararea nulității, anularea, rezoluțiunea sau rezilierea actului
juridic patrimonial.
(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 194 lei, indiferent de
valoarea contestată.
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.”;
— Art. 10: ăCererile reconvenționale, cererile de intervenție și
de chemare în garanție se taxează după regulile aplicabile
cererii sau acțiunii principale.”;
— Art. 20: ă(1) Taxele judiciare de timbru se plătesc anticipat.
(2) Dacă taxa judiciară de timbru nu a fost plătită în
cuantumul legal, în momentul înregistrării acțiunii sau cererii, ori
dacă, în cursul procesului, apar elemente care determină o
valoare mai mare, instanța va pune în vedere petentului să
achite suma datorată până la primul termen de judecată. În
cazul când se micșorează valoarea pretențiilor formulate în
acțiune sau în cerere, după ce a fost înregistrată, taxa judiciară
de timbru se percepe la valoarea inițială, fără a se ține seama
de reducerea ulterioară.
(3) Neîndeplinirea obligației de plată până la termenul stabilit
se sancționează cu anularea acțiunii sau a cererii.
(4) Dacă în momentul înregistrării sale acțiunea sau cererea
a fost taxată corespunzător obiectului său inițial, dar a fost
modificată ulterior, ea nu va putea fi anulată integral, ci va trebui
soluționată, în limitele în care taxa judiciară de timbru s-a plătit
în mod legal.

MONITORUL OFICIAL AL ROMÂNIEI, PARTEA I, Nr. 406/18.VI.2010
(5) În situația în care instanța judecătorească învestită cu
soluționarea unei căi de atac ordinare sau extraordinare
constată că în fazele procesuale anterioare taxa judiciară de
timbru nu a fost plătită în cuantumul legal, va dispune obligarea
părții la plata taxelor judiciare de timbru aferente, dispozitivul
hotărârii constituind titlu executoriu. Executarea silită a hotărârii
se va efectua prin organele de executare ale unităților teritoriale
subordonate Ministerului Finanțelor Publice în a căror rază
teritorială își are domiciliul sau sediul debitorul, potrivit legislației
privind executarea silită a creanțelor bugetare.”
În opinia autorului excepției de neconstituționalitate
prevederile de lege criticate contravin dispozițiilor constituționale
ale art. 11 privind dreptul internațional și dreptul intern și ale
art. 21 privind accesul liber la justiție. Este invocată și încălcarea
art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea reține
următoarele:
Prin numeroase decizii, Curtea s-a pronunțat în sensul
constituționalității art. 2, 10 și 20 din Legea nr. 146/1997, în
raport cu critici identice de neconstituționalitate.

3

Astfel, prin Decizia nr. 1.389 din 29 octombrie 2009, publicată
în Monitorul Oficial al României, Partea I, nr. 877 din
16 decembrie 2009, și Decizia nr. 992 din 30 iunie 2009,
publicată în Monitorul Oficial al României, Partea I, nr. 564 din
13 august 2009, Curtea a reținut, în esență, că nicio dispoziție
constituțională nu interzice stabilirea taxelor de timbru în justiție,
fiind justificat ca persoanele care se adresează autorităților
judecătorești să contribuie la acoperirea cheltuielilor prilejuite de
realizarea actului de justiție. Plata taxelor judiciare de timbru
fiind o condiție legală pentru începerea proceselor civile,
obligația la plata anticipată a acestor taxe (în unele cazuri până
la un termen ulterior, stabilit de instanța judecătorească) este
justificată, ca și sancțiunea anulării acțiunii sau cererii, în caz de
neplată a acestora. De asemenea, la finalul procesului judiciar
sarcina suportării cheltuielilor judiciare, inclusiv a celor constând
în plata taxelor de timbru, revine persoanei care a căzut în
pretenții sau care, în cauzele nelitigioase, a beneficiat de
prestațiile efectuate, în condițiile legii, de organele de justiție.
Considerentele și soluția acestor decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2, art. 10 și art. 20 din Legea nr. 146/1997 privind taxele
judiciare de timbru, excepție ridicată de Manuela Augusta Câmpean în Dosarul nr. 14.969/302/2006 al Curții de Apel București —
Secția a III-a civilă și pentru cauze cu minori și de familie.
Definitivă și general obligatorie.
Pronunțată în ședința publică din data de 13 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 412
din 13 aprilie 2010

referitoare la excepția de neconstituționalitate a prevederilor art. 138 alin. (1)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 138 alin. (1) din Legea nr. 85/2006 privind
procedura insolvenței, excepție ridicată de Damian Tamaș în
Dosarul nr. 4.929/110/2008 al Tribunalului Bacău — Secția
comercială și contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,

4

MONITORUL OFICIAL AL ROMÂNIEI, PARTEA I, Nr. 406/18.VI.2010

invocând în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 23 noiembrie 2009, pronunțată în Dosarul
nr. 4.929/110/2008, Tribunalul Bacău — Secția comercială și
contencios administrativ a sesizat Curtea Constituțională
cu excepția de neconstituționalitate a prevederilor art. 138
alin. (1) din Legea nr. 85/2006 privind procedura insolvenței,
excepție ridicată de Damian Tamaș.
În motivarea excepției de neconstituționalitate autorul
acesteia susține, în esență, că prevederile de lege criticate
contravin dispozițiilor art. 21, 44, 53, 135 și 136 din Constituție,
deoarece instituie dreptul lichidatorului judiciar de a cere
tragerea la răspundere a administratorului societății comerciale
pentru producerea stării de insolvență, în condițiile în care
cererea se întemeiază pe raportul întocmit de însuși lichidatorul
judiciar. Pe de altă parte, contrar prevederilor constituționale
amintite, art. 138 din Legea nr. 85/2006 nu prevede căi de atac
împotriva hotărârii prin care instanța se pronunță cu privire la
cererea administratorului ori a lichidatorului judiciar.
Tribunalul Bacău — Secția comercială și contencios
administrativ consideră că excepția de neconstituționalitate
este neîntemeiată.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 138 alin. (1) din Legea nr. 85/2006 privind
procedura insolvenței, publicată în Monitorul Oficial al României,
Partea I, nr. 359 din 21 aprilie 2006, text de lege care are
următorul conținut: ă(1) În cazul în care în raportul întocmit în
conformitate cu dispozițiile art. 59 alin. (1) sunt identificate
persoane cărora le-ar fi imputabilă apariția stării de insolvență a
debitorului, la cererea administratorului judiciar sau a
lichidatorului, judecătorul sindic poate dispune ca o parte a
pasivului debitorului, persoană juridică, ajuns în stare de
insolvență, să fie suportată de membrii organelor de conducere
și/sau supraveghere din cadrul societății, precum și de orice altă
persoană care a cauzat starea de insolvență a debitorului, prin
una dintre următoarele fapte:

a) au folosit bunurile sau creditele persoanei juridice în
folosul propriu sau în cel al unei alte persoane;
b) au făcut acte de comerț în interes personal, sub
acoperirea persoanei juridice;
c) au dispus, în interes personal, continuarea unei activități
care ducea, în mod vădit, persoana juridică la încetarea de plăți;
d) au ținut o contabilitate fictivă, au făcut să dispară unele
documente contabile sau nu au ținut contabilitatea în
conformitate cu legea;
e) au deturnat sau au ascuns o parte din activul persoanei
juridice ori au mărit în mod fictiv pasivul acesteia;
f) au folosit mijloace ruinătoare pentru a procura persoanei
juridice fonduri, în scopul întârzierii încetării de plăți;
g) în luna precedentă încetării plăților, au plătit sau au dispus
să se plătească cu preferință unui creditor, în dauna celorlalți
creditori.”
Dispozițiile constituționale considerate a fi încălcate sunt cele
ale art. 21 privind liberul acces la justiție, ale art. 44 privind
dreptul de proprietate privată, ale art. 53 referitor la restrângerea
exercițiului unor drepturi sau al unor libertăți, ale art. 135 privind
economia și ale art. 136 referitor la proprietatea privată.
Examinând excepția de neconstituționalitate, Curtea reține
următoarele:
Prevederile art. 138 alin. (1) din Legea nr. 85/2006 privind
procedura insolvenței au mai fost supuse controlului de
constituționalitate pentru critici de neconstituționalitate similare.
De exemplu, prin Decizia nr. 617 din 27 mai 2008, publicată în
Monitorul Oficial al României, Partea I, nr. 557 din 23 iulie 2008,
și Decizia nr. 724 din 7 mai 2009, publicată în Monitorul Oficial
al României, Partea I, nr. 496 din 17 iulie 2009, Curtea a reținut
că dispozițiile Legii nr. 85/2006 pun la dispoziția creditorilor
mijloace și instrumente specifice în scopul satisfacerii creanțelor
în situația în care starea de insolvență a societății a fost cauzată
prin una dintre faptele prevăzute la alin. (1) al art. 138 din lege.
Astfel, acțiunea de stabilire a răspunderii patrimoniale a
persoanelor membre ale organelor de supraveghere din cadrul
societății sau de conducere, precum și a oricăror alte persoane
și de obligare a acestora la suportarea unei părți din pasivul
societății comerciale debitoare are un caracter special, justificat
de particularitatea domeniului reglementat de Legea
nr. 85/2006. Potrivit dispozițiilor art. 138 alin. (1), administratorul
judiciar sau lichidatorul, după caz, are legitimare procesuală
activă pentru a solicita angajarea răspunderii persoanelor care
au cauzat starea de insolvență a debitorului.
În condițiile expres prevăzute de art. 138 alin. (3) din lege,
dacă aceștia au omis să indice, în raportul lor asupra cauzelor
insolvenței, persoanele culpabile de starea de insolvență a
patrimoniului debitorului persoană juridică ori dacă acesta a
omis să formuleze acțiunea de stabilire a răspunderii
patrimoniale a membrilor organelor de conducere ale societății
comerciale și răspunderea acestor persoane amenință să se
prescrie, calitatea procesuală activă este dobândită și de
comitetul creditorilor. Acesta reprezintă interesele creditorilor
îndreptățiți să participe la procedura insolvenței, fiind ales de
adunarea creditorilor și format din 3 sau 5 creditori dintre cei cu
creanțe garantate și cei chirografari, dintre primii 20 de creditori
în ordinea valorii. Constituirea prin lege a comitetului
reprezentativ justifică preocuparea legiuitorului de a reglementa

MONITORUL OFICIAL AL ROMÂNIEI, PARTEA I, Nr. 406/18.VI.2010
în mod detaliat și judicios toate aspectele ce țin de procedura
insolvenței, care, de regulă, este o procedură cu caracter
colectiv, implicând participarea unui număr mare de creditori
care vin în concurs pentru satisfacerea propriilor creanțe. Curtea
a constatat că dispozițiile referitoare la comitetul de creditori
satisfac unul dintre imperativele legii, și anume cadrul organizat,
ca modalitate de manifestare a voinței creditorilor participanți la
procedura insolvenței.
În această materie, legiuitorul a condiționat valorificarea
dreptului comitetului creditorilor de a formula acțiunea pentru
stabilirea răspunderii patrimoniale a membrilor organelor de
conducere ale societății comerciale de exercitarea sa într-un
anumit cadru, fără intenția de a restrânge accesul liber la justiție,

5

ci exclusiv pentru a instaura un climat de ordine, de natură a
preveni abuzurile și de a asigura protecția drepturilor și
intereselor legitime ale celorlalte părți. De altfel, Curtea a statuat
în mod constant că reglementarea de către legiuitor, în limitele
competenței ce i-a fost conferită prin Constituție, a condițiilor de
exercitare a unui drept subiectiv sau procesual nu constituie o
restrângere a exercițiului acestuia, ci doar o modalitate eficientă
de a preveni exercitarea sa abuzivă, în detrimentul altor titulari
de drepturi, în egală măsură ocrotite.
Considerentele și soluția acestor decizii sunt valabile și în
cauza de față, întrucât nu au intervenit elemente noi, de natură
a determina o reconsiderare a jurisprudenței Curții
Constituționale.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 138 alin. (1) din Legea nr. 85/2006 privind procedura
insolvenței, excepție ridicată de Damian Tamaș în Dosarul nr. 4.929/110/2008 al Tribunalului Bacău — Secția comercială și
contencios administrativ.
Definitivă și general obligatorie.
Pronunțată în ședința publică din data de 13 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 494
din 20 aprilie 2010

referitoare la excepția de neconstituționalitate a dispozițiile titlului III ăDrepturile și îndatoririle
judecătorilor și procurorilor” din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Simona Ricu
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor titlului III ăDrepturile și îndatoririle judecătorilor și
procurorilor” din Legea nr. 303/2004 privind statutul judecătorilor
și procurorilor, excepție ridicată, din oficiu, de Tribunalul Neamț —
Secția civilă în Dosarul nr. 259/103/2008.

La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, președintele acordă
cuvântul reprezentantul Ministerului Public, care pune concluzii
de
respingere,
ca
inadmisibilă,
a
excepției
de
neconstituționalitate, întrucât autorul acesteia tinde la
completarea textelor de lege criticate.
C U R T E A,

având în vedere actele și lucrările dosarului, constată
următoarele:
Prin Încheierea din 1 octombrie 2009, pronunțată în Dosarul
nr. 259/103/2008, Tribunalul Neamț — Secția civilă a sesizat
Curtea Constituțională cu excepția de neconstituționalitate

6

MONITORUL OFICIAL AL ROMÂNIEI, PARTEA I, Nr. 406/18.VI.2010

a dispozițiilor titlului III ăDrepturile și îndatoririle
judecătorilor și procurorilor” din Legea nr. 303/2004 privind
statutul judecătorilor și procurorilor, excepție ridicată de
instanța de judecată, din oficiu, în cadrul soluționării unei cereri
de modificare a deciziei de pensionare.
În motivarea excepției de neconstituționalitate, instanța
de judecată susține, în esență, că dispozițiile titlului III ăDrepturile
și îndatoririle judecătorilor și procurorilor” din Legea nr. 303/2004
privind statutul judecătorilor și procurorilor, raportate la
dispozițiile art. 11 din Ordonanța de urgență a Guvernului
nr. 36/2003 privind sistemul de pensionare a membrilor
personalului diplomatic și consular și la cele ale art. 78 din
Legea nr. 179/2004 privind pensiile de stat și alte drepturi de
asigurări sociale ale polițiștilor, contravin principiului egalității în
fața legii, deoarece instituie o diferențiere nejustificată — în
privința pensiei suplimentare — între magistrați și alte categorii
profesionale, cum ar fi polițiștii și personalul diplomatic și
consular.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că dispozițiile de lege
criticate sunt constituționale, deoarece este dreptul autorității
legiuitoare de a elabora politica legislativă în domeniul pensiilor
în concordanță cu condițiile economice și sociale existente la un
moment dat.
Președinții celor două Camere ale Parlamentului și
Guvernul nu au comunicat Curții Constituționale punctele lor de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-raportor,
concluziile procurorului, dispozițiile de lege criticate, raportate
la prevederile Constituției, precum și dispozițiile Legii
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum rezultă
din încheierea de sesizare, îl constituie dispozițiile titlului III
ăDrepturile și îndatoririle judecătorilor și procurorilor” din Legea
nr. 303/2004 privind statutul judecătorilor și procurorilor,
republicată în Monitorul Oficial al României, Partea I, nr. 826 din
13 septembrie 2005.
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 privind egalitatea în fața legii și prevederile art. 14
privind principiul nediscriminării din Convenția pentru apărarea
drepturilor omului și a libertăților fundamentale.
Examinând excepția de neconstituționalitate, Curtea
constată că autorul acesteia — instanța de judecată din oficiu,
consideră că magistrații ar trebui să beneficieze de aceleași
drepturi — în ceea ce privește pensia suplimentară — ca și cele
aplicabile membrilor personalului diplomatic și consular și
polițiștilor, referitoare la pensia suplimentară. Or,
neconstituționalitatea dispozițiilor criticate din Legea
nr. 303/2004 ar reieși, în opinia autorului excepției de
neconstituționalitate, tocmai din faptul că acestea nu
reglementează dreptul magistraților la pensie suplimentară, deși
Legea nr. 92/1992 pentru organizarea judecătorească prevedea
acest drept.
Curtea reține că, potrivit art. 2 alin. (3) din Legea nr. 47/1992,
se poate pronunța numai asupra constituționalității actelor cu
privire la care a fost sesizată, fără a putea modifica sau
completa prevederile legale supuse controlului de
constituționalitate.
Așadar, excepția de neconstituționalitate a dispozițiilor titlului III
ăDrepturile și îndatoririle judecătorilor și procurorilor” din Legea
nr. 303/2004 privind statutul judecătorilor și procurorilor, astfel
cum a fost formulată, este inadmisibilă, întrucât se solicită
completarea textelor de lege criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor titlului III ăDrepturile și îndatoririle
judecătorilor și procurorilor” din Legea nr. 303/2004 privind statutul judecătorilor și procurorilor, excepție ridicată, din oficiu, de
Tribunalul Neamț — Secția civilă în Dosarul nr. 259/103/2008.
Definitivă și general obligatorie.
Pronunțată în ședința publică din data de 20 aprilie 2010.

PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 406/18.VI.2010

7

CURTEA CONSTITUȚIONALĂ

D E C I Z I A Nr. 500
din 20 aprilie 2010

referitoare la excepția de neconstituționalitate a prevederilor art. 4 lit. a)
din Ordonanța de urgență a Guvernului nr. 50/2008
pentru instituirea taxei pe poluare pentru autovehicule
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Simona Ricu
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Claudia Marcu în Dosarul
nr. 1.823/30/2009 al Tribunalului Timiș — Secția comercială și
de contencios administrativ.
La apelul nominal lipsesc părțile, față de care procedura de
citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând, în acest sens, jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 16 decembrie 2009, pronunțată în
Dosarul nr. 1.823/30/2009, Tribunalul Timiș — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Claudia Marcu.
În motivarea excepției de neconstituționalitate autorul
acesteia susține că prevederile de lege criticate contravin
dispozițiilor art. 148 alin. (2) din Constituția României, cu referire
la art. 90 din Tratatul Comunității Europene, deoarece instituie
taxa de poluare pentru autoturismele înmatriculate în
Comunitatea Europeană și neînmatriculate în România, în timp
ce pentru autoturismele înmatriculate în România la o nouă
înmatriculare taxa nu mai este percepută.
Tribunalul Timiș — Secția comercială și de contencios
administrativ consideră că excepția de neconstituționalitate
este neîntemeiată, dispozițiile legale atacate fiind concordante
cu legislația europeană și cu jurisprudența Curții de Justiție a
Comunităților Europene.
Potrivit art. 30 alin. (1) din Legea nr. 47/1992, încheierea de
sesizare a fost comunicată președinților celor două Camere ale
Parlamentului, Guvernului și Avocatului Poporului, pentru a-și
exprima punctele de vedere asupra excepției de
neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat punctele lor
de vedere asupra excepției de neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, prevederile de lege
criticate, raportate la dispozițiile Constituției, precum și Legea
nr. 47/1992, reține următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Examinând excepția de neconstituționalitate, Curtea observă
că, deși a fost sesizată de instanța de judecată cu
neconstituționalitatea art. 4 din Ordonanța de urgență a
Guvernului nr. 50/2008, în realitate autorul excepției critică
numai reglementarea cuprinsă la lit. a) a acestui articol.
Așadar, Curtea va exercita controlul de neconstituționalitate
asupra prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru
autovehicule, publicată în Monitorul Oficial al României, Partea I,
nr. 327 din 25 aprilie 2008.
Textul art. 4 lit. a) din Ordonanța de urgență a Guvernului
nr. 50/2008 are următorul cuprins: ăArt. 4. — Obligația de plată
a taxei intervine:
a) cu ocazia primei înmatriculări a unui autovehicul în
România;”.
Autorul excepției susține că prevederile de lege criticate
contravin art. 148 alin. (2) din Constituție, raportat la art. 90 din
Tratatul de instituire a Comunității Europene (devenit art. 110
din Tratatul privind funcționarea Uniunii Europene, în urma
intrării în vigoare a Tratatului de la Lisabona) privind interzicerea
impunerii asupra produselor din alte state membre ale Uniunii
Europene a unor taxe superioare celor ce se aplică produselor
naționale.
Examinând excepția de neconstituționalitate ridicată, Curtea
constată că prin Decizia nr. 1.596 din 26 noiembrie 2009,
publicată în Monitorul Oficial al României, Partea I, nr. 37 din
18 ianuarie 2010, a statuat că nu este de competența sa ăsă
analizeze conformitatea unei dispoziții de drept național cu textul
Tratatului de instituire a Comunității Europene (devenit Tratatul
privind funcționarea Uniunii Europene) prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratatul CE,
aparține instanței de judecată, care, pentru a ajunge la o
concluzie corectă și legală, din oficiu sau la cererea părții, poate
formula o întrebare preliminară în sensul art. 234 din Tratatul de
instituire a Comunității Europene la Curtea de Justiție a
Comunităților Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil”.
Curtea reține că sarcina aplicării cu prioritate a
reglementărilor comunitare obligatorii în raport cu prevederile
legislației naționale revine instanței de judecată, fiind o
chestiune de aplicare a legii, și nu de constituționalitate.
În consecință, excepția de neconstituționalitate urmează să
fie respinsă ca inadmisibilă.

8

MONITORUL OFICIAL AL ROMÂNIEI, PARTEA I, Nr. 406/18.VI.2010

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată de Claudia Marcu în Dosarul
nr. 1.823/30/2009 al Tribunalului Timiș — Secția comercială și de contencios administrativ.
Definitivă și general obligatorie.
Pronunțată în ședința publică din data de 20 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 550
din 29 aprilie 2010

referitoare la excepția de neconstituționalitate a prevederilor art. 4 lit. a)
din Ordonanța de urgență a Guvernului nr. 50/2008
pentru instituirea taxei pe poluare pentru autovehicule
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Tudorel Toader
Puskás Valentin Zoltán
Augustin Zegrean
Carmen-Cătălina Gliga
Maria Bratu

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Constantin Cristoi în Dosarul
nr. 385/115/2009 al Curții de Apel Timișoara — Secția
contencios administrativ și fiscal.
La apelul nominal lipsesc părțile, față de care procedura de
citare este legal îndeplinită.
Președintele dispune a se face apelul și în dosarele
nr. 247D/2010, nr. 399D/2010 și nr. 400D/2010.
La apelul nominal lipsesc părțile, față de care procedura de
citare este legal îndeplinită.
Curtea, având în vedere obiectul excepțiilor de
neconstituționalitate ridicate în dosarele nr. 247D/2010,
nr. 399D/2010 și nr. 400D/2010, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.

Curtea dispune, în temeiul art. 53 alin. (5) din Legea
nr. 47/1992, conexarea dosarelor nr. 247D/2010, nr. 399D/2010
și nr. 400D/2010 la Dosarul nr. 48D/2010, care este primul
înregistrat
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens, jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 7 decembrie 2009 și din 21 ianuarie 2010,
pronunțate în dosarele nr. 385/115/2009, nr. 7.453/30/2008 și
nr. 608/115/2009, Curtea de Apel Timișoara — Secția de
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 4 din Ordonanța de urgență a Guvernului
nr. 50/2008 pentru instituirea taxei pe poluare pentru
autovehicule, excepție ridicată de Constantin Cristoi, AlinOvidiu Silaghi și Societatea Comercială ăCosti & Flavius” —
S.R.L.
Prin Încheierea din 18 ianuarie 2010, pronunțată în Dosarul
nr. 2.261/104/2009, Curtea de Apel Craiova — Secția
contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 4 alin. 1 lit. a) din Ordonanța de urgență a
Guvernului nr. 50/2008, pentru instituirea taxei pe poluare
pentru autovehicule, excepție ridicată de Ion Vătafu.

MONITORUL OFICIAL AL ROMÂNIEI, PARTEA I, Nr. 406/18.VI.2010
În motivarea excepției de neconstituționalitate autorii
acesteia susțin, în esență, că prevederile de lege criticate
contravin art. 148 alin. (2) din Constituție, cu referire la art. 90 din
Tratatul Comunității Europene, deoarece instituie taxa de
poluare pentru autoturismele înmatriculate în Comunitatea
Europeană și neînmatriculate în România, în timp ce pentru
autoturismele înmatriculate în România la o nouă înmatriculare
taxa nu mai este percepută.
Curtea de Apel Timișoara — Secția de contencios
administrativ și fiscal și Curtea de Apel Craiova — Secția
contencios administrativ și fiscal consideră excepția
neîntemeiată.
Potrivit art. 30 alin. (1) din Legea nr. 47/1992, încheierile de
sesizare au fost comunicate președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
inadmisibilă, făcând referire la jurisprudența Curții
Constituționale în materie. În acest sens, arată că aspectele
criticate de autorii excepției de neconstituționalitate vizează
modificarea legii, precum și aplicarea acesteia.
Președinții celor două Camere ale Parlamentului și
Avocatul Poporului nu au comunicat punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, prevederile de lege criticate, raportate
la dispozițiile Constituției, precum și Legea nr. 47/1992, reține
următoarele:
Curtea Constituțională este competentă, potrivit dispozițiilor
art. 146 lit. d) din Constituție, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate cu care a fost sesizată.
Examinând excepția de neconstituționalitate, Curtea observă
că, deși a fost sesizată de Curtea de Apel Timișoara — Secția
contencios administrativ și fiscal cu neconstituționalitatea art. 4
din Ordonanța de urgență a Guvernului nr. 50/2008, în realitate
autorii excepției critică numai reglementarea cuprinsă la lit. a)
a acestui articol.

9

Așadar, Curtea va exercita controlul de neconstituționalitate
asupra prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru
autovehicule, publicată în Monitorul Oficial al României, Partea I,
nr. 327 din 25 aprilie 2008.
Textul art. 4 lit. a) din Ordonanța de urgență a Guvernului
nr. 50/2008 are următorul cuprins: ăArt. 4. — Obligația de plată
a taxei intervine:
a) cu ocazia primei înmatriculări a unui autovehicul în
România;”.
Autorii excepției susțin că prevederile de lege criticate
contravin art. 148 alin. (2) din Constituție, raportat la art. 90 din
Tratatul de instituire a Comunității Europene (devenit art. 110
din Tratatul privind funcționarea Uniunii Europene, în urma
intrării în vigoare a Tratatului de la Lisabona) privind interzicerea
impunerii asupra produselor din alte state membre ale Uniunii
Europene a unor taxe superioare celor ce se aplică produselor
naționale.
Examinând excepția de neconstituționalitate ridicată, Curtea
constată că prin Decizia nr. 1.596 din 26 noiembrie 2009,
publicată în Monitorul Oficial al României, Partea I, nr. 37 din
18 ianuarie 2010, a statuat că nu este de competența sa ăsă
analizeze conformitatea unei dispoziții de drept național cu textul
Tratatului de instituire a Comunității Europene (devenit Tratatul
privind funcționarea Uniunii Europene) prin prisma art. 148 din
Constituție. O atare competență, și anume aceea de a stabili
dacă există o contrarietate între legea națională și Tratatul CE,
aparține instanței de judecată, care, pentru a ajunge la o
concluzie corectă și legală, din oficiu sau la cererea părții, poate
formula o întrebare preliminară în sensul art. 234 din Tratatul de
instituire a Comunității Europene la Curtea de Justiție a
Comunităților Europene. În situația în care Curtea
Constituțională s-ar considera competentă să se pronunțe
asupra conformității legislației naționale cu cea europeană, s-ar
ajunge la un posibil conflict de jurisdicții între cele două instanțe,
ceea ce, la acest nivel, este inadmisibil”.
Curtea reține că sarcina aplicării cu prioritate a
reglementărilor comunitare obligatorii în raport cu prevederile
legislației naționale revine instanței de judecată, fiind o
chestiune de aplicare a legii, și nu de constituționalitate.
În consecință, excepția de neconstituționalitate urmează să
fie respinsă ca inadmisibilă.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a prevederilor art. 4 lit. a) din Ordonanța de urgență a
Guvernului nr. 50/2008 pentru instituirea taxei pe poluare pentru autovehicule, excepție ridicată de Constantin Cristoi, Alin-Ovidiu
Silaghi și Societatea Comercială ăCosti & Flavius” — S.R.L. în dosarele nr. 385/115/2009, nr. 7.453/30/2008 și nr. 608/115/2009
ale Curții de Apel Timișoara — Secția de contencios administrativ și fiscal și de Ion Vătafu în Dosarul nr. 2.261/104/2009 al Curții
de Apel Craiova — Secția contencios administrativ și fiscal.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

10

MONITORUL OFICIAL AL ROMÂNIEI, PARTEA I, Nr. 406/18.VI.2010
CURTEA CONSTITUȚIONALĂ

D E C I Z I A Nr. 556
din 29 aprilie 2010

referitoare la excepția de neconstituționalitate a dispozițiilor articolului unic
din Ordonanța de urgență a Guvernului nr. 46/2008 pentru modificarea art. 33
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor articolului unic din Ordonanța de urgență a
Guvernului nr. 46/2008 pentru modificarea art. 33 din Legea
nr. 303/2004 privind statutul judecătorilor și procurorilor, excepție
ridicată de Alexandru Mihuț în Dosarul nr. 1.091/59/2008 al
Înaltei Curți de Casație și Justiție — Secția de contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul Ministerului
Public pune concluzii de respingere a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 decembrie 2009, pronunțată în Dosarul
nr. 1.091/59/2008, Înalta Curte de Casație și Justiție — Secția
de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor articolului unic din Ordonanța de urgență a
Guvernului nr. 46/2008 pentru modificarea art. 33 din Legea
nr. 303/2004 privind statutul judecătorilor și procurorilor,
excepție ridicată de Alexandru Mihuț într-o cauză având ca
obiect soluționarea recursului declarat împotriva unei sentințe
civile prin care i s-a respins acțiunea de anulare a hotărârii
Consiliului Superior al Magistraturii de sistare a procedurii de
numire în funcția de judecător sau procuror fără concurs.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece au eliminat posibilitatea de intrare în
magistratură fără concurs, posibilitate reglementată anterior în
favoarea persoanelor care exercitau profesia de avocat.
Înalta Curte de Casație și Justiție — Secția de contencios
administrativ și fiscal și-a exprimat opinia în sensul că
dispozițiile de lege criticate nu contravin prevederilor invocate
din Constituție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate este
neîntemeiată.

Avocatul Poporului consideră că dispozițiile de lege
criticate sunt constituționale
Președinții celor două Camere ale Parlamentului nu au
comunicat Curții Constituționale punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile articolului unic din Ordonanța de urgență a
Guvernului nr. 46/2008 pentru modificarea art. 33 din Legea
nr. 303/2004 privind statutul judecătorilor și procurorilor,
publicată în Monitorul Oficial al României, Partea I, nr. 323 din
24 aprilie 2008, cu următorul cuprins: ăAlineatele (5)—(107) ale
articolului 33 din Legea nr. 303/2004 privind statutul judecătorilor
și procurorilor, republicată în Monitorul Oficial al României,
Partea I, nr. 826 din 13 septembrie 2005, cu modificările și
completările ulterioare, se abrogă.”
Dispozițiile art. 33 alin. (5)—(107) din Legea nr. 303/2004
aveau următorul cuprins: ă(5) Persoanele care au îndeplinit
funcția de judecător sau procuror cel puțin 10 ani și care și-au
încetat activitatea din motive neimputabile pot fi numite, fără
concurs, în funcția de judecător sau procuror.
(6) Persoanele prevăzute la alin. (5) pot fi numite la instanțe
sau parchete de același grad cu cele unde au funcționat, cu
excepția Înaltei Curți de Casație și Justiție.
(7) Persoanele care au îndeplinit funcția de magistratasistent la Înalta Curte de Casație și Justiție cel puțin 10 ani și
care și-au încetat activitatea din motive neimputabile, precum și
avocații cu o vechime în profesie de cel puțin 10 ani pot fi
numite, fără concurs, la judecătorii sau parchetele care
funcționează pe lângă acestea.
(8) Persoanele care îndeplinesc condiția de la alin. (5) și (7)
prin cumularea vechimii în funcția de judecător, procuror sau în
profesia de avocat pot fi numite judecător sau procuror, fără
concurs, la instanțe sau parchete de același grad cu cele unde
au funcționat, cu excepția Înaltei Curți de Casație și Justiție.
(9) În vederea numirii în funcția de judecător sau procuror,
persoanele prevăzute la alin. (5), (7) și (8) vor susține un interviu
în fața secției corespunzătoare din cadrul Consiliului Superior al
Magistraturii.
(10) Pentru a fi numite în funcția de judecător sau procuror,
persoanele prevăzute la alin. (5), (7) și (8) trebuie să
îndeplinească și condițiile prevăzute de art. 14 alin. (2).
(101) Persoanele care au îndeplinit funcția de judecător sau
procuror cel puțin 10 ani și care și-au încetat activitatea din
motive neimputabile pot fi numite, fără concurs, în funcția de
judecător sau procuror.

MONITORUL OFICIAL AL ROMÂNIEI, PARTEA I, Nr. 406/18.VI.2010
(102) Persoanele prevăzute la alin. (101) pot fi numite la
instanțe sau parchete de același grad cu cele unde au
funcționat, cu excepția Înaltei Curți de Casație și Justiție.
(103) Persoanele care au îndeplinit funcția de magistratasistent la Înalta Curte de Casație și Justiție cel puțin 10 ani și
care și-au încetat activitatea din motive neimputabile, precum și
avocații, consilierii juridici, notarii și profesorii universitari de
specialitate juridică cu o vechime în profesie de cel puțin 10 ani
pot fi numite, fără concurs, la judecătorii sau parchetele care
funcționează pe lângă acestea.
(104) Persoanele care îndeplinesc condiția de la alin. (101) și
(103) prin cumularea vechimii în funcția de judecător, procuror
sau în profesia de avocat pot fi numite judecător ori procuror,
fără concurs, la instanțe sau parchete de același grad cu cele
unde au funcționat, cu excepția Înaltei Curți de Casație și
Justiție.
(105) Persoanele prevăzute la alin. (101) și (103) pot fi numite
judecător sau procuror sub condiția ca cererea de admitere în
magistratură să fie formulată cu 10 ani înainte de împlinirea
vârstei de pensionare.
(106) În vederea numirii în funcția de judecător sau procuror,
persoanele prevăzute la alin. (101), (103) și (104) vor susține un
interviu în fața secției corespunzătoare din cadrul Consiliului
Superior al Magistraturii. Criteriile vor fi stabilite prin hotărâre a
plenului Consiliului Superior al Magistraturii în termen de 30 de
zile de la intrarea în vigoare a legii de aprobare a prezentei
ordonanțe de urgență.
(107) Pentru a fi numite în funcția de judecător sau procuror,
persoanele prevăzute la alin. (101), (103) și (104) trebuie să
îndeplinească și condițiile prevăzute la art. 14 alin. (2).”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 41 alin. (1) privind dreptul la muncă, ale art. 53 privind
restrângerea exercițiului unor drepturi sau al unor libertăți și ale
art. 115 alin. (6) privind limitele de adoptare a ordonanțelor de
urgență.
Examinând excepția de neconstituționalitate, Curtea
constată următoarele:
Dispozițiile articolului unic din Ordonanța de urgență a
Guvernului nr. 46/2008 au abrogat alineatele (5)—(107) ale
articolului 33 din Legea nr. 303/2004 privind statutul judecătorilor
și procurorilor, alineate care reglementau posibilitatea de
numire, fără concurs, în funcția de judecător sau procuror.
Curtea observă că, potrivit Legii nr. 303/2004, în forma actuală,
accesul în magistratură este permis, ca regulă, absolvenților
Institutului Național al Magistraturii și, în mod excepțional, prin
concurs, foștilor judecători și procurori care și-au încetat

11

activitatea din motive neimputabile, personalului de specialitate
juridică prevăzut la art. 87 alin. (1), avocaților, notarilor,
asistenților judiciari, consilierilor juridici, personalului de
probațiune cu studii superioare juridice, ofițerilor de poliție
judiciară cu studii superioare juridice, grefierilor cu studii
superioare juridice, persoanelor care au îndeplinit funcții de
specialitate juridică în aparatul Parlamentului, Administrației
Prezidențiale, Guvernului, Curții Constituționale, Avocatului
Poporului, Curții de Conturi sau al Consiliului Legislativ, din
Institutul de Cercetări Juridice al Academiei Române și Institutul
Român pentru Drepturile Omului, cadrelor didactice din
învățământul juridic superior acreditat, precum și magistrațilorasistenți de la Înalta Curte de Casație și Justiție, cu o vechime
în specialitate de cel puțin 5 ani.
Curtea constată că împrejurarea că prin Ordonanța de
urgență a Guvernului nr. 46/2008 s-au abrogat dispozițiile de
lege ce reglementau posibilitatea de a fi numit în funcția de
judecător sau procuror, fără concurs, nu este de natură a îngrădi
dreptul la muncă sau alegerea profesiei, drepturi fundamentale
garantate de art. 41 alin. (1) din Constituție, întrucât legiuitorul
are atât competența de a reglementa condițiile pentru ocuparea
unor funcții sau exercitarea unor profesii, cât și competența de
a le modifica sau abroga. În cazul Ordonanței de urgență a
Guvernului nr. 46/2008, legiuitorul delegat în baza art. 115
alin. (4) din Constituție a apreciat că posibilitatea accesului în
magistratură doar pe baza unui interviu nu oferă suficiente
garanții privind capacitatea profesională a viitorilor magistrați și
nu garantează asigurarea calității actului de justiție, astfel încât
se impune obligativitatea promovării unui examen pentru
intrarea în magistratură.
În ceea ce privește critica referitoare la emiterea Ordonanței
de urgență a Guvernului nr. 46/2008 cu încălcarea prevederilor
art. 115 alin. (6) din Constituție, deoarece, potrivit susținerilor
autorului excepției de neconstituționalitate, acest act normativ
ar afecta dreptul fundamental la muncă, Curtea constată că
aceste susțineri nu pot fi primite, pentru că, pe de-o parte, așa
cum s-a arătat mai sus, dispozițiile de lege criticate nu îngrădesc
dreptul la muncă, iar, pe de altă parte, nu există un drept de
ocupare a funcției de judecător sau procuror fără concurs, ci
doar o posibilitate, pe care legiuitorul este liber să o
reglementeze sau nu.
În final, Curtea observă că dispozițiile art. 53 din Legea
fundamentală nu au incidență în cauză, deoarece nu s-a
constatat restrângerea exercițiului vreunui drept sau al vreunei
libertăți fundamentale și, prin urmare, nu ne aflăm în ipoteza
prevăzută de norma constituțională invocată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor articolului unic din Ordonanța de urgență a Guvernului nr. 46/2008
pentru modificarea art. 33 din Legea nr. 303/2004 privind statutul judecătorilor și procurorilor, excepție ridicată de Alexandru Mihuț
în Dosarul nr. 1.091/59/2008 al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

12

MONITORUL OFICIAL AL ROMÂNIEI, PARTEA I, Nr. 406/18.VI.2010
CURTEA CONSTITUȚIONALĂ

D E C I Z I A Nr. 558
din 29 aprilie 2010

referitoare la excepția de neconstituționalitate a dispozițiilor art. 96
din Ordonanța de urgență a Guvernului nr. 195/2005 privind protecția mediului
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 96 din Ordonanța de urgență a Guvernului
nr. 195/2005 privind protecția mediului, excepție ridicată de
Societatea Comercială Exploatarea și Industrializarea Lemnului
T&G — S.R.L. din Iași în Dosarul nr. 2.113/297/2009 al
Judecătoriei Săveni.
La apelul nominal răspunde Tudor Pricopi, administrator al
autorului excepției de neconstituționalitate, lipsă fiind cealaltă
parte, față de care procedura de citare este legal îndeplinită.
Cauza fiind în stare de judecată, reprezentantul autorului
excepției de neconstituționalitate solicită admiterea acesteia
astfel cum a fost formulată, întrucât dispozițiile de lege criticate
instituie discriminări între persoanele fizice și persoanele juridice
și contravin prevederilor art. 44 și art. 135 alin. (2) lit. a) din
Constituție.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2010, pronunțată în Dosarul
nr. 2.113/297/2009, Judecătoria Săveni a sesizat Curtea
Constituțională cu excepția de neconstituționalitate a
dispozițiilor art. 96 din Ordonanța de urgență a Guvernului
nr. 195/2005 privind protecția mediului, excepție ridicată de
Societatea Comercială Exploatarea și Industrializarea Lemnului
T&G — S.R.L. din Iași într-o cauză având ca obiect soluționarea
unei plângeri contravenționale.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale, deoarece stabilesc pentru persoanele juridice
amenzi mult mai mari decât cele pentru persoanele fizice.
Judecătoria Săveni și-a exprimat opinia în sensul că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.

C U R T E A,

examinând încheierea de sesizare, raportul întocmit de
judecătorul-raportor, concluziile procurorului, dispozițiile de lege
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 96 din Ordonanța de urgență a Guvernului
nr. 195/2005 privind protecția mediului, publicată în Monitorul
Oficial al României, Partea I, nr. 1.196 din 30 decembrie 2005,
aprobată cu modificări și completări prin Legea nr. 265/2006,
publicată în Monitorul Oficial al României, Partea I, nr. 586 din
6 iulie 2006, cu modificările și completările ulterioare.
Dispozițiile art. 96 au, în prezent, următorul cuprins:
ăArt. 96. — (1) Constituie contravenții și se sancționează cu
amendă de la 3.000 lei (RON) la 6.000 lei (RON), pentru
persoane fizice, și de la 25.000 lei (RON) la 50.000 lei (RON),
pentru persoane juridice, încălcarea următoarelor prevederi
legale: [...]
(2) Constituie contravenții și se sancționează cu amendă de
la 5.000 lei (RON) la 10.000 lei (RON), pentru persoane fizice,
și de la 30.000 lei (RON) la 60.000 lei (RON), pentru persoane
juridice, încălcarea următoarelor prevederi legale: [..]
(3) Constituie contravenții și se sancționează cu amendă de
la 7.500 lei (RON) la 15.000 lei (RON), pentru persoane fizice,
și de la 50.000 lei (RON) la 100.000 lei (RON), pentru persoane
juridice, încălcarea următoarelor prevederi legale: [...]”
Autorul excepției de neconstituționalitate susține că
prevederile de lege criticate încalcă dispozițiile constituționale
ale art. 16 alin. (1) privind egalitatea în drepturi, ale art. 44
alin. (2) privind proprietatea privată și ale art. 135 alin. (1) și
alin. (2) lit. a) privind obligația statului referitoare la economie.
Examinând excepția de neconstituționalitate, Curtea
constată că s-a pronunțat asupra dispozițiilor criticate prin
Decizia nr. 143/2007, publicată în Monitorul Oficial al României,
Partea I, nr. 248 din 13 aprilie 2007, respingând excepția de
neconstituționalitate.
Cu acel prilej, Curtea a reținut că art. 16 din Constituție
privind egalitatea în drepturi consacră prin alin. (1) egalitatea
cetățenilor în fața legii și a autorităților publice, fără privilegii și
fără discriminări. Acest alineat, prin cuprinsul său, se corelează
cu prevederile constituționale ale art. 4 alin. (2), care determină
criteriile nediscriminării, și anume rasa, naționalitatea, originea
etnică, limba, religia, sexul, opinia, apartenența politică, averea
sau originea socială. Or, aceste criterii privesc doar cetățenii, iar
nu și persoanele juridice. Prin urmare, textul constituțional ar fi
aplicabil persoanelor juridice, față de care s-a promovat un
tratament diferențiat, numai în cazul în care regimul juridic diferit
s-ar răsfrânge asupra cetățenilor, implicând inegalitatea lor în
fața legii și a autorităților publice. În acest sens a statuat Curtea
Constituțională în jurisprudența sa, de exemplu, prin Decizia
nr. 87 din 20 martie 2001, publicată în Monitorul Oficial al
României, Partea I, nr. 298 din 7 iunie 2001.
Curtea a mai constatat că art. 44 alin. (2) din Constituție,
potrivit căruia proprietatea privată este garantată și ocrotită

MONITORUL OFICIAL AL ROMÂNIEI, PARTEA I, Nr. 406/18.VI.2010
indiferent de titular, nu este incident în prezenta cauză, care are
ca obiect contestația formulată de autorul excepției împotriva
unui proces-verbal de contravenție întocmit pentru
nerespectarea de către acesta a obligațiilor referitoare la
solicitarea și obținerea autorizației de mediu, conform
prevederilor legii criticate.
De asemenea, Curtea a reținut că art. 135 alin. (1) și alin. (2)
lit. a) din Constituție, care dispune cu privire la economia
României, precum și cu privire la obligația statului de a asigura

13

libertatea comerțului, protecția concurenței loiale și crearea
cadrului favorabil pentru valorificarea tuturor factorilor de
producție, nu este relevant în cauză.
Întrucât criticile de neconstituționalitate din prezenta cauză
privesc aceleași aspecte și având în vedere că nu au intervenit
elemente noi, de natură să determine schimbarea jurisprudenței
Curții Constituționale, soluția și considerentele deciziei
menționate își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 din Ordonanța de urgență a Guvernului nr. 195/2005
privind protecția mediului, excepție ridicată de Societatea Comercială Exploatarea și Industrializarea Lemnului T&G — S.R.L. din
Iași în Dosarul nr. 2.113/297/2009 al Judecătoriei Săveni.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

CURTEA CONSTITUȚIONALĂ

D E C I Z I A Nr. 564
din 29 aprilie 2010

referitoare la excepția de neconstituționalitate a dispozițiilor art. 7 alin. (9), art. 14 alin. (7)
și art. 15 alin. (1) și alin. (2) lit. a) din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Acsinte Gaspar
Petre Lăzăroiu
Ion Predescu
Puskás Valentin Zoltán
Tudorel Toader
Augustin Zegrean
Carmen-Cătălina Gliga
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (9), art. 14 alin. (7) și art. 15 alin. (1) și
alin. (2) lit. a) din Legea nr. 85/2006 privind procedura
insolvenței, excepție ridicată de Agenția Națională de
Administrare Fiscală în Dosarul nr. 7.807/3/2009 al Tribunalului
București — Secția a VII-a comercială.
La apelul nominal răspund consilierul juridic Iulian Corolea,
cu delegații la dosar, pentru Agenția Națională de Administrare
Fiscală și pentru Direcția Generală a Finanțelor Publice a
Municipiului București, avocatul Simona Miloș, cu împuternicire
avocațială la dosar, pentru administratorul judiciar RVA
Insolvency Specialists SPRL al Societății Comerciale

ăPSV Company” — S.A. din București, precum și avocatul
Monica Scarlat, cu împuternicire avocațială la dosar pentru
Asociația Salariaților din SNP Petrom. Lipsește cealaltă parte,
față de care procedura de citare este legal îndeplinită.
Cauza fiind în stare de judecată, consilierul juridic al autorului
excepției de neconstituționalitate și al Direcției Generale a
Finanțelor Publice a Municipiului București solicită admiterea
excepției de neconstituționalitate, apreciind că procedura
insolvenței este una concursuală, care garantează egalitatea
creditorilor. Or, susține că limitarea dreptului de vot prevăzută
de textele de lege criticate constituie o restrângere a drepturilor
procesuale. Totodată, apreciază că se încalcă dreptul la un
proces echitabil, deoarece, din momentul publicării în Buletinul
insolvenței, actele sunt considerate publicate, deși, din punct de
vedere logistic, nu există capacitatea Agenției Naționale de
Administrare Fiscală de a le lua la cunoștință. Depune în acest
sens un tabel din care rezultă că, în cursul unei săptămâni, au
fost publicate 264 de Buletine, referitoare la 4.749 de societăți
comerciale.
Avocatul administratorului judiciar RVA Insolvency
Specialists SPRL al Societății Comerciale ăPSV Company” —
S.A. solicită, în principal, respingerea ca inadmisibilă a excepției
de neconstituționalitate, deoarece dispozițiile art. 7 din Legea
nr. 85/2006 au fost declarate neconstituționale. Referitor la

14

MONITORUL OFICIAL AL ROMÂNIEI, PARTEA I, Nr. 406/18.VI.2010

publicarea în Buletinul insolvenței, consideră că legiuitorul a
reglementat soluția cea mai eficace și modernă pentru
publicarea actelor respective, respectând principiul accesului
liber la justiție și principiul celerității. Depune și concluzii scrise.
Avocatul Asociației Salariaților din SNP Petrom solicită în
principal respingerea ca inadmisibilă a excepției de
neconstituționalitate, iar, în subsidiar, respingerea acesteia ca
fiind neîntemeiată. Arată că autorul excepției de
neconstituționalitate invocă probleme de interpretare a textelor
de lege criticate, iar nu de constituționalitate, și depune concluzii
scrise în acest sens.
Având cuvântul în replică, reprezentantul autorului excepției
de neconstituționalitate precizează că nu a criticat modalitatea
de publicare a actelor în Buletinul insolvenței, ci faptul că de la
momentul publicării se consideră că este îndeplinită procedura
de comunicare, fără a exista dovezi în acest sens. Pe de altă
parte, consideră că dispozițiile art. 15 din Legea nr. 85/2006 sunt
neconstituționale, deoarece condiționează validarea adunărilor
generale de tabelul preliminar.
Reprezentantul Ministerului Public pune concluzii de
respingere a excepției de neconstituționalitate, cu referire la
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 ianuarie 2010, pronunțată în Dosarul
nr. 7.807/3/2009, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 7 alin. (9), art. 14
alin. (7) și art. 15 alin. (1) și alin. (2) lit. a) din Legea nr. 85/2006
privind procedura insolvenței, excepție ridicată de Agenția
Națională de Administrare Fiscală într-o cauză comercială având
ca obiect cererea întemeiată pe dispozițiile Legii nr. 85/2006.
În motivarea excepției de neconstituționalitate autorul
acesteia susține, în esență, că dispozițiile de lege criticate sunt
neconstituționale deoarece publicarea în Buletinul procedurilor
de insolvență a actelor de procedură și a hotărârilor
judecătorești nu asigură luarea la cunoștință de către
persoanele interesate a actelor publicate. Pe de altă parte,
condiționarea atacării de către creditori a hotărârii adunării
generale a creditorilor de votul acestora restrânge accesul liber
la justiție, iar condiționarea validității adunărilor generale de
tabelul preliminar, în care creditorii pot fi trecuți cu sume mult
mai mici decât cele solicitate, restrânge dreptul creditorilor de
a-și apăra interesele.
Tribunalul București — Secția a VII-a comercială și-a
exprimat opinia în sensul că dispozițiile de lege criticate sunt
constituționale și că este de competența exclusivă a organului
legislativ să instituie regulile de desfășurare a procesului în fața
instanțelor judecătorești și modalitățile de exercitare a căilor de
atac.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Președinții celor două Camere ale Parlamentului,
Guvernul și Avocatul Poporului nu au comunicat Curții
Constituționale punctele lor de vedere asupra excepției de
neconstituționalitate.
C U R T E A,

examinând încheierea de sesizare, raportul întocmit de
judecătorul-raportor, susținerile părților prezente, concluziile
procurorului, dispozițiile de lege criticate, raportate la prevederile

Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
precum și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7 alin. (9), art. 14 alin. (7), art. 15 alin. (1) și
alin. (2) lit. a) din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare, având, în prezent, următorul cuprins:
— Art. 7 alin. (9): ăPublicarea actelor de procedură sau, după
caz, a hotărârilor judecătorești în Buletinul procedurilor de
insolvență înlocuiește, de la data publicării acestora, citarea,
convocarea și notificarea actelor de procedură efectuate
individual față de participanții la proces, acestea fiind prezumate
a fi îndeplinite la data publicării.”;
— Art. 14 alin. (7): ăHotărârea adunării creditorilor poate fi
desființată de judecătorul-sindic pentru nelegalitate, la cererea
creditorilor care au votat împotriva luării hotărârii respective și au
făcut să se consemneze aceasta în procesul-verbal al adunării,
precum și la cererea creditorilor îndreptățiți să participe la
procedura insolvenței, care au lipsit motivat de la ședința
adunării creditorilor.”;
— Art. 15 alin. (1) și alin. (2) lit. a): ă(1) Cu excepția cazurilor în
care legea cere o majoritate specială, ședințele adunării
creditorilor vor avea loc în prezența titularilor de creanțe
însumând cel puțin 30% din valoarea totală a creanțelor asupra
averii debitorului, iar deciziile adunării creditorilor se adoptă cu
votul favorabil al titularilor majorității, prin valoare, a creanțelor
prezente.
(2) Calculul valorii totale a creanțelor prevăzute la alin. (1)
împotriva averii debitorului se va determina prin raportare la
următoarele criterii:
a) ulterior afișării tabelului preliminar și până la afișarea
tabelului definitiv, valoarea creanțelor verificate și acceptate de
administratorul judiciar, astfel cum reiese din cuprinsul tabelului
preliminar;”.
Autorul excepției de neconstituționalitate consideră că textele
de lege criticate contravin prevederilor constituționale ale art. 21
alin. (1)—(3) privind accesul liber la justiție și dreptul la un
proces echitabil, ale art. 53 privind restrângerea exercițiului unor
drepturi sau al unor libertăți și ale art. 129 privind folosirea căilor
de atac.
Examinând excepția de neconstituționalitate, Curtea reține
următoarele:
Referitor la dispozițiile art. 7 din Legea nr. 85/2006, Curtea
s-a mai pronunțat prin Decizia nr. 1.436/2009, publicată în
Monitorul Oficial al României, Partea I, nr. 879 din 16 decembrie
2009, respingând excepția de neconstituționalitate. Cu acel
prilej, Curtea a reținut că prin Decizia nr. 1.137/2007, publicată
în Monitorul Oficial al României, Partea I, nr. 31 din 15 ianuarie
2008, a statuat că faptul că, ulterior deschiderii procedurii
insolvenței, persoanele notificate vor fi citate și li se vor
comunica actele de procedură prin intermediul Buletinului
procedurilor de insolvență nu poate fi privit ca aducând atingere
dreptului la apărare. Prin aceeași decizie, Curtea a admis
excepția de neconstituționalitate și a constatat că dispozițiile
art. 7 sunt contrare prevederilor art. 24 și art. 53 din Constituție,
în măsura în care se interpretează că prima comunicare a
actelor de procedură către persoanele împotriva cărora se
promovează o acțiune în temeiul dispozițiilor Legii nr. 85/2006,
ulterior deschiderii procedurii insolvenței, se realizează numai
prin Buletinul procedurilor de insolvență, iar nu și potrivit
dispozițiilor Codului de procedură civilă.

MONITORUL OFICIAL AL ROMÂNIEI, PARTEA I, Nr. 406/18.VI.2010
Curtea a reținut, prin Decizia nr. 1.436/2009, că citarea și
comunicarea actelor prin intermediul Buletinului procedurilor de
insolvență își găsesc justificarea în însuși specificul acestei
proceduri și au drept scop asigurarea desfășurării cu celeritate
a acesteia. Părțile au posibilitatea, pe de o parte, să participe la
termenele fixate de judecătorul-sindic și să consulte dosarul în
vederea cunoașterii tuturor actelor de procedură depuse la
acesta, iar, pe de altă parte, au posibilitatea de a solicita în
cadrul cheltuielilor de judecată toate sumele avansate în
vederea realizării drepturilor lor pe calea acestei proceduri,
invocând în acest sens dispozițiile Codului de procedură civilă
privind cheltuielile de judecată, aplicabile în temeiul art. 149 din
Legea nr. 85/2006.
Întrucât nu au intervenit elemente noi, de natură să modifice
jurisprudența Curții, atât soluțiile, cât și considerentele deciziilor
menționate își păstrează valabilitatea și în prezenta cauză.
Curtea constată că susținerile autorului excepției de
neconstituționalitate, potrivit cărora Agenția Națională de
Administrare Fiscală nu are posibilitatea practică de a lua
cunoștință de actele de procedură publicate în Buletinul
insolvenței datorită numărului foarte mare de astfel de publicări
și a resurselor umane limitate, nu reprezintă motive de
neconstituționalitate a art. 7 din Legea nr. 85/2006.
Cu privire la dispozițiile art. 14 alin. (7) din Legea nr. 85/2006,
Curtea s-a pronunțat prin Decizia nr. 390/2007, publicată în
Monitorul Oficial al României, Partea I, nr. 370 din 31 mai 2007,
respingând excepția de neconstituționalitate. Cu acel prilej,
Curtea a reținut că acest text de lege prevede posibilitatea
judecătorului-sindic de a desființa hotărârea nelegală a adunării
creditorilor la cererea creditorilor care au votat împotriva
adoptării hotărârii respective și au cerut consemnarea acestui
fapt în procesul-verbal al adunării, precum și la cererea
creditorilor care au lipsit justificat de la adunare. Hotărârile luate
în adunarea creditorilor privesc realizarea intereselor legitime
ale acestora, în mod colectiv, în vederea recuperării creanțelor
lor.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziei
menționate își păstrează valabilitatea și în prezenta cauză.

15

Curtea constată că, din moment ce lipsa unor creditori de la
ședința adunării generale a creditorilor nu a fost motivată,
aceștia nu pot invoca încălcarea accesului liber la justiție de
către dispozițiile art. 14 alin. (1) din Legea nr. 85/2006, dispoziții
care nu le permit atacarea hotărârilor adunării generale de la
care au lipsit, deoarece drepturile procedurale trebuie exercitate
cu bună-credință.
Referitor la dispozițiile art. 15 alin. (1) din Legea nr. 85/2006,
Curtea s-a pronunțat prin Decizia nr. 763/2009, publicată în
Monitorul Oficial al României, Partea I, nr. 514 din 27 iulie 2009,
reținând că opțiunea legiuitorului pentru criteriul valorii, și nu cel
al numărului creditorilor în stabilirea majorității necesare
adoptării hotărârilor adunării creditorilor, este justificată de
principalul obiectiv al procedurii insolvenței, respectiv
recuperarea creanțelor asupra averii debitorului. Or, în măsura
în care repartizarea sumelor ce rezultă din lichidarea bunurilor
debitorului se face, în cadrul aceleiași clase de creditori,
proporțional cu valoarea creanțelor, este firesc ca deciziile
privitoare la aspectele importante ale procedurii să fie luate prin
raportare la valoarea creanțelor, iar nu la numărul creditorilor.
Așa fiind, Curtea a constatat că dispozițiile art. 15 alin. (1) din
Legea nr. 85/2006 constituie tocmai expresia aplicării în plan
legislativ a principiului constituțional al egalității în drepturi a
cetățenilor, prin raportare la noțiunea complementară de
proporționalitate, diversitatea situațiilor concrete impunându-se
a fi reflectată în norma juridică ce trebuie adaptată acestor
circumstanțe.
Întrucât nu au intervenit elemente noi, de natură să modifice
jurisprudența Curții, atât soluția, cât și considerentele deciziei
menționate își păstrează valabilitatea și în prezenta cauză.
Totodată, Curtea constată că împrejurarea că, în tabelul
preliminar, creditorii pot fi trecuți cu sume mult mai mici decât
cele solicitate nu reprezintă o problemă de constituționalitate, ci
una de aplicare a legii, fiind firească și necesară soluția
legislativă prevăzută de dispozițiile art. 15 alin. (1) și alin. (2)
lit. a) din Legea nr. 85/2006, de a se vota, în cadrul adunării
creditorilor, până la definitivarea tabelului creditorilor înscriși la
masa credală, doar pe baza tabelului preliminar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (9), art. 14 alin. (7) și art. 15 alin. (1) și alin. (2) lit. a)
din Legea nr. 85/2006 privind procedura insolvenței, excepție ridicată de Agenția Națională de Administrare Fiscală în Dosarul
nr. 7.807/3/2009 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 29 aprilie 2010.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 406/18.VI.2010 conține 16 pagini.

Prețul: 3,20 lei

&JUYDGY|443921]
ISSN 1453—4495

