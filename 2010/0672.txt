PARTEA I

Anul 178 (XXII) — Nr. 672

Luni, 4 octombrie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
LEGI ȘI DECRETE

177.

920.

935.

— Lege pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a
Codului de procedură penală al României ................

2

— Decret privind promulgarea Legii pentru
modificarea și completarea Legii nr. 47/1992 privind
organizarea și funcționarea Curții Constituționale, a
Codului de procedură civilă și a Codului de procedură
penală al României ....................................................

3

— Decret privind eliberarea din funcție a unui procuror
și numirea sa în funcția de judecător..........................

3

DECIZII ALE CURȚII CONSTITUȚIONALE
Decizia nr. 1.106 din 22 septembrie 2010 asupra obiecției de
neconstituționalitate a Legii pentru modificarea și
completarea Legii nr. 47/1992 privind organizarea și
funcționarea Curții Constituționale, a Codului de
procedură civilă și a Codului de procedură penală
al României ................................................................
Opinie concurentă..................................................................

4–9
9

ORDONANȚE ȘI HOTĂRÂRI
ALE GUVERNULUI ROMÂNIEI
89.

920.

— Ordonanță de urgență privind anunțarea creșterii
contribuției României la bugetul Uniunii Internaționale
a Telecomunicațiilor pentru perioada 2011—2015
cu o jumătate de unitate contributivă, în cadrul
Conferinței Plenipotențiarilor Uniunii Internaționale a
Telecomunicațiilor ce se va desfășura la Guadalajara,
Statele Unite Mexicane, în perioada 4—22 octombrie
2010 ..........................................................................

10

— Hotărâre pentru aprobarea normelor metodologice
privind modul de acordare a ajutorului de stat pentru
producătorii agricoli din sectorul creșterii animalelor,
în vederea colectării cadavrelor de animale ..............

11–15

2

MONITORUL OFICIAL AL ROMÂNIEI, PARTEA I, Nr. 672/4.X.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru modificarea și completarea Legii nr. 47/1992 privind organizarea și funcționarea
Curții Constituționale, a Codului de procedură civilă și a Codului de procedură penală al României
Parlamentul României adoptă prezenta lege.
Art. I. — Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, cu
modificările ulterioare, se modifică și se completează după cum
urmează:
1. La articolul 27, alineatul (1) se modifică și va avea
următorul cuprins:
ăArt. 27. — (1) Curtea Constituțională se pronunță asupra
constituționalității regulamentelor Parlamentului, a hotărârilor
plenului Camerei Deputaților, a hotărârilor plenului Senatului și
a hotărârilor plenului celor două Camere reunite ale
Parlamentului, la sesizarea unuia dintre președinții celor două
Camere, a unui grup parlamentar sau a unui număr de cel puțin
50 de deputați sau de cel puțin 25 de senatori.”
2. La articolul 29, alineatul (4) se modifică și va avea
următorul cuprins:
ă(4) Sesizarea Curții Constituționale se dispune de către
instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra excepției,
și va fi însoțită de dovezile depuse de părți. Dacă excepția a fost
ridicată din oficiu, încheierea trebuie motivată, cuprinzând și
susținerile părților, precum și dovezile necesare. Odată cu
încheierea de sesizare, instanța de judecată va trimite Curții
Constituționale și numele părților din proces cuprinzând datele
necesare pentru îndeplinirea procedurii de citare a acestora.”
3. La articolul 29, alineatul (5) se abrogă.
4. La articolul 31, alineatul (4) se modifică și va avea
următorul cuprins:
ă(4) Deciziile pronunțate în condițiile alin. (1) se comunică
celor două Camere ale Parlamentului, Guvernului și instanței
care a sesizat Curtea Constituțională.”
5. La articolul 31, după alineatul (4) se introduce un nou
alineat, alineatul (5), cu următorul cuprins:
ă(5) În cazul în care la data comunicării deciziei Curții
Constituționale potrivit alin. (4) cauza se află pe rolul altui organ
judiciar, instanța comunică acestuia decizia.”
Art. II. — Codul de procedură civilă, republicat, cu
modificările și completările ulterioare, se modifică și se
completează după cum urmează:
1. La articolul 322, după punctul 9 se introduce un nou
punct, punctul 10, cu următorul cuprins:
ă10. dacă, după ce hotărârea a devenit definitivă, Curtea
Constituțională s-a pronunțat asupra excepției invocate în acea
cauză, declarând neconstituțională legea, ordonanța ori o
dispoziție dintr-o lege sau dintr-o ordonanță care a făcut obiectul
acelei excepții ori alte dispoziții din actul atacat, care, în mod

necesar și evident, nu pot fi disociate de prevederile menționate
în sesizare.”
2. La articolul 324, alineatul 3 va avea următorul cuprins:
ăPentru motivele prevăzute la art. 322 pct. 9 și 10, termenul
este de 3 luni de la data publicării hotărârii Curții Europene a
Drepturilor Omului, respectiv a deciziei Curții Constituționale în
Monitorul Oficial al României, Partea I.”
Art. III. — Codul de procedură penală al României, republicat
în Monitorul Oficial al României, Partea I, nr. 78 din 30 aprilie
1997, cu modificările și completările ulterioare, se modifică și se
completează după cum urmează:
1. La articolul 303, alineatul 6 se abrogă.
2. După articolul 4081 se introduce un nou articol,
articolul 4082, cu următorul cuprins:
ăRevizuirea în cazul deciziilor Curții Constituționale
Art. 4082. — Hotărârile definitive pronunțate în cauzele în
care Curtea Constituțională a admis o excepție de
neconstituționalitate pot fi supuse revizuirii, dacă soluția
pronunțată în cauză s-a întemeiat pe dispoziția legală declarată
neconstituțională sau pe alte dispoziții din actul atacat care, în
mod necesar și evident, nu pot fi disociate de prevederile
menționate în sesizare.
Pot cere revizuirea:
a) oricare parte din proces, în limitele calității sale
procesuale;
b) soțul și rudele apropiate ale condamnatului, chiar și după
moartea acestuia;
c) procurorul.
Cererea de revizuire se introduce la instanța care a pronunțat
hotărârea rămasă definitivă a cărei revizuire se cere.
Cererea de revizuire se poate face în termen de 3 luni de la
publicarea în Monitorul Oficial al României, Partea I, a deciziei
Curții Constituționale.
Dispozițiile art. 4081 alin. 5—11 se aplică în mod
corespunzător.
Hotărârea instanței de revizuire este supusă acelorași căi de
atac ca și hotărârea supusă revizuirii.”
Art. IV. — Pe data intrării în vigoare a prezentei legi se
abrogă art. 8 alin. (7) din Legea nr. 85/2006 privind procedura
insolvenței, publicată în Monitorul Oficial al României, Partea I,
nr. 359 din 21 aprilie 2006, cu modificările și completările
ulterioare.
Art. V. — Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004, cu
modificările ulterioare, precum și cu modificările și completările
aduse prin prezenta lege, se va republica în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 28 septembrie 2010.
Nr. 177.

MONITORUL OFICIAL AL ROMÂNIEI, PARTEA I, Nr. 672/4.X.2010
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 47/1992 privind organizarea și funcționarea
Curții Constituționale, a Codului de procedură civilă
și a Codului de procedură penală al României
În temeiul prevederilor art. 77 alin. (3) și ale art. 100 alin. (1) din Constituția
României, republicată,
Președintele României d e c r e t e a z ă :
Articol unic. — Se promulgă Legea pentru modificarea și completarea Legii
nr. 47/1992 privind organizarea și funcționarea Curții Constituționale, a Codului de
procedură civilă și a Codului de procedură penală al României și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 27 septembrie 2010.
Nr. 920.

PREȘEDINTELE ROMÂNIEI

DECRET
privind eliberarea din funcție a unui procuror
și numirea sa în funcția de judecător
În temeiul prevederilor art. 94 lit. c), art. 100 alin. (1), art. 125 alin. (2) și ale
art. 134 alin. (1) din Constituția României, republicată, ale art. 61 din Legea
nr. 303/2004 privind statutul judecătorilor și procurorilor, republicată, cu modificările
și completările ulterioare, precum și ale art. 35 lit. a) din Legea nr. 317/2004 privind
Consiliul Superior al Magistraturii, republicată, cu modificările și completările
ulterioare,
având în vedere Hotărârea Consiliului Superior al Magistraturii nr. 743/2010,
Președintele României d e c r e t e a z ă:
Articol unic. — Domnul Cornoiu Jitărașu Victor se eliberează din funcția de
procuror la Parchetul de pe lângă Înalta Curte de Casație și Justiție și se numește
în funcția de judecător la Înalta Curte de Casație și Justiție.
PREȘEDINTELE ROMÂNIEI

TRAIAN BĂSESCU
București, 30 septembrie 2010.
Nr. 935.

3

4

MONITORUL OFICIAL AL ROMÂNIEI, PARTEA I, Nr. 672/4.X.2010

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 1.106
din 22 septembrie 2010

asupra obiecției de neconstituționalitate a Legii pentru modificarea și completarea Legii nr. 47/1992
privind organizarea și funcționarea Curții Constituționale, a Codului de procedură civilă
și a Codului de procedură penală al României
Cu Adresa nr. 3.350 din 3 septembrie 2010, un grup de 40 de
senatori aparținând grupului parlamentar al Alianței politice
PSD+PC a solicitat Curții Constituționale să se pronunțe asupra
constituționalității Legii pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României.
Sesizarea a fost formulată în temeiul art. 146 lit. a) din
Constituție și al art. 11 lit. a) și art. 15 din Legea nr. 47/1992
privind organizarea și funcționarea Curții Constituționale, a fost
înregistrată la Curtea Constituțională sub nr. 12.965 din
3 septembrie 2010 și constituie obiectul Dosarului
nr. 3.758A/2010.
Această sesizare a fost semnată de către următorii senatori:
Andronescu D. Ecaterina, Arcaș I. Viorel, Bălan Gheorghe
Pavel, Bădescu Iulian, Belacurencu Trifon, Bota Marius Sorin
Ovidiu, Chelaru I. Ioan, Coca Laurențiu Florian, Constantinescu
Florin, Cordoș Alexandru, Corlățean Titus, Crăciun Avram, Daea
Petre, Găină Mihăiță, Greblă Toni, Lazăr Sorin Constantin, Mang
Ioan, Marcu Gheorghe, Mardare Radu Cătălin, Marian Valer,
Mazăre Alexandru, Mitrea Elena, Mitrea Miron Tudor, Moga
Nicolae, Nicolaescu Sergiu Florin, Nicula Vasile Cosmin, Pop
Gheorghe, Prunea Nicolae Dănuț, Rotaru Ion, Saghian
Gheorghe, Sârbu Ilie, Savu Daniel, Silistru Doina, Șova Dan
Coman, Tămagă Constantin, Toma Ion, Țuțuianu Adrian, Valeca
Șerban Constantin, Vasilescu Lia Olguța, Voiculescu Dan.
Motivele sesizării vizează următoarele aspecte de
neconstituționalitate:
1. Încălcarea dispozițiilor constituționale cuprinse în
art. 1 alin. (3) și (5), art. 21 alin. (1) și (3), art. 24 alin. (1),
art. 53 și art. 142 alin. (1), precum și a dispozițiilor art. 11
alin. (1) și (2) și art. 20 din Constituție coroborate cu cele
ale art. 6 paragrafele 1 și 3 din Convenția pentru apărarea
drepturilor omului și a libertăților fundamentale.
Legea pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și a Codului de procedură penală al
României elimină din conținutul celor trei acte normative
menționate în titlul său prevederea conform căreia, pe perioada
soluționării excepției de neconstituționalitate a unei legi sau
ordonanțe ori a unei dispoziții dintr-o lege sau dintr-o ordonanță
în vigoare care are legătură cu soluționarea cauzei, ridicată în
fața instanțelor judecătorești sau de arbitraj comercial, judecarea
cauzei se suspendă de drept. Noua măsura legislativă creează
premisele judecării unor cauze în baza unor prevederi legale
care s-ar putea dovedi neconstituționale, uneori cu consecințe
dintre cele mai grave, care nu pot fi înlăturate de dispozițiile
art. II și III din Legea pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României, care prevăd posibilitatea părților
afectate prin hotărâri definitive pronunțate în cadrul unor
procese civile și penale de a exercita calea de atac a revizuirii.
Astfel, întreaga reglementare constituie o încălcare gravă a
prevederilor art. 1 alin. (5) din Constituție care dispun cu privire

la obligativitatea respectării supremației Constituției și
afectează, totodată, rolul Curții Constituționale de garant suprem
al Constituției, consacrat de prevederile art. 142 alin. (1) din
Constituție.
Modificarea operată în materie procesuală este de natură a
conduce la încălcarea flagrantă a dreptului fundamental la un
proces echitabil, căruia i se subsumează în mod indisolubil
dreptul de acces la justiție și dreptul la apărare. Cu privire la
dreptul de acces la justiție (la un tribunal independent, imparțial
și stabilit prin lege), se arată că efectivitatea acestui drept
presupune, în primul rând, reglementarea unei proceduri în
urma căreia persoana să-și vadă analizată cauza în mod
complet și, în al doilea rând, respectarea obligației ce revine
statelor de a acorda tribunalului o competență de plină jurisdicție
care să-i permită examinarea cauzei pe fond, atât asupra
aspectelor de fapt, cât și a celor de drept, pe de o parte, și de a
asigura, în mod real, posibilitatea oricărei persoane de a-și
susține cauza în fața unui judecător, pe de altă parte. Cu alte
cuvinte, eficacitatea accesului la justiție impune statelor să își
regleze sistemele judiciare, astfel încât orice persoană să își
poată satisface, în mod real, interesele în fața instanței, în
măsura în care acestea sunt reale și licite.
Or, în opinia autorilor sesizării, legea criticată nu asigură
efectiv dreptul la un tribunal, deoarece împiedică analizarea în
mod complet a cauzei de către instanță, prin neanalizarea
soluției Curții Constituționale asupra excepției de
neconstituționalitate, împrejurare ce împiedică partea care a
ridicat excepția de a-și susține cauza cu toate mijloacele de
apărare care îi sunt recunoscute prin lege și, implicit, de a-și
satisface, în mod real, interesele în fața instanței. Astfel,
efectivitatea dreptului de acces la un tribunal impune ca
exercițiul lui să nu fie afectat de existența unor obstacole sau
impedimente de drept ori de fapt, ce ar fi de natură să-i pună în
discuție însăși substanța sa. Privitor la existența unor posibile
obstacole de drept, Curtea Europeană a Drepturilor Omului a
decis că exercitarea căilor de atac interne numai pentru a se
constata inadmisibilitatea unor acțiuni judiciare prin jocul
dispozițiilor legale ce le reglementează nu este de natură să
corespundă imperativelor art. 6 paragraful 1 din Convenție;
dimpotrivă, este necesar ca legislația națională să asigure
posibilitatea clară și concretă a persoanei interesate de a
contesta un act ce constituie o ingerință în drepturile sale.
Or, reglementarea unui nou motiv de revizuire a hotărârilor
civile și penale, ca urmare a declarării neconstituționale a
dispoziției legale pe care acestea s-au întemeiat, nu conduce în
mod automat la retractarea respectivelor hotărâri. Astfel, legea
criticată împiedică partea din proces care ridică excepția de
neconstituționalitate să valorifice, în raport cu partea adversă,
un mijloc de apărare de care a înțeles să se folosească. Mai
mult, în momentul în care instanța de judecată trimite excepția
spre soluționare Curții Constituționale, aceasta admite că de
prevederea criticată depinde judecarea cauzei și implicit că
decizia Curții Constituționale poate influența rezultatul
procesului în favoarea părții care înțelege să se folosească de
această apărare. Imposibilitatea absolută a instanței de a

MONITORUL OFICIAL AL ROMÂNIEI, PARTEA I, Nr. 672/4.X.2010
suspenda cauza până la soluționarea excepției de
neconstituționalitate încalcă dreptul la un proces echitabil al
părții care a invocat-o, deoarece aceasta nu este lăsată să-și
administreze toate mijloacele de apărare admise de lege. Prin
urmare, dispozițiile criticate încalcă principiul egalității de arme,
care presupune acordarea posibilității rezonabile fiecărei părți
de a-și susține cauza sa în condiții care să nu o plaseze într-o
situație de net dezavantaj în raport cu partea adversă. Mai mult,
necomunicarea deciziei Curții Constituționale anterior
soluționării litigiului care, chiar dacă nu este chemată să
statueze ea însăși asupra fondului litigiului, poate avea
consecințe asupra soluției acestuia încalcă și principiul
contradictorialității, o altă componentă a dreptului la un proces
echitabil.
Pe de altă parte, autorii obiecției de neconstituționalitate,
invocând Decizia Curții Constituționale nr. 99 din 4 februarie
2010 referitoare la excepția de neconstituționalitate a
dispozițiilor art. 290 alin. 1 din Codul penal, art. 303 alin. 6 teza
întâi din Codul de procedură penală, precum și art. 29 alin. (5)
din Legea nr. 47/1992 privind organizarea și funcționarea Curții
Constituționale, publicată în Monitorul Oficial al României,
Partea I, nr. 171 din 17 martie 2010, apreciază că lipsa
suspendării judecării cauzei în situația sesizării Curții
Constituționale poate afecta stabilitatea raporturilor juridice
existente între părți.
Legea pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și a Codului de procedură penală al
României excedează cadrului constituțional, realizând, așa cum
s-a arătat în prealabil, restrângerea unor drepturi fundamentale,
fără îndeplinirea cumulativă a condițiilor prevăzute de art. 53 din
Constituție.
În completarea argumentelor privind neconstituționalitatea
dispozițiilor criticate, autorii invocă legislația existentă în alte
state europene, precum Germania, Belgia, Spania și Italia, ale
căror sisteme de jurisdicție constituțională prevăd obligația
suspendării procedurii de soluționare a fondului cauzei până la
pronunțarea deciziei instanței constituționale.
2. Încălcarea dispozițiilor constituționale cuprinse în
art. 15 alin. (2) și art. 147 alin. (1) și (4), precum și a
dispozițiilor art. 11 alin. (1) și (2) și art. 20 din Constituție
coroborate cu cele ale art. 13 din Convenția pentru apărarea
drepturilor omului și a libertăților fundamentale
Hotărârea judecătorească pronunțată în baza unei legi care
la momentul emiterii sale era în vigoare și aplicabilă nu poate fi
retractată în urma exercitării căii de atac a revizuirii, întrucât
organul de jurisdicție nu poate aplica legea nouă unei situații
juridice petrecute sub imperiul legii vechi. Într-o situație contrară,
s-ar încălca principiul neretroactivității legii, consacrat de art. 15
din Constituție, precum și prevederile art. 147 alin. (1) și (4) din
Constituție referitoare la efectele deciziilor Curții Constituționale.
Așa fiind, ineficiența evidentă a prevederilor art. II și III din
Legea pentru modificarea și completarea Legii nr. 47/1992
privind organizarea și funcționarea Curții Constituționale, a
Codului de procedură civilă și Codului de procedură penală al
României conduce la încălcarea flagrantă a dispozițiilor art. 13
din Convenție, în conformitate cu care orice persoană, ale cărei
drepturi și libertăți recunoscute de Convenție au fost afectate,
are dreptul să se adreseze efectiv unei instanțe naționale.
3. Încălcarea dispozițiilor constituționale cuprinse în
art. 1 alin. (3) și art. 16 alin. (1), precum și a dispozițiilor
art. 11 alin. (1) și (2) și art. 20 din Constituție coroborate cu
cele ale art. 14 din Convenția pentru apărarea drepturilor
omului și a libertăților fundamentale
Prevederile legii ce face obiectul prezentei sesizări de
neconstituționalitate creează discriminări între persoanele care
ridică excepții de neconstituționalitate a unei legi sau ordonanțe
ori a unei dispoziții dintr-o lege sau dintr-o ordonanță în vigoare,
în cadrul unui proces civil sau penal, față de persoanele care

5

ridică excepția de neconstituționalitate a unei ordonanțe a
Guvernului, în cadrul unui proces de contencios administrativ.
Astfel, întrucât abrogarea operează doar cu privire la dispozițiile
referitoare la suspendare cuprinse în Legea nr. 47/1992, Codul
de procedură penală al României și Legea nr. 85/2006 privind
procedura insolvenței, cu modificările și completările ulterioare,
în vreme ce dispozițiile art. 9 alin. (2) din Legea contenciosului
administrativ nr. 554/2004, cu modificările și completările
ulterioare, rămân nemodificate, se încalcă prevederile art. 16
alin. (1) din Constituție, care reglementează dreptul fundamental
la egalitate în drepturi în fața legii și a autorităților publice, fără
privilegii și fără discriminări, precum și art. 14 din Convenție care
statuează principiul nediscriminării.
4. Încălcarea dispozițiilor art. 146 din Constituție
Completarea dispozițiilor art. 27 alin. (1) din Legea
nr. 47/1992 în sensul stabilirii unei noi competențe a Curții
Constituționale, respectiv pronunțarea asupra constituționalității
hotărârilor plenului Camerei Deputaților, a hotărârilor plenului
Senatului și a hotărârilor plenului celor două Camere reunite ale
Parlamentului, reprezintă o extindere nejustificată a atribuțiilor
Curții ce excedează prevederilor Constituției.
În conformitate cu dispozițiile art. 16 alin. (2) din Legea
nr. 47/1992, sesizarea a fost transmisă președinților celor două
Camere ale Parlamentului și Guvernului, pentru a-și formula
punctele de vedere asupra sesizării de neconstituționalitate.
Președintele Senatului a transmis Curții Constituționale, cu
Adresa nr. I-2.329 din 20 septembrie 2010, înregistrată la Curtea
Constituțională sub nr. 13.686 din 20 septembrie 2010, punctul
său de vedere, în care se arată că sesizarea de
neconstituționalitate este întemeiată. Punctul de vedere
reproduce în mare parte conținutul sesizării de
neconstituționalitate sintetizat în cele expuse anterior.
Guvernul a transmis Curții Constituționale, cu Adresa
nr. 13.652 din 20 septembrie 2010, punctul său de vedere, în
care se arată că sesizarea de neconstituționalitate este
neîntemeiată pentru următoarele motive:
— consecința imediată a principiului respectării supremației
Constituției trebuie să fie aceea a prezumției de
constituționalitate a oricărui act normativ și în mod special a
legilor. Or, soluția existentă până în prezent are la bază,
dimpotrivă, o prezumție de neconstituționalitate a legilor și
ordonanțelor, a cărei verificare impune oprirea imediată a
oricărui demers judiciar;
— legea supusă controlului de constituționalitate urmărește,
într-un mod adaptat realităților socio-juridice actuale, crearea
premiselor pentru evitarea comportamentelor abuzive și
protejarea intereselor licite, fără ca prin aceasta să afecteze
însuși dreptul de a se soluționa cauza de un tribunal
independent, imparțial și stabilit prin lege;
— suspendarea cauzei nu este de esența nici a controlului
de constituționalitate, nici a dreptului de acces la justiție, ci este
un instrument procesual care nu trebuie să scape controlului
judecătoresc;
— nimic nu împiedică instanța ca, ținând seama de
temeinicia și seriozitatea argumentelor invocate, de existența
unei jurisprudențe constante sau de noutatea reglementării ori
a criticii, să stabilească termene care să permită valorificarea
deciziei Curții Constituționale. De asemenea, rezultatul
controlului de constituționalitate va putea fi invocat în căile de
atac, inclusiv în recurs, și numai în cazuri excepționale, în care
cauza va fi definitiv soluționată înainte de a se pronunța Curtea
Constituțională, partea va trebui să recurgă la revizuire;
— în ceea ce privește critica referitoare la prevederile art. 16
alin. (1) din Constituție, raționamentul indus de autorii sesizării
se bazează pe comparația dintre două reglementări legale —
una cadru general și una specială, a căror coexistență ar face
neconstituțională cel puțin una dintre ele —, iar nu pe
comparația directă dintre dispoziția legală și norma
constituțională;

6

MONITORUL OFICIAL AL ROMÂNIEI, PARTEA I, Nr. 672/4.X.2010

— aplicarea, în cadrul revizuirii, a deciziei Curții
Constituționale prin care s-a declarat neconstituțional temeiul
de drept al hotărârii definitive nu semnifică o aplicare retroactivă
a legii, ci dimpotrivă, este o aplicare imediată a legii în forma pe
care aceasta o are la data revizuirii;
— în ceea ce privește propunerea de completare a art. 27
din Legea nr. 47/1992 cu o nouă prevedere, Guvernul apreciază
că aceasta este neconstituțională prin raportare la conținutul
art. 146 din Constituție. Astfel, atribuțiile care revin Curții
Constituționale în calitatea sa de garant al supremației
Constituției sunt norme de natură constituțională, strict și limitativ
prevăzute de Legea fundamentală, fără a se putea adăuga alte
forme de control de constituționalitate. Posibilitatea lăsată de
lit. l) a art. 146, de a îndeplini ăși alte atribuții prevăzute de legea
organică a Curții”, se referă la ăalte atribuții” decât cele privind
controlul de constituționalitate.
Președintele Camerei Deputaților nu a trimis punctul său
de vedere cu privire la sesizarea de neconstituționalitate.
C U R T E A,

examinând obiecția de neconstituționalitate, punctele de vedere
al Președintelui Senatului și al Guvernului, raportul întocmit de
judecătorul-raportor, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. a) din Constituție și
celor ale art. 1, 10, 15 și 18 din Legea nr. 47/1992, să
soluționeze sesizarea de neconstituționalitate.
Obiectul sesizării Curții Constituționale îl constituie
dispozițiile Legii pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României.
Dispozițiile din Constituție considerate a fi încălcate sunt cele
ale art. 1 alin. (3) și (5), art. 11 alin. (1) și (2), art. 15 alin. (2),
art. 16 alin. (1), art. 20, art. 21 alin. (1) și (3), art. 24 alin. (1),
art. 53, art. 142 alin. (1), art. 146 și art. 147 alin. (1) și (4). De
asemenea, criticile sunt întemeiate și pe prevederile art. 6
paragrafele 1 și 3, art. 13 și art. 14 din Convenția pentru
apărarea drepturilor omului și a libertăților fundamentale.
Examinând obiecția de neconstituționalitate, Curtea reține
următoarele:
I. Potrivit dispozițiilor art. 29 din Legea nr. 47/1992 privind
organizarea și funcționarea Curții Constituționale, Curtea decide
asupra excepțiilor ridicate în fața instanțelor judecătorești sau
de arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei în orice fază
a litigiului și oricare ar fi obiectul acestuia. Instanța
judecătorească sau de arbitraj comercial în fața cărora sunt
invocate excepțiile constituie un prim filtru legal în cadrul
controlului de constituționalitate, întrucât sesizarea Curții
Constituționale se va face numai atunci când excepția de
neconstituționalitate îndeplinește cerințele referitoare la
admisibilitatea sa. Astfel, în cadrul etapei judecătorești a
procedurii soluționării excepției de neconstituționalitate, dacă în
urma verificării legalității excepției se constată a fi îndeplinite
condițiile prevăzute de lege, potrivit dispozițiilor în vigoare,
supuse modificării prin legea criticată, instanța judecătorească
sau de arbitraj comercial sesiza Curtea Constituțională,
suspendând totodată judecarea cauzei pe perioada soluționării
excepției de neconstituționalitate de către instanța
constituțională. Soluția legislativă privind suspendarea de drept
a judecății cauzei la instanța de fond a constituit o garanție
procesuală menită să asigure părților litigante exercitarea
dreptului de a se apăra, inclusiv împotriva judecării cauzei în
temeiul unei dispoziții legale apreciate a fi neconstituționale. De
asemenea, această dispoziție legală, introdusă după

modificarea adusă legii organice a Curții Constituționale în anul
1997, a exprimat, prin ea însăși, ideea legăturii dintre judecătorul
a quo și judecătorul a quem, ca și faptul că rezolvarea problemei
de constituționalitate este esențială pentru destinul procesului
dedus judecății în fața instanței.
Prin dispozițiile Legii pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României se aduc modificări procedurii de
soluționare a excepțiilor de neconstituționalitate, respectiv etapei
judecătorești a procedurii. Astfel, se elimină suspendarea de
drept a soluționării cauzei de fond pe durata derulării procedurii
în fața Curții Constituționale și se introduce un nou motiv de
revizuire a hotărârilor definitive: în materie civilă —
declararea neconstituționalității legii, ordonanței ori a unei
dispoziții dintr-o lege sau ordonanță care a făcut obiectul unei
excepții invocate în cauza respectivă sau a altor dispoziții din
actul atacat, care, în mod necesar și evident, nu pot fi disociate
de prevederile menționate în sesizare, respectiv, în materie
penală — soluția pronunțată în cauză s-a întemeiat pe dispoziția
legală declarată neconstituțională sau pe alte dispoziții din actul
atacat, care, în mod necesar și evident, nu pot fi disociate de
prevederile menționate în sesizare.
Ca urmare a adoptării legii supuse controlului de
constituționalitate, vor fi abrogate normele referitoare la
suspendarea ope legis a cauzelor în care se invocă excepții de
neconstituționalitate, și anume dispozițiile cuprinse în art. 29
alin. (5) din Legea nr. 47/1992, în art. 303 alin. (6) din Codul de
procedură penală și în art. 8 alin. (7) din Legea nr. 85/2006
privind procedura insolvenței.
Curtea reține că opțiunea legiuitorului în sensul abrogării
măsurii suspendării de drept se întemeiază pe faptul că
invocarea excepțiilor de neconstituționalitate de către părți este
folosită de multe ori ca modalitate de a întârzia judecarea
cauzelor. Numărul extrem de ridicat al dosarelor aflate pe rolul
Curții Constituționale ca urmare a invocării frecvente a
excepțiilor de neconstituționalitate determină ca soluționarea
acestora să dureze extrem de mult, în detrimentul celerității
judecății cauzelor. Or, în condițiile în care scopul măsurii
suspendării de drept a judecății cauzelor la instanțele de fond a
fost acela de a asigura părților o garanție procesuală în
exercitarea dreptului la un proces echitabil și dreptului la
apărare, prin eliminarea posibilității judecării cauzei în temeiul
unei dispoziții legale considerate a fi neconstituționale, realitatea
a dovedit că această măsură s-a transformat, în majoritatea
cazurilor, într-un instrument menit să tergiverseze soluționarea
cauzelor aflate pe rolul instanțelor judecătorești. Reglementarea
a încurajat abuzul de drept procesual și arbitrariul într-o formă
care nu poate fi sancționată, atâta vreme cât suspendarea
procesului este privită ca o consecință imediată și necesară a
exercitării liberului acces la justiție. Astfel, scopul primordial al
controlului de constituționalitate — interesul general al societății
de a asana legislația în vigoare de prevederile afectate de vicii
de neconstituționalitate — a fost pervertit într-un scop
eminamente personal, al unor părți litigante, care au folosit
excepția de neconstituționalitate drept pretext pentru amânarea
soluției pronunțate de instanța în fața căreia a fost dedus litigiul.
Or, Curtea constată că, prin adoptarea Legii pentru modificarea
și completarea Legii nr. 47/1992 privind organizarea și
funcționarea Curții Constituționale, a Codului de procedură civilă
și a Codului de procedură penală al României, voința
legiuitorului este aceea de a elimina invocarea excepției de
neconstituționalitate în alt scop decât cel prevăzut de Constituție
și lege, preîntâmpinând, pentru viitor, exercitarea abuzivă de
către părți a acestui drept procesual.
Cu privire la această problemă, Curtea reține că una dintre
garanțiile desfășurării unui proces echitabil este reprezentată de
principiul celerității procedurilor judiciare. Prin impunerea

MONITORUL OFICIAL AL ROMÂNIEI, PARTEA I, Nr. 672/4.X.2010
respectării unui ătermen rezonabil” pentru înfăptuire actului de
justiție, atât Constituția, cât și Convenția pentru apărarea
drepturilor omului și a libertăților fundamentale consacră
importanța administrării justiției fără întârzieri de natură a-i
compromite eficacitatea și credibilitatea, statul fiind responsabil
pentru activitatea ansamblului serviciilor sale, nu numai pentru
cea a organelor judiciare. Curtea Europeană a Drepturilor
Omului a statuat, în repetate rânduri, că aprecierea caracterului
rezonabil al duratei unei proceduri judiciare trebuie să fie făcută
prin raportare la criteriile consacrate în materie de jurisprudența
sa, și anume: 1. complexitatea cauzei în fapt și în drept;
2. comportamentul părților din proces; 3. comportamentul
autorităților statale competente.
Curtea europeană a decis că atunci când cauza depășirii
termenului rezonabil al soluționării litigiului o constituie
comportamentul părților, o atare împrejurare nu dispensează
judecătorul național de îndatorirea pe care o are de a asigura
celeritatea procedurii. Partea interesată este, la rândul ei, ținută
să aducă la îndeplinire cu diligență actele procesuale ce-i revin,
să nu uzeze de manevre dilatorii și să folosească posibilitățile
oferite de normele procesuale interne pentru reducerea timpului
în care se derulează procedura de judecată, să nu întreprindă
demersuri contrare realizării acestui scop (Cauza Union
Alimentaria Sanders S.A. împotriva Spaniei, 1989). Totuși, sub
acest aspect, instanța europeană a reținut că nu se poate
reproșa unui reclamant faptul că, în cadrul duratei unei proceduri
judiciare contestate, el a pus în valoare toate căile de atac de
care dispunea în dreptul intern (Cauza Erkner și Hofauer
împotriva Austriei, 1987, sau Cauza Lechner și Hess împotriva
Austriei, 1987), inclusiv apelarea la procedura derulată în fața
unei curți constituționale naționale care influențează soluția
litigiului dezbătut de jurisdicțiile naționale de drept comun
(Cauza Bock împotriva Germania, 1989).
Pe de altă parte, Curtea Europeană a decis, în repetate
rânduri, că dispozițiile art. 6 paragraful 1 din Convenție obligă
statele contractante să regleze comportamentul autorităților
statale competente, inclusiv autoritățile legiuitoare și
judecătorească, prin organizarea unui sistem judiciar care să
răspundă tuturor exigențelor textului. Sub aceste aspecte,
Curtea a admis că supraîncărcarea rolului unui tribunal nu
angajează responsabilitatea statului contractant dacă acestea
adoptă cu promptitudine măsurile de natură să remedieze o
asemenea situație. Dacă mijloacele folosite se dovedesc
insuficiente, statul în cauză este obligat să adopte altele mai
eficace, pentru a se conforma prevederilor care consacră dreptul
părților la un proces echitabil.
Așa fiind, intervenția legiuitorului prin care se abrogă măsura
suspendării de drept a cauzelor în care se invocă excepții de
neconstituționalitate constituie tocmai expresia asumării și
respectării obligației ce revine statului cu privire la crearea
cadrului legislativ corespunzător prevederilor convenționale.
Noua reglementare asigură accesul persoanei la justiție, atât la
instanța de drept comun, cât și la instanța constituțională, părțile
beneficiind în continuare de toate mijloacele de apărare care le
sunt recunoscute prin lege și, implicit, de posibilitatea de a-și
realiza, în mod real, drepturile și a-și satisface interesele în fața
justiției. Abrogarea măsurii suspendării de drept nu impietează
asupra efectivității dreptului de acces la un tribunal,
neconstituind un obstacol în valorificarea acestui drept, de
natură a-i pune în discuție însăși substanța.
Mai mult, măsura adoptată asigură echilibrul procesual între
persoane cu interese contrare, fiind menită să garanteze
egalitatea de arme a acestora, prin determinarea cadrului legal
de exercitare a drepturilor lor legitime.
În altă ordine de idei, Curtea constată că apare ca lipsită de
temei și susținerea autorilor obiecției de neconstituționalitate,
potrivit căreia noua reglementare ar afecta stabilitatea
raporturilor juridice existente între părți. Dacă prevederea

7

suspendării de drept a cauzei a fost justificată, așa cum s-a
menționat în prealabil, de temerea de a nu se ajunge la
pronunțarea unor hotărâri definitive în baza unei prevederi
potențial neconstituționale, numărul redus al dispozițiilor
declarate neconstituționale, în raport cu numărul excepțiilor
invocate, demonstrează faptul că suspendarea cauzelor aflate
pe rolul instanțelor a acoperit, în prea puține cazuri, un risc real
în acest sens, în cele mai multe situații dovedindu-se doar o
modalitate convenabilă la îndemâna părții interesate în
tergiversarea cauzei.
În concluzie, Curtea nu poate reține criticile referitoare la
încălcarea prevederilor constituționale cuprinse în art. 1 alin. (3)
și (5), art. 21 alin. (1) și (3), art. 24 alin. (1), art. 53 și art. 142
alin. (1) și nici a dispozițiilor art. 11 alin. (1) și (2) și art. 20 din
Constituție, coroborate cu cele ale art. 6 paragrafele 1 și 3 din
Convenția pentru apărarea drepturilor omului și a libertăților
fundamentale.
II. Analizând conținutul legii criticate, Curtea observă că
abrogarea măsurii suspendării de drept este însoțită de
reglementarea unor noi cauze de revizuire în materie civilă,
respectiv penală, de natură să asigure părților garanțiile
specifice dreptului la un proces echitabil. Astfel, în cazul în care
excepția de neconstituționalitate este admisă și legea,
ordonanța ori dispoziția dintr-o lege sau ordonanță ori alte
dispoziții din actul atacat, care, în mod necesar și evident, nu
pot fi disociate de prevederile menționate în sesizare, au fost
declarate neconstituționale, iar, până la publicarea în Monitorul
Oficial al României, Partea I, a deciziei Curții Constituționale,
hotărârea prin care s-a soluționat cauza în care a fost invocată
excepția a devenit definitivă, persoanele prevăzute de lege pot
cere revizuirea acestei hotărâri.
În ceea ce privește dispozițiile art. II și III din legea criticată,
autorii sesizării susțin că acestea contravin prevederilor art. 13
din Convenția pentru apărarea drepturilor omului și a libertăților
fundamentale referitoare la dreptul persoanei la un recurs
efectiv, întrucât soluția pronunțată de instanța de revizuire este
univocă în sensul respingerii ca inadmisibile a căii de atac pe
motiv că hotărârea judecătorească pronunțată în baza unei legi
care la momentul emiterii sale era în vigoare și aplicabilă nu
poate fi retractată, organul de jurisdicție neputând aplica legea
nouă unei situații juridice petrecute sub imperiul legii vechi.
Curtea constată că această critică este neîntemeiată,
deoarece admisibilitatea cazului de revizuire, reglementat
expres în noua lege, rezidă în însăși existența unei decizii a
Curții Constituționale prin care se admite o excepție de
neconstituționalitate invocată de o parte în cauza soluționată
prin hotărârea definitivă supusă revizuirii. Or, atâta vreme cât
cererea de revizuire se formulează în termenul de 3 luni de la
data publicării în Monitorul Oficial al României, Partea I, a
deciziei menționate, termen prevăzut de art. II pct. 2 și art. III
pct. 2 din legea criticată, și respectă toate celelalte condiții
legale, nu se poate ridica problema inadmisibilității cererii.
Nici critica potrivit căreia dispozițiile art. II și III din legea
criticată contravin principiului neretroactivității legii, consacrat
de art. 15 din Constituție, precum și prevederilor art. 147 alin. (1)
și (4) din Constituție, referitoare la efectele deciziilor Curții
Constituționale, nu poate fi reținută. Conform dispozițiilor
constituționale invocate, dispozițiile din legile și ordonanțele în
vigoare, constatate ca fiind neconstituționale, își încetează
efectele juridice la 45 de zile de la publicarea deciziei Curții
Constituționale în Monitorul Oficial al României, Partea I, pe
durata acestui termen fiind suspendate de drept. De la data
publicării, deciziile sunt general obligatorii (erga omnes) și nu
limitate doar la părțile din procesul în cadrul căruia a fost ridicată
excepția (inter partes) și au putere numai pentru viitor. Efectele
juridice produse de dispozițiile legale anterior constatării
neconstituționalității lor rămân valabile, potrivit principiului
aplicării legilor în timp.

8

MONITORUL OFICIAL AL ROMÂNIEI, PARTEA I, Nr. 672/4.X.2010

Dispozițiile art. II și III din legea criticată consacră un nou
efect juridic al deciziilor Curții Constituționale prin care se
constată neconstituționalitatea unor legi sau ordonanțe ori a
unor dispoziții din acestea, și anume dreptul persoanelor
prevăzute de lege de a exercita calea extraordinară de atac a
revizuirii împotriva hotărârii definitive prin care s-a soluționat
cauza în care a fost invocată excepția. Soluția legislativă nu intră
în coliziune cu prevederile constituționale privind efectele
ex nunc ale deciziei Curții Constituționale, revizuirea putând fi
exercitată numai după publicarea în Monitorul Oficial al
României a actului Curții. În ceea ce privește admisibilitatea
cererii de revizuire, aceasta se va întemeia, în mod evident, pe
decizia Curții Constituționale, dacă dispoziția legală declarată
neconstituțională a avut o înrâurire decisivă asupra hotărârii
pronunțate în cauză. Reglementarea legislativă este firească și
echitabilă, atâta vreme cât, în cauza respectivă, părțile, dând
dovadă de diligență, au invocat excepția de neconstituționalitate,
înțelegând să se folosească de acest mijloc de apărare în scopul
valorificării drepturilor și intereselor lor legitime. Dimpotrivă, lipsa
reglementării unei căi de atac ar fi lipsit de fundament însuși
controlul de constituționalitate, întrucât ar fi pus părțile în
imposibilitatea de a beneficia de efectele deciziei Curții, deci ale
controlului de constituționalitate pe care ele l-au declanșat,
împrejurarea ce ar fi echivalat cu o veritabilă sancțiune aplicabilă
acestora.
III. În ceea privește criticile de neconstituționalitate referitoare
la discriminarea creată prin adoptarea noii reglementări între
persoanele care ridică excepții de neconstituționalitate a unei
legi sau ordonanțe ori a unei dispoziții dintr-o lege sau dintr-o
ordonanță în vigoare, în cadrul unui proces civil sau penal, pe de
o parte, și persoanele care ridică excepția de
neconstituționalitate a unei ordonanțe a Guvernului, în cadrul
unui proces de contencios administrativ, pe de altă parte, Curtea
reține că și acestea sunt neîntemeiate.
Astfel, potrivit art. 9 alin. (1)—(3) din Legea contenciosului
administrativ nr. 554/2004: ă(1) Persoana vătămată într-un drept
al său ori într-un interes legitim prin ordonanțe sau dispoziții din
ordonanțe poate introduce acțiune la instanța de contencios
administrativ, însoțită de excepția de neconstituționalitate, în
măsura în care obiectul principal nu este constatarea
neconstituționalității ordonanței sau a dispoziției din ordonanță.
(2) Instanța de contencios administrativ, dacă apreciază că
excepția îndeplinește condițiile prevăzute de art. 29 alin. (1) și
(3) din Legea nr. 47/1992 privind organizarea și funcționarea
Curții Constituționale, republicată, sesizează, prin încheiere
motivată, Curtea Constituțională și suspendă soluționarea
cauzei pe fond.
(3) După pronunțarea Curții Constituționale, instanța de
contencios administrativ repune cauza pe rol și dă termen, cu
citarea părților. Dacă ordonanța sau o dispoziție a acesteia a
fost declarată neconstituțională, instanța soluționează fondul
cauzei; în caz contrar, acțiunea se respinge ca inadmisibilă.”
Cu privire la constituționalitatea acestor dispoziții, Curtea
s-a pronunțat prin Decizia nr. 660 din 4 iulie 2007, publicată în
Monitorul Oficial al României, Partea I, nr. 525 din 2 august
2007, reținând, ăîn măsura în care art. 9 se interpretează în
sensul că persoana vătămată într-un drept al său ori într-un
interes legitim prin ordonanțe sau dispoziții din ordonanțe poate
introduce la instanța de contencios administrativ acțiune, al cărei
obiect principal îl constituie sesizarea directă a Curții
Constituționale pentru a declara ca fiind neconstituționale actele
menționate, textul este neconstituțional, prin raportare la
prevederile din Legea fundamentală enunțate mai sus.
Atunci când obiectul acțiunii principale introduse la instanța
de judecată este constatarea neconstituționalității unei
ordonanțe simple sau ordonanțe de urgență a Guvernului ori a
unor dispoziții din aceasta, excepția de neconstituționalitate este

transformată într-o veritabilă acțiune directă, pierzându-și astfel
natura sa de excepție, înțeleasă ca un mijloc de apărare care nu
pune în discuție fondul pretenției deduse judecății.”
Coroborând cele constatate de Curte în decizia precitată cu
dispozițiile art. 9 alin. (3) din Legea nr. 554/2004, reținem că, în
materia contenciosului administrativ, soluția pronunțată de
Curtea Constituțională, în urma efectuării unui control de
constituționalitate, constituie, în mod invariabil, o condiție de
admisibilitate a acțiunii adresate instanței de fond. Astfel, o
soluție de admitere a excepției de neconstituționalitate privind o
ordonanță sau o dispoziție dintr-o ordonanță a Guvernului,
permite instanței analizarea pe fond a pretențiilor reclamantului,
în vreme ce soluția de respingere a criticii de
neconstituționalitate constituie un fine de neprimire, ce obligă
instanța de contencios administrativ la respingerea acțiunii. Cu
alte cuvinte, în această materie, decizia Curții are efecte asupra
înseși admisibilității acțiunii principale, astfel că măsura
suspendării de drept a acesteia din urmă, pe durata desfășurării
procedurii în fața instanței de contencios constituțional,
constituie o condiție mai mult decât necesară, fiind decisivă
pentru continuarea litigiului.
Prin urmare, Curtea constată că dispozițiile criticate nu
contravin principiului egalității în drepturi a cetățenilor, consacrat
prin art. 16 alin. (1) din Constituție, deoarece, așa cum a stabilit
în mod constant în jurisprudența sa, principiul egalității nu
înseamnă uniformitate, așa încât, dacă unor situații egale
trebuie să le corespundă un tratament egal, la situații diferite
tratamentul juridic nu poate fi decât diferit. Violarea principiului
egalității și nediscriminării există atunci când se aplică tratament
diferențiat unor cazuri egale, fără a exista o motivare obiectivă
și rezonabilă. Or, așa cum s-a arătat în prealabil, specificitatea
contenciosului administrativ la incidența cu contenciosul
constituțional impune reglementarea unor norme de procedură
diferite, adaptate acestei materii. Pentru motivele înfățișate, nu
se poate reține nici încălcarea art. 14 din Convenția pentru
apărarea drepturilor omului și a libertăților fundamentale, care
consacră principiul nediscriminării.
IV. În fine, critica de neconstituționalitate vizează
completarea dispozițiilor art. 27 alin. (1) din Legea nr. 47/1992
în sensul stabilirii unei noi competențe a Curții Constituționale,
respectiv pronunțarea asupra constituționalității hotărârilor
plenului Camerei Deputaților, a hotărârilor plenului Senatului și
a hotărârilor plenului celor două Camere reunite ale
Parlamentului, completare care, în opinia autorilor sesizării,
reprezintă o extindere nejustificată a atribuțiilor Curții ce
excedează prevederilor Legii fundamentale.
Potrivit dispozițiilor art. 142 din Constituție coroborate cu cele
ale art. 1 alin. (1) și (2) din Legea nr. 47/1992, Curtea
Constituțională este garantul supremației Constituției, unica
autoritate de jurisdicție constituțională în România. În virtutea
acestor prevederi, Curtea asigură controlul de constituționalitate
al actelor, procedurilor sau împrejurărilor cu privire la care a fost
sesizată, constatând conformitatea sau neconformitatea
acestora cu Legea fundamentală.
Dispozițiile art. 146 din Constituție enumeră atribuțiile Curții
Constituționale. Enumerarea expresă prevăzută de lit. a)—k) ale
articolului, însă, nu este limitativă de vreme ce același articol la
lit. l) prevede că instanța de contencios constituțional
îndeplinește ăși alte atribuții prevăzute de legea organică a
Curții”.
Astfel, Curtea reține că este neîntemeiată critica autorilor
sesizării, potrivit căreia posibilitatea creată de lit. l) a art. 146 din
Constituție se referă la ăalte atribuții” decât cele privind controlul
de constituționalitate. Astfel, dacă voința legiuitorului constituant
ar fi fost aceea de a conferi Curții Constituționale atribuții de altă
natură decât controlul de conformitate cu Legea fundamentală,
indiferent de forma pe care acesta o îmbracă, această voință ar

MONITORUL OFICIAL AL ROMÂNIEI, PARTEA I, Nr. 672/4.X.2010
fi trebuit să se materializeze într-o normă expresă, care să
precizeze natura acestor competențe. Or, din interpretarea
sistematică a prevederilor Constituției, în ansamblul lor, precum
și a dispozițiilor art. 146, care cuprinde un singur alineat în care
sunt enumerate atribuțiile Curții Constituționale, rezultă că
legiuitorul constituant nu a reglementat atribuții cu natură juridică
diferită, competența materială a instanței constituționale
limitându-se exclusiv la controlul de constituționalitate.

9

Prin urmare, modificând Legea nr. 47/1992 privind
organizarea și funcționarea Curții Constituționale, noua
reglementare consacră o atribuție nouă a Curții, respectiv
controlul de constituționalitate al hotărârilor plenului Camerei
Deputaților, al hotărârilor plenului Senatului și al hotărârilor
plenului celor două Camere reunite ale Parlamentului, atribuție
care se circumscrie, în mod evident, cadrului constituțional
consacrat de art. 146.

Pentru considerentele arătate, în temeiul art. 146 lit. a) și al art. 147 alin. (4) din Constituție, precum și al art. 11 alin. (1)
lit. A.a), al art. 15 alin. (1) și al art. 18 alin. (2) din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge obiecția de neconstituționalitate a Legii pentru modificarea și completarea Legii nr. 47/1992 privind organizarea
și funcționarea Curții Constituționale, a Codului de procedură civilă și a Codului de procedură penală al României.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterile au avut loc la data de 22 septembrie 2010 și la acestea au participat: Augustin Zegrean, președinte, Acsinte
Gaspar, Petre Lăzăroiu, Mircea Ștefan Minea, Iulia Antoanella Motoc, Ion Predescu, Puskás Valentin Zoltán, Tudorel Toader,
judecători.
PREȘEDINTELE CURȚII CONSTITUȚIONALE,

AUGUSTIN ZEGREAN
Magistrat-asistent,
Mihaela Senia Costinescu

OPINIE CONCURENTĂ
Soluția de respingere a obiecției de neconstituționalitate
referitoare la Legea pentru modificarea și completarea Legii
nr. 47/1992 privind organizarea și funcționarea Curții
Constituționale, a Codului de procedură civilă și a Codului de
procedură penală al României este corectă.
Apreciez, însă, că în demersul său Curtea trebuia să
adâncească anumite aspecte referitoare, pe de o parte, la
doctrina de drept, la care se face referință în mod implicit, și, pe
de altă parte, la jurisprudența CEDO.
Aceste două aspecte sunt necesare pentru o mai bună
înțelegere a deciziilor Curții Constituționale.
1. Atunci când Curtea Constituțională se referă la ănumărul
extrem de ridicat al dosarelor aflate pe rolul Curții Constituționale
ca urmare a invocării frecvente a excepțiilor de
neconstituționalitate” și la faptul că ărealitatea a dovedit că
această măsură s-a transformat, în majoritatea cazurilor, într-un
instrument menit să tergiverseze soluționarea cauzelor aflate pe
rolul instanțelor judecătorești”, Curtea invocă implicit una dintre
cele mai importante doctrine ale dreptului. Ne referim la doctrina
dreptului viu, care a fost introdusă de Eugen Erlich. ăChiar și
astăzi, ca și în epocile trecute, centrul de gravitație al dezvoltării
dreptului nu se află în legislație, nici în știința juridică, nici în

jurisprudență, ci în societate” (trad. I.M), scria Eugen Erlich în
ăPrincipiile fundamentale ale sociologiei dreptului” în 1913. Deși
pentru o perioadă importantă de timp s-a considerat că exista o
opoziție între sociologia dreptului, referirea la ărealitățile sociale”
și pozitivismul juridic, Niklas Luhmann și Joseph Raz, între alții,
au clarificat această relație, prin explicarea necesității integrării
normei juridice în sistemul social. Este rațiunea pentru care
Curtea Constituțională nu poate face abstracție de realitatea
socială, economică, politică. Deși analizează legile, Curtea
Constituțională are în vedere în primul rând individul.
2. Decizia Curții Constituționale citează mai multe decizii ale
CEDO referitoare la caracterul rezonabil al duratei unei
proceduri judiciare. Apreciem că era necesar să se facă referire
și la alte decizii ale CEDO în această materie. Ne referim aici,
de exemplu, la Reina și alții împotriva Italiei, 2010, Fragner
împotriva Austriei, 2010, decizie care analizează și legătura
dintre o procedură în fața unei curți constituționale și celeritatea
procesului. Apreciem că, în general, este necesar ca și Curtea
Constituțională, atunci când se referă la deciziile CEDO, să
invoce și cele mai recente decizii, ținând cont de nuanțele care
apar în motivările CEDO și evoluțiile modului în care sunt
argumentate deciziile.

Judecător,
Iulia Antoanella Motoc

10

MONITORUL OFICIAL AL ROMÂNIEI, PARTEA I, Nr. 672/4.X.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind anunțarea creșterii contribuției României la bugetul Uniunii Internaționale
a Telecomunicațiilor pentru perioada 2011—2015 cu o jumătate de unitate contributivă,
în cadrul Conferinței Plenipotențiarilor Uniunii Internaționale a Telecomunicațiilor
ce se va desfășura la Guadalajara, Statele Unite Mexicane, în perioada 4—22 octombrie 2010
Având în vedere candidatura României, pentru un al cincilea mandat consecutiv, la ocuparea unui loc de membru în
Consiliul Uniunii Internaționale a Telecomunicațiilor (ITU), dar și candidatura pentru alegerea unui reprezentant al României în
cadrul Comitetului de Reglementări Radio (RRB), evenimente ce vor oferi țării noastre oportunitatea afirmării pe plan internațional
a potențialului de care dispunem și a rolului pe care poate să îl joace în promovarea dezvoltării sectorului TIC și transformarea
acestuia în motor al creșterii economice, în contextul dezvoltării societății informaționale,
având în vedere intervalul de timp extrem de scurt rămas până la Conferința Plenipotențiarilor ITU ce se va desfășura la
Guadalajara, Statele Unite Mexicane, în perioada 4—22 octombrie 2010, precum și prevederile art. 28 din Constituția ITU,
ținând seama de faptul că neadoptarea de măsuri imediate, prin ordonanță de urgență, ar conduce la dificultăți în ceea
ce privește respectarea în întregime a procedurilor reținute în Constituția ITU cu privire la majorarea contribuției României la
bugetul ITU pentru perioada 2011—2015, situație extraordinară a cărei reglementare nu poate fi amânată,
în temeiul prevederilor art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se aprobă anunțarea creșterii clasei de contribuție
a României la bugetul Uniunii Internaționale a Telecomunicațiilor
(ITU) pentru perioada 2011—2015, la o unitate contributivă,
în cadrul Conferinței Plenipotențiarilor ITU ce se va desfășura
la Guadalajara, Statele Unite Mexicane, în perioada
4—22 octombrie 2010.
Art. 2. — La constituirea unității contributive a României la
bugetul ITU, pentru perioada 2011—2015, clasă de contribuție

stabilită în conformitate cu prevederile art. 1, contribuie
Ministerul Comunicațiilor și Societății Informaționale (MCSI) cu
o jumătate din unitatea contributivă, sumă alocată de la bugetul
de stat în bugetul MCSI cu această destinație, și Autoritatea
Națională pentru Administrare și Reglementare în Comunicații
cu o jumătate din restul de unitate contributivă datorată de
România, din bugetul propriu de venituri și cheltuieli.

PRIM-MINISTRU

EMIL BOC

Contrasemnează:
Ministrul comunicațiilor și societății informaționale,
Valerian Vreme
p. Președintele Autorității Naționale pentru Administrare
și Reglementare în Comunicații,
Marius Săceanu
Ministrul finanțelor publice,
Gheorghe Ialomițianu

București, 29 septembrie 2010.
Nr. 89.

MONITORUL OFICIAL AL ROMÂNIEI, PARTEA I, Nr. 672/4.X.2010

11

GUVERNUL ROMÂNIEI

HOTĂRÂRE
pentru aprobarea normelor metodologice privind modul de acordare a ajutorului de stat
pentru producătorii agricoli din sectorul creșterii animalelor, în vederea colectării cadavrelor
de animale
În temeiul art. 108 din Constituția României, republicată, al art. 10 lit. g) și al art. 11 alin. (1) din Ordonanța Guvernului
nr. 14/2010 privind măsuri financiare pentru reglementarea ajutoarelor de stat acordate producătorilor agricoli, începând cu anul
2010, aprobată cu modificări și completări prin Legea nr. 74/2010, precum și al art. 16 alin. (1) lit. d) din Regulamentul (CE)
nr. 1.857/2006 al Comisiei din 15 decembrie 2006 privind aplicarea articolelor 87 și 88 din tratat ajutoarelor de stat pentru
întreprinderile mici și mijlocii care își desfășoară activitatea în domeniul producției de produse agricole și de modificare a
Regulamentului (CE) nr. 70/2001,
Guvernul României adoptă prezenta hotărâre.
CAPITOLUL I
Dispoziții generale și definiții

CAPITOLUL II
Domeniu de aplicare și criterii de eligibilitate

Art. 1. — (1) Scopul prezentei hotărâri îl constituie instituirea
unei scheme de ajutor de stat, pentru perioada 2010—2013
inclusiv, în vederea acordării unui sprijin sub formă de servicii
subvenționate acordate întreprinderilor care își desfășoară
activitatea în sectorul creșterii animalelor, în vederea acoperirii
costurilor legate de colectarea cadavrelor de animale.
(2) Schema de ajutor de stat prevăzută la alin. (1) este
exceptată de la obligația notificării către Comisia Europeană,
conform criteriilor prevăzute de Regulamentul (CE)
nr. 1.857/2006 al Comisiei din 15 decembrie 2006 privind
aplicarea articolelor 87 și 88 din tratat ajutoarelor de stat pentru
întreprinderile mici și mijlocii care își desfășoară activitatea în
domeniul producției de produse agricole și de modificare a
Regulamentului (CE) nr. 70/2001.
Art. 2. — În sensul prezentei hotărâri, termenii și expresiile
de mai jos au următoarele semnificații:
a) colectarea cadavrelor de animale — activitatea de
preluare a cadavrelor de animale de la întreprinderile care își
desfășoară activitatea în sectorul creșterii animalelor, respectiv
exploatații zootehnice și exploatații mixte, realizată de către
prestatorul de servicii autorizat de autoritatea competentă să
desfășoare activitatea de procesare/incinerare/coincinerare a
subproduselor de origine animală care nu sunt destinate
consumului uman și transportul acestora până la unitatea de
procesare/incinerare/coincinerare;
b) cadavre de animale — cadavre întregi sau porțiuni de
cadavre provenite din exploatații zootehnice și exploatații mixte,
din speciile bovine, inclusiv bubaline, suine, ovine, caprine,
cabaline, păsări și animale de blană;
c) microîntreprinderi, întreprinderi mici și mijlocii (IMM) —
întreprinderile care au sub 250 de angajați și realizează o cifră
de afaceri anuală netă de până la 50 milioane euro, echivalent
în lei, sau dețin active totale care nu depășesc echivalentul în lei
a 43 milioane euro, conform ultimei situații financiare aprobate;
d) exploatații zootehnice și exploatații mixte — întreprinderile
care își desfășoară activitatea în sectorul creșterii animalelor,
respectiv unitățile de producție în care sunt ținute, deținute sau
îngrijite
animale
de
către
producătorul
agricol,
înregistrate/autorizate de direcția județeană sanitar-veterinară
și pentru siguranța alimentelor, respectiv a municipiului
București, după caz, și în registrul agricol, în scopul obținerii
producției.

Art. 3. — (1) Prevederile prezentei hotărâri se aplică
producătorilor agricoli care îndeplinesc cerințele prevăzute la
art. 2 lit. c) și d) și care au încheiat contract de prestări de servicii
cu o unitate autorizată de autoritatea competentă să desfășoare
activitatea de procesare/incinerare/coincinerare a subproduselor
de origine animală care nu sunt destinate consumului uman.
(2) Prevederile prezentei hotărâri nu se aplică întreprinderilor
care se află în una dintre următoarele situații:
a) sunt considerate întreprinderi aflate în dificultate
financiară, definiție în sensul Liniilor directoare privind ajutorul de
stat pentru salvarea și restructurarea întreprinderilor aflate în
dificultate, publicate în Jurnalul Oficial al Uniunii Europene, seria C,
nr. 244 din 1 octombrie 2004, respectiv întreprinderi ce constituie
subiectul procedurilor de faliment, reorganizare judiciară sau
lichidare;
b) sunt întreprinderi împotriva cărora a fost emisă o decizie
de recuperare a unui ajutor de stat, dacă această decizie de
recuperare nu a fost deja executată, conform prevederilor legale
în vigoare, precum și potrivit prevederilor art. 13—17 din
Ordonanța Guvernului nr. 14/2010 privind măsuri financiare
pentru reglementarea ajutoarelor de stat acordate producătorilor
agricoli, începând cu anul 2010, aprobată cu modificări și
completări prin Legea nr. 74/2010.
Art. 4. — (1) Solicitanții ajutorului de stat sunt prestatorii de
servicii care efectuează servicii subvenționate producătorilor
agricoli prevăzuți la art. 3 alin. (1), care solicită ajutor de stat
înainte de începerea desfășurării acestor servicii de colectare a
cadavrelor de animale, în baza cererii inițiale anuale, și care
îndeplinesc următoarele condiții:
a) sunt persoane juridice conform legislației în vigoare;
b) sunt autorizați de către autoritatea competentă pentru
efectuarea activității de procesare/incinerare/coincinerare a
subproduselor de origine animală care nu sunt destinate
consumului uman;
c) efectuează serviciile prevăzute la lit. b), în conformitate cu
prevederile legale.
(2) Îndeplinirea cerințelor prevăzute în anexa 1 la
Regulamentul (CE) nr. 800/2008 al Comisiei din 6 august 2008
de declarare a anumitor categorii de ajutoare compatibile cu
piața comună în aplicarea articolelor 87 și 88 din tratat
(Regulament general de exceptare pe categorii de ajutoare) nu
este obligatorie pentru prestatorii de servicii.

12

MONITORUL OFICIAL AL ROMÂNIEI, PARTEA I, Nr. 672/4.X.2010
CAPITOLUL III
Modalități de acordare a ajutorului de stat

Art. 5. — Valoarea ajutorului de stat acordat potrivit
prevederilor prezentei hotărâri este de până la 100% din costul
activității de colectare a cadavrelor de animale, respectiv de
maximum 213 lei/tonă de cadavre de animale colectate, în limita
bugetului aprobat.
Art. 6. — (1) Pentru a beneficia de ajutorul de stat prevăzut
la art. 1 alin. (1), solicitantul, respectiv prestatorul de servicii,
trebuie să completeze cererea inițială anuală prevăzută la art. 4
alin. (1) și să o depună individual sau prin reprezentant
legal/împuternicit/delegat, înainte de prestarea serviciilor de
colectare a cadavrelor de animale pentru care se solicită ajutor
de stat, la centrul județean al Agenției de Plăți și Intervenție
pentru Agricultură, respectiv al municipiului București pe raza
căruia își desfășoară activitatea producătorul agricol, în termen
de 30 de zile de la data intrării în vigoare a hotărârii Guvernului
care aprobă plafonul anual total pentru schema de ajutor de stat.
(2) Prin excepție, pentru anul 2010, cererea inițială anuală
se depune în termen de 30 de zile de la data publicării numărului
de înregistrare al cererii de exceptare pe site-ul Direcției
Generale pentru Agricultură și Dezvoltare Rurală din cadrul
Comisiei Europene.
(3) Pentru a beneficia de ajutorul de stat prevăzut la art. 1
alin. (1) sunt eligibili solicitanții care au primit aviz favorabil
pentru cererea inițială anuală depusă în termenul legal prin
centrele județene ale Agenției de Plăți și Intervenție pentru
Agricultură, respectiv al municipiului București, pentru serviciile
desfășurate după avizarea acesteia.
(4) Cererea inițială anuală, prevăzută la art. 4 alin. (1), este
însoțită de următoarele documente:
a) copie a certificatului de înregistrare la registrul comerțului;
b) copie a documentului care atestă autorizarea de către
autoritatea competentă pentru efectuarea activității de
procesare/incinerare/coincinerare a subproduselor de origine
animală care nu sunt destinate consumului uman;
c) declarație pe propria răspundere că serviciile trimestriale
de colectare a cadavrelor de animale pentru care vor solicita
decontarea ajutorului de stat vor fi prestate fără încasarea
contravalorii prevăzute la art. 5 din costul activității de colectare
a cadavrelor de animale de la producătorii agricoli prevăzuți la
art. 3 alin. (1);
d) lista producătorilor agricoli cărora le prestează servicii de
colectare a cadavrelor de animale, în anul pentru care se solicită
decontarea ajutorului de stat;
e) copie a precontractelor/contractelor încheiate cu
producătorii agricoli cărora le prestează servicii de colectare a
cadavrelor de animale, în anul pentru care se solicită
decontarea ajutorului de stat, din care să reiasă cantitatea de
cadavre de animale pe care urmează să o colecteze după
avizarea cererii inițiale;
f) situație centralizatoare cu cantitatea totală estimată de
cadavre de animale colectate prin serviciile prestate în baza
precontractelor/contractelor încheiate de prestator cu
producătorii agricoli.
(5) Pentru a beneficia de ajutorul de stat prevăzut la art. 1
alin. (1), solicitanții care au cererea inițială anuală avizată
favorabil trebuie să completeze cererea de solicitare a ajutorului
de stat și să o depună trimestrial, până la data de 15 a lunii
următoare trimestrului pentru care s-au prestat serviciile, la
centrul județean al Agenției de Plăți și Intervenție pentru
Agricultură, respectiv al municipiului București pe raza căruia își
desfășoară activitatea producătorul agricol.
(6) Cererea pentru solicitarea ajutorului de stat este însoțită
de:
a) copii ale facturilor fiscale emise de prestatorul de servicii
beneficiarilor ajutorului de stat, aferente activității trimestriale de

colectare a cadavrelor de animale pentru care se solicită
decontarea ajutorului de stat, precum și situația centralizatoare
a facturilor fiscale emise de prestatorul de servicii beneficiarilor
ajutorului de stat aferente activității de colectare a cadavrelor de
animale;
b) lista producătorilor agricoli prevăzuți în facturile fiscale
emise de prestatorul de servicii, aferente activității trimestriale
pentru care se solicită decontarea ajutorului de stat;
c) declarație pe propria răspundere că serviciile trimestriale
de colectare a cadavrelor de animale pentru care se solicită
decontarea ajutorului de stat au fost prestate fără încasarea
contravalorii prevăzute la art. 5 din costul activității de colectare
a cadavrelor de animale de la producătorii agricoli prevăzuți la
art. 3 alin. (1);
d) procesul-verbal de predare-primire a cadavrelor, încheiat
cu producătorul agricol care a beneficiat de prestarea de servicii,
al cărui model este prevăzut în anexa nr. 1;
e) dovadă cont trezorerie.
(7) Toate documentele depuse în copie vor purta sintagma
ăconform cu originalul”, vor fi datate, semnate și ștampilate de
către prestatorul de servicii.
Art. 7. — Documentele care se depun la centrele județene
ale Agenției de Plăți și Intervenție pentru Agricultură, respectiv al
municipiului București, pentru acordarea/încasarea ajutorului de
stat, se vor păstra 5 ani atât de către acestea, cât și de solicitanți.
Art. 8. — (1) Centrele județene ale Agenției de Plăți și
Intervenție pentru Agricultură, respectiv al municipiului
București, după primirea și înregistrarea tuturor cererilor inițiale
anuale, verifică încadrarea sumelor solicitate în plafonul anual
total pentru schema de ajutor de stat și acordă un aviz favorabil
sau nefavorabil, după caz, conform procedurii elaborate de
Agenția de Plăți și Intervenție pentru Agricultură.
(2) După verificare și avizare/neavizare, după caz, centrele
județene ale Agenției de Plăți și Intervenție pentru Agricultură,
respectiv al municipiului București notifică solicitantul, în termen
de 7 zile lucrătoare de la data avizării, dar nu mai mult de 30 de
zile lucrătoare de la data-limită de depunere a cererii inițiale
anuale.
(3) După termenul limită de depunere prevăzut la art. 6
alin. (1) și (2), centrele județene ale Agenției de Plăți și
Intervenție pentru Agricultură, respectiv al municipiului București
nu mai primesc cereri inițiale.
Art. 9. — (1) Pentru serviciile de colectare a cadavrelor de
animale efectuate după avizarea favorabilă a cererilor inițiale,
solicitanții depun cererea de solicitare a ajutorului de stat
prevăzută la art. 6 alin. (5) la centrele județene ale Agenției de
Plăți și Intervenție pentru Agricultură, respectiv al municipiului
București.
(2) Centrele județene ale Agenției de Plăți și Intervenție
pentru Agricultură, respectiv al municipiului București, după
verificarea și aprobarea la plată a cererilor de solicitare a
ajutorului de stat, întocmesc și transmit la Agenția de Plăți și
Intervenție pentru Agricultură situația centralizatoare pentru
solicitările înregistrate, conform modelului prevăzut în anexa nr. 2.
(3) Agenția de Plăți și Intervenție pentru Agricultură
întocmește și transmite la Ministerul Agriculturii și Dezvoltării
Rurale situația centralizatoare, conform modelului prevăzut în
anexa nr. 3.
Art. 10. — (1) În baza situațiilor centralizatoare ale cererilor
pentru încasarea ajutorului de stat, transmise de Agenția de Plăți
și Intervenție pentru Agricultură, Ministerul Agriculturii și
Dezvoltării Rurale transmite Ministerului Finanțelor Publice
cererea de deschidere a creditelor bugetare. Cererea de
deschidere a creditelor bugetare va fi însoțită de situația
centralizatoare a ajutorului de stat, conform modelului prevăzut
în anexa nr. 4.

MONITORUL OFICIAL AL ROMÂNIEI, PARTEA I, Nr. 672/4.X.2010
(2) Deschiderea de credite se efectuează în tranșe lunare
egale în trimestrul următor depunerii cererii de solicitare a
sprijinului financiar.
Art. 11. — Avizul cererilor inițiale anuale va fi acordat în
ordine cronologică, după data și ora depunerii/înregistrării cererii
inițiale la registratura centrelor județene ale Agenției de Plăți și
Intervenție pentru Agricultură, respectiv al municipiului
București, în limita plafonului anual total pentru schema de ajutor
de stat.
Art. 12. — După aprobarea cererii pentru deschiderea
creditelor bugetare de către Ministerul Finanțelor Publice, din
bugetul Ministerului Agriculturii și Dezvoltării Rurale se
alimentează contul Agenției de Plăți și Intervenție pentru
Agricultură, care alimentează conturile centrelor județene,
respectiv al municipiului București, care, pe baza cererilor
aprobate, virează sumele cuvenite în conturile solicitanților
ajutorului de stat, potrivit legislației în vigoare.
Art. 13. — (1) Prestatorul de servicii are obligația de a ține
evidența timp de 10 ani a informațiilor necesare pentru
încadrarea producătorilor agricoli în schema de ajutor de stat
prevăzută la art. 1 alin. (1) și de a pune la dispoziția Ministerului
Agriculturii și Dezvoltării Rurale și Agenției de Plăți și Intervenție
pentru Agricultură aceste informații.
(2) Informațiile prevăzute la alin. (1) cuprind cel puțin
următoarele:
a) contractele încheiate cu producătorii agricoli;
b) dovada că producătorii agricoli cad sub incidența definiției
prevăzute la art. 2 lit. c).
Art. 14. — (1) Agenția de Plăți și Intervenție pentru
Agricultură, în baza prevederilor prezentei hotărâri, elaborează
proceduri detaliate de verificare a condițiilor de eligibilitate și
control, precum și formularul cererii inițiale anuale și cererii de
solicitare a ajutorului de stat, care vor fi aduse la cunoștința
solicitanților prin afișare la centrele județene ale Agenției de Plăți
și Intervenție pentru Agricultură, respectiv al municipiului
București, și pe site-ul oficial al instituției.
(2) În temeiul prevederilor prezentei hotărâri, centrele
județene ale Agenției de Plăți și Intervenție pentru Agricultură,
respectiv al municipiul București verifică la fața locului
corectitudinea înscrisurilor din cerere, pe baza unui eșantion
extras aleatoriu în procent de minimum 5% din numărul total al
cererilor depuse trimestrial.
(3) Agenția de Plăți și Intervenție pentru Agricultură pune la
dispoziția solicitanților, prin afișare pe site-ul oficial al instituției,
formularele de cerere.

13

(4) În cazul în care se constată că documentația de solicitare
a ajutorului de stat este incompletă sau necesită clarificări,
persoana responsabilă cu verificarea documentației din cadrul
centrelor județene ale Agenției de Plăți și Intervenție pentru
Agricultură, respectiv al municipiului București notifică
solicitantul în vederea transmiterii documentelor și/sau
informațiilor suplimentare și/ori a celor lipsă.
(5) În termen de 5 zile calendaristice de la data primirii
notificării, dar nu mai târziu de sfârșitul lunii pentru cererile
depuse conform prevederilor art. 6 alin. (5), solicitantul are
obligația completării documentației, în caz contrar cererea de
solicitare a ajutorului de stat fiind respinsă total sau parțial,
după caz.
CAPITOLUL IV
Bugetul și durata de aplicare a schemei de ajutor de stat
Art. 15. — (1) Ajutorul de stat prevăzut la art. 1 alin. (1) se
acordă de la bugetul de stat, prin bugetul Ministerului Agriculturii
și Dezvoltării Rurale.
(2) Alocarea financiară necesară acordării ajutorului de stat
prevăzut la art. 1 alin. (1) se aprobă anual prin hotărâre a
Guvernului, conform prevederilor art. 11 alin. (2) din Ordonanța
Guvernului nr. 14/2010, aprobată cu modificări și completări prin
Legea nr. 74/2010.
Art. 16. — Schema de ajutor de stat se aplică în perioada
2010—2013 inclusiv.
CAPITOLUL V
Dispoziții finale
Art. 17. — Nerespectarea de către solicitanți și producătorii
agricoli a condițiilor prevăzute în prezenta hotărâre, precum și a
oricăror obligații asumate în vederea obținerii finanțării
determină aplicarea de către Ministerul Agriculturii și Dezvoltării
Rurale a măsurilor necesare în vederea recuperării ajutorului de
stat.
Art. 18. — Anexele nr. 1—4 fac parte integrantă din prezenta
hotărâre.
Art. 19. — Prezenta hotărâre intră în vigoare la data publicării
numărului de înregistrare a cererii de exceptare pe site-ul
Direcției generale pentru Agricultură și Dezvoltare Rurală din
cadrul Comisiei Europene, conform prevederilor art. 20 alin. (1)
din Regulamentul (CE) nr. 1.857/2006 al Comisiei din
15 decembrie 2006 privind aplicarea articolelor 87 și 88 din
tratat ajutoarelor de stat pentru întreprinderile mici și mijlocii care
își desfășoară activitatea în domeniul producției de produse
agricole și de modificare a Regulamentului (CE) nr. 70/2001.

PRIM-MINISTRU

EMIL BOC
Contrasemnează:
Ministrul agriculturii și dezvoltării rurale,
Mihail Dumitru
Ministrul mediului și pădurilor,
László Borbély
p. Președintele Autorității Naționale Sanitare Veterinare
și pentru Siguranța Alimentelor,
Corneliu Ceică
Șeful Departamentului pentru Afaceri Europene,
Bogdan Mănoiu
Ministrul finanțelor publice,
Sebastian Teodor Gheorghe Vlădescu

București, 30 august 2010.
Nr. 920.

14

MONITORUL OFICIAL AL ROMÂNIEI, PARTEA I, Nr. 672/4.X.2010
ANEXA Nr. 1

PROCES-VERBAL

Încheiat astăzi, ........................................, între
............ (denumirea producătorului agricol), organizat în microîntreprindere, întreprindere mică și mijlocie care își
desfășoară activitatea în domeniul producției de produse agricole, ...................................... cu următoarele date de identificare
................................................, cu sediul în localitatea ............................., județul ....................., am predat cantitatea de .............
bucăți/capete și ............... kg cadavre de animale, provenite din ferma .............................., beneficiind de o reducere a costului de
colectare a cadavrelor în valoare de 0,213 lei/kg, și
................ (denumirea prestatorului), date de identificare ............................................., în calitate de prestator al serviciului
de colectare a cadavrelor, am preluat cantitatea de ............. bucăți/capete și ............... kg cadavre de animale, provenite din ferma
.............................., în vederea distrugerii acestora în unitatea ................................................, autorizată sanitar-veterinar și de
mediu.
Prezentul a fost încheiat în 3 exemplare, câte unul pentru fiecare parte semnatară, și un exemplar original pentru
documentația aferentă ajutorului de stat din luna ............
Am predat
Producător agricol,
.........................................................................
(numele și prenumele/denumirea, semnătura și ștampila)

Am preluat
Prestator,
........................................................................
(numele și prenumele/denumirea, semnătura și ștampila)

ANEXA Nr. 2

AGENȚIA DE PLĂȚI ȘI INTERVENȚIE PENTRU AGRICULTURĂ
Operator de date cu caracter personal: 9596
Centrul județean .........................................
Nr. ................/...............
S I T U A Ț I A C E N T R A L I Z AT O A R E

cu solicitanții și sumele cuvenite pentru cererile aferente trimestrului depuse în luna .......................

Nr.
crt.

Solicitantul/prestatorul
de servicii

Cantitatea de cadavre
de animale colectată
—t—

Nivelul ajutorului de stat
— 213 lei/t —

1
2
3
4
...
TOTAL:

Directorul centrului județean ..............
..........................................................................
(numele și prenumele, semnătura și ștampila)

Avizat
Șef serviciu,
........................................................................
(numele și prenumele, semnătura)

Întocmit
........................................................................
(numele și prenumele, semnătura)

Suma solicitată de la bugetul de stat
— lei —

MONITORUL OFICIAL AL ROMÂNIEI, PARTEA I, Nr. 672/4.X.2010

15
ANEXA Nr. 3

AGENȚIA DE PLĂȚI ȘI INTERVENȚIE PENTRU AGRICULTURĂ
Operator de date cu caracter personal: 9596
Nr. ................/...............
S I T U A Ț I A C E N T R A L I Z AT O A R E

cu sumele cuvenite pe trimestrul ................., conform cererilor depuse în luna .....................
Nr.
crt.

Cantitatea de cadavre
de animale colectată
—t—

Centrul județean

Nivelul ajutorului de stat
— 213 lei/t —

Suma solicitată de la bugetul de stat
— lei —

1
2
3
4
...
TOTAL:

Director general,
.........................................................

Director economic,
........................................

(numele și prenumele, semnătura și ștampila)

(numele și prenumele)

ANEXA Nr. 4

MINISTERUL AGRICULTURII ȘI DEZVOLTĂRII RURALE
Se aprobă
Ordonator principal de credite
Nr. .............../.......................
S I T U A Ț I A C E N T R A L I Z AT O A R E

cu sumele cuvenite pe județe, pe trimestrul .................., conform cererilor depuse în luna ...............
Nr.
crt.

Suma solicitată de la bugetul de stat
— mii lei —

Județul

1
2
3
4
...
TOTAL:

Direcția generală buget finanțe și fonduri europene
Director general,
..............................
(numele și prenumele, semnătura și ștampila)

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 672/4.X.2010 conține 16 pagini.

Prețul: 3,20 lei

&JUYDGY|446588]
ISSN 1453—4495

