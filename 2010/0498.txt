PARTEA I

Anul 178 (XXII) — Nr. 498

Luni, 19 iulie 2010

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
LEGI ȘI DECRETE

141.

— Lege privind înființarea, organizarea și funcționarea
Sistemului Informatic Național de Semnalări și
participarea României la Sistemul de Informații
Schengen ..................................................................

2–13

— Decret pentru promulgarea Legii privind înființarea,
organizarea și funcționarea Sistemului Informatic
Național de Semnalări și participarea României la
Sistemul de Informații Schengen................................

13

163.

— Lege pentru acceptarea de către Guvernul
României a amendamentelor, adoptate la 30 iunie
2007 la Bruxelles, la Convenția pentru înființarea unui
consiliu de cooperare vamală, încheiată la
15 decembrie 1950 la Bruxelles ................................

14

803.

— Decret privind promulgarea Legii pentru acceptarea
de către Guvernul României a amendamentelor,
adoptate la 30 iunie 2007 la Bruxelles, la Convenția
pentru înființarea unui consiliu de cooperare vamală,
încheiată la 15 decembrie 1950 la Bruxelles..............

15

781.

DECIZII
13.

— Decizie privind asigurarea conducerii Senatului în
perioada 19 iulie—7 august 2010 ..............................

15

ACTE ALE CONSILIULUI SUPERIOR AL
MAGISTRATURII
596.

— Hotărâre pentru completarea Regulamentului
privind concediile judecătorilor și procurorilor, aprobat
prin Hotărârea Plenului Consiliului Superior al
Magistraturii nr. 325/2005 ..........................................

15–16

ACTE ALE BĂNCII NAȚIONALE A ROMÂNIEI
23.

— Circulară privind ratele dobânzilor plătite la
rezervele minime obligatorii începând cu perioada de
aplicare 24 iunie—23 iulie 2010 ................................

16

2

MONITORUL OFICIAL AL ROMÂNIEI, PARTEA I, Nr. 498/19.VII.2010

LEGI ȘI DECRETE
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
privind înființarea, organizarea și funcționarea Sistemului Informatic Național de Semnalări
și participarea României la Sistemul de Informații Schengen
Pentru crearea cadrului juridic necesar aplicării Deciziei 2007/533/JAI a Consiliului din 12 iunie 2007 privind înființarea,
funcționarea și utilizarea Sistemului de informații Schengen de a doua generație (SIS II), publicată în Jurnalul Oficial al Uniunii
Europene (JOUE) nr. L. 205 din 7 august 2007, și pentru crearea cadrului juridic necesar aplicării directe a Regulamentului (CE)
nr. 1.987/2006 al Parlamentului European și al Consiliului din 20 decembrie 2006 privind instituirea, funcționarea și utilizarea
Sistemului de Informații Schengen din a doua generație (SIS II), publicat în Jurnalul Oficial al Uniunii Europene (JOUE) nr. L. 381
din 28 decembrie 2006, și a Regulamentului (CE) nr. 1.986/2006 al Parlamentului European și al Consiliului din 20 decembrie
2006 privind accesul la Sistemul de Informații Schengen din a doua generație (SIS II) al serviciilor competente, în statele membre,
pentru eliberarea certificatelor de înmatriculare a vehiculelor, publicat în Jurnalul Oficial al Uniunii Europene (JOUE) nr. L. 381 din
28 decembrie 2006,
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege reglementează înființarea,
organizarea și funcționarea Sistemului Informatic Național de
Semnalări și asigură cadrul juridic necesar utilizării de către
autoritățile române a Sistemului de Informații Schengen.
Art. 2. — În înțelesul prezentei legi, termenii și expresiile de
mai jos au următoarea semnificație:
a) Sistemul Informatic Național de Semnalări, denumit în
continuare SINS, — sistemul informatic compatibil cu Sistemul
de Informații Schengen de generația a doua, care conține
semnalări de interes național și semnalări de interes Schengen
introduse de către autoritățile naționale competente;
b) Sistemul de Informații Schengen, denumit în continuare
SIS, — sistemul informatic instituit la nivelul Uniunii Europene și
utilizat de statele membre pentru cooperarea, prin schimb de
informații, în vederea menținerii ordinii publice și securității
naționale pe teritoriile acestora;
c) copia națională a SIS — copia completă sau parțială a
bazei de date a SIS, accesibilă pentru efectuarea de căutări de
către autoritățile naționale competente;
d) componenta națională a SIS, denumită în continuare
N.SIS, — sistemul informatic constituit din SINS și copia
națională a bazei de date centrale a SIS, care permite
efectuarea de căutări de către autoritățile române;
e) semnalare — setul de date introduse în SINS referitoare
la persoane sau bunuri cu privire la care au fost dispuse unele
măsuri, în condițiile legii, în vederea realizării unui interes public,
a respectării regimului liberei circulații a persoanelor și bunurilor
sau a asigurării ordinii și siguranței publice și a prevenirii unor
amenințări la adresa securității naționale;
f) semnalare de interes național — semnalarea introdusă de
o autoritate națională competentă în SINS;
g) semnalare de interes Schengen — semnalarea transmisă
din SINS în SIS;
h) autorități naționale competente — autoritățile publice
române ale căror drepturi de acces la SINS sunt stabilite potrivit
art. 5;
i) stat membru — stat care utilizează SIS;
j) stat asociat — statele cu care Uniunea Europeană a
încheiat acorduri în vederea predării persoanelor pe baza unui
mandat de arestare și care prevăd transmiterea unui astfel de
mandat prin intermediul SIS;

k) tranzacție — orice operație de introducere, modificare,
ștergere sau consultare a datelor conținute în N.SIS;
l) date adiționale — datele stocate în N.SIS în legătură cu
semnalările din N.SIS și care sunt disponibile imediat după
identificarea persoanelor ca urmare a căutărilor efectuate în
acest sistem;
m) informații suplimentare — informațiile care nu sunt stocate
în SIS, dar care sunt în legătură cu semnalările din SIS și care
urmează să fie transmise în cadrul schimbului de informații
suplimentare;
n) rezultat pozitiv — rezultatul obținut în urma efectuării unei
căutări în N.SIS, concretizat în identificarea unei persoane sau
a unui bun care face obiectul unei semnalări;
o) Biroul SIRENE național — structura specializată din cadrul
Ministerului Administrației și Internelor care asigură realizarea
schimbului de informații suplimentare cu birourile SIRENE din
celelalte state membre;
p) reglementări aplicabile la nivelul SIS central — prevederile
cuprinse în actele normative ale Uniunii Europene în baza
cărora statele membre cooperează prin intermediul SIS;
q) Manualul SIRENE — documentul adoptat la nivelul Uniunii
Europene care cuprinde normele pentru schimbul de informații
suplimentare între statele membre;
r) control discret — obținerea unor date și informații
referitoare la persoane sau bunuri cu privire la care a fost
introdusă o semnalare în acest scop în SINS sau în SIS, cu
ocazia desfășurării de către autoritățile române a controlului la
trecerea frontierei de stat ori a altui tip de control polițienesc sau
vamal, fără ca persoanele în cauză să fie informate despre
existența respectivei semnalări, în scopul comunicării acestora
către autoritatea care a introdus semnalarea;
s) indicator de validitate — set de informații atașate unei
semnalări din SIS care determină neexecutarea acțiunilor în
baza semnalării respective sau executarea unor acțiuni
alternative prevăzute de lege.
CAPITOLUL II
Sistemul Informatic Național de Semnalări
SECȚIUNEA 1
Înființarea și obiectivul general al SINS

Art. 3. — (1) Se înființează SINS, cu respectarea
protocoalelor și a procedurilor tehnice stabilite pentru SIS de
generația a doua, potrivit art. 9 alin. (1) din Decizia 2007/533/JAI

MONITORUL OFICIAL AL ROMÂNIEI, PARTEA I, Nr. 498/19.VII.2010
a Consiliului din 12 iunie 2007 privind înființarea, funcționarea și
utilizarea Sistemului de informații Schengen de a doua generație
(SIS II), publicată în Jurnalul Oficial al Uniunii Europene (JOUE)
nr. L. 205 din 7 august 2007, astfel încât cele două sisteme
informatice să fie compatibile.
(2) SINS este destinat să asigure posibilitatea, pentru
autoritățile naționale competente, ca prin intermediul unei
proceduri automate să efectueze tranzacții cu privire la
semnalările pe care le conține, în scopul îndeplinirii atribuțiilor
legale.
(3) SINS conține semnalări introduse de către autoritățile
naționale competente cu privire la persoane sau bunuri
corespunzător tipurilor prevăzute în prezenta lege.
(4) De la data aplicării în totalitate de către România a
dispozițiilor acquis-ului Schengen în temeiul deciziei Consiliului
emise în acest sens, SINS asigură transmiterea semnalărilor de
interes Schengen în SIS.
SECȚIUNEA a 2-a
Gestionarea și utilizarea SINS

Art. 4. — (1) Ministerul Administrației și Internelor, prin
Centrul Național SIS, este responsabil cu implementarea,
funcționarea, întreținerea și securitatea SINS, precum și cu
asigurarea accesului autorităților naționale competente la SINS.
(2) Se înființează Comitetul tehnic, în coordonarea
Ministerului Administrației și Internelor, ca organism cu atribuții
de analiză și soluționare a problemelor de ordin tehnic ce pot
apărea în funcționarea SINS, compus din reprezentanții la nivel
de expert din partea autorităților naționale competente care au
drept de acces la SINS.
(3) Președintele Comitetului tehnic este șeful Centrului
Național SIS.
(4) Comitetul tehnic are următoarele atribuții principale:
a) analizează activitatea de modernizare a sistemelor
informatice și de comunicații participante la SINS, în vederea
asigurării compatibilității între acestea și SINS;
b) analizează problemele tehnice semnalate de autoritățile
naționale competente, apărute în implementarea și funcționarea
SINS, și propune modalități de soluționare;
c) asigură informarea autorităților naționale competente cu
privire la deciziile luate în cadrul grupurilor de lucru tehnice ale
Uniunii Europene în domeniul SIS.
(5) Comitetul tehnic se întrunește trimestrial sau ori de câte
ori este nevoie, la convocarea președintelui comitetului.
(6) Secretariatul Comitetului tehnic este asigurat de Centrul
Național SIS.
Art. 5. — (1) În termen de 60 de zile de la data intrării în
vigoare a prezentei legi, prin hotărâre a Guvernului, la
propunerea Ministerului Administrației și Internelor, se stabilesc
drepturile de acces la SINS.
(2) Drepturile de acces la SINS pentru introducere,
modificare și ștergere se stabilesc, potrivit alin. (1), pentru
autoritățile publice române care transmit datele specifice tipurilor
de semnalări prevăzute la art. 6 din bazele de date proprii în
SINS.
(3) Instituțiile din sistemul judiciar vor avea obligația de a
furniza datele specifice tipurilor de semnalări prevăzute la art. 6,
atunci când sistemele informatice vor permite transmiterea
automată a acestora.
(4) Dreptul de acces la SINS pentru consultarea datelor se
stabilește potrivit alin. (1), pentru:
a) autoritățile publice române care au competențe de
efectuare a controlului de frontieră, în conformitate cu
Regulamentul (CE) nr. 562/2006 al Parlamentului European și al
Consiliului din 15 martie 2006 de instituire a unui Cod comunitar
privind regimul de trecere a frontierelor de către persoane

3

(Codul Frontierelor Schengen), publicat în Jurnalul Oficial al
Uniunii Europene (JOUE) nr. L. 105 din 13 aprilie 2006;
b) autoritățile publice române care au competențe de
efectuare a controalelor polițienești ori vamale pe teritoriul
României sau de coordonare a unor asemenea controale;
c) autoritățile publice române care au competențe în
aplicarea legislației privind regimul străinilor în România, inclusiv
prin examinarea cererilor de viză și acordarea vizei;
d) autoritățile publice române competente cu eliberarea
certificatelor de înmatriculare a vehiculelor pentru semnalările
prevăzute în Regulamentul (CE) nr. 1.986/2006 al Parlamentului
European și al Consiliului din 20 decembrie 2006 privind accesul la
Sistemul de Informații Schengen din a doua generație (SIS II) al
serviciilor competente, în statele membre, pentru eliberarea
certificatelor de înmatriculare a vehiculelor, publicat în Jurnalul Oficial
al Uniunii Europene (JOUE) nr. L. 381 din 28 decembrie 2006;
e) organele de urmărire penală și instanțele de judecată.
(5) Autoritățile naționale competente utilizează datele
cuprinse în semnalările la care au drept de acces, cu
respectarea prevederilor art. 49.
SECȚIUNEA a 3-a
Semnalările introduse în SINS
§ 1. Tipurile de semnalări și categoriile de date

Art. 6. — În SINS se introduc următoarele tipuri de semnalări:
a) cu privire la persoane căutate în vederea predării în baza
unui mandat european de arestare sau în vederea extrădării;
b) cu privire la persoane dispărute;
c) cu privire la persoane căutate în vederea participării la o
procedură judiciară;
d) cu privire la persoane sau bunuri, în scopul efectuării de
controale discrete;
e) privind bunuri căutate pentru a fi confiscate sau folosite
ca probe în cursul procedurilor penale;
f) privind străinii, în scopul refuzului intrării pe teritoriul statului
român sau în scopul executării unei măsuri prin care se interzice
șederea pe teritoriul României.
Art. 7. — (1) Semnalările din SINS cu privire la persoane
cuprind cel mult următoarele elemente:
a) numele și prenumele, numele dat la naștere și numele
anterior, orice pseudonime ce pot fi introduse separat;
b) semnele fizice particulare, obiective și inalterabile;
c) data și locul nașterii;
d) sexul;
e) fotografiile;
f) amprentele digitale;
g) cetățenia;
h) mențiunea că persoana vizată este înarmată, violentă sau
evadată;
i) motivul semnalării;
j) autoritatea care emite semnalarea;
k) mențiunile cu privire la decizia sau hotărârea care a stat la
baza semnalării;
l) măsurile ce trebuie luate;
m) legătura cu alte semnalări;
n) tipul infracțiunii.
(2) Semnalările cu privire la persoane nu pot fi introduse în
SINS fără datele prevăzute la alin. (1) lit. a), d), l) și, atunci când
este cazul, lit. k).
(3) Atunci când sunt disponibile, se introduc toate datele
prevăzute la alin. (1).
(4) Fotografiile și amprentele digitale se introduc numai după
verificarea îndeplinirii unui standard minim de calitate în
conformitate cu caracteristicile stabilite potrivit prevederilor
Deciziei 2007/533/JAI a Consiliului, pentru semnalările
prevăzute la art. 6 lit. a)—e), și potrivit prevederilor

4

MONITORUL OFICIAL AL ROMÂNIEI, PARTEA I, Nr. 498/19.VII.2010

Regulamentului (CE) nr. 1.987/2006 al Parlamentului European
și al Consiliului din 20 decembrie 2006 privind instituirea,
funcționarea și utilizarea Sistemului de Informații Schengen din
a doua generație (SIS II), publicat în Jurnalul Oficial al Uniunii
Europene (JOUE) nr. L. 381 din 28 decembrie 2006, pentru
semnalările prevăzute la art. 6 lit. f), și sunt folosite doar pentru
confirmarea identității unei persoane ca urmare a realizării unui
rezultat pozitiv la o semnalare din SINS.
§ 2. Semnalări cu privire la persoane căutate în vederea predării în baza
unui mandat european de arestare sau în vederea extrădării

Art. 8. — (1) Semnalările cu privire la persoane căutate în
vederea predării în baza unui mandat european de arestare se
introduc în SINS, potrivit dispozițiilor referitoare la mandatul
european de arestare, prevăzute în Legea nr. 302/2004 privind
cooperarea judiciară internațională în materie penală, cu
modificările și completările ulterioare.
(2) Semnalările cu privire la persoane căutate în vederea
extrădării se introduc în SINS, potrivit dispozițiilor referitoare la
mandatul de urmărire internațională în vederea extrădării,
prevăzute în Legea nr. 302/2004, cu modificările și completările
ulterioare.
Art. 9. — În cazul semnalărilor prevăzute la art. 8 alin. (1), în
SINS se introduc și următoarele date adiționale:
a) copia mandatului european de arestare;
b) traducerea mandatului european de arestare în una sau
mai multe dintre limbile oficiale ale instituțiilor Uniunii Europene,
atunci când este disponibilă.
§ 3. Semnalări cu privire la persoane dispărute

Art. 10. — (1) Semnalările prevăzute la art. 6 lit. b) se
introduc în SINS, pentru următoarele categorii de persoane:
a) persoane dispărute care trebuie doar localizate;
b) persoane dispărute care, după localizare, trebuie aduse în
instituții sau unități sanitare;
c) minori sau persoane puse sub interdicție care, după
localizare, trebuie reîntoarse alături de reprezentanții lor legali.
(2) Semnalările cu privire la persoanele dispărute care
trebuie doar localizate se introduc în SINS de către autoritățile
naționale competente la sesizarea oricărei persoane, dacă în
urma verificărilor se constată că sesizarea privind dispariția
persoanei respective este întemeiată.
(3) Semnalările cu privire la persoanele dispărute care, după
localizare, trebuie aduse în instituții sau unități sanitare se
introduc în SINS de către autoritățile naționale competente, la
sesizarea instituțiilor ori unităților sanitare, în baza documentelor
emise de acestea, prin care se dispune internarea nevoluntară,
în cazul persoanelor cu tulburări psihice, sau internarea
obligatorie, în cazul persoanelor care suferă de boli
transmisibile, ori în baza hotărârii instanței de judecată prin care
s-a dispus internarea medicală sau internarea într-un institut
medical-educativ, dacă, în urma verificărilor, se constată că
sesizarea privind dispariția persoanei respective este
întemeiată.
(4) Semnalările cu privire la minori sau persoane puse sub
interdicție care, după localizare, trebuie reîntoarse alături de
reprezentanții lor legali se introduc de către autoritățile naționale
competente la sesizarea oricărei persoane, dacă, în urma
verificărilor, se constată că sesizarea privind dispariția persoanei
respective este întemeiată.
(5) În cuprinsul semnalărilor cu privire la persoane dispărute
se menționează măsura ce trebuie luată în cazul identificării
persoanei care face obiectul respectivei semnalări.
Art. 11. — (1) În cazul identificării unei persoane majore cu
privire la care a fost introdusă în SINS o semnalare din categoria
celor prevăzute la art. 10 alin. (1) lit. a), aceasta este informată
despre existența semnalării și i se solicită consimțământul cu

privire la transmiterea informațiilor privind adresa la care
locuiește către persoana care a sesizat dispariția.
(2) Autoritatea națională competentă care a introdus
semnalarea informează persoana care a sesizat dispariția cu
privire la locul unde se află persoana în cauză numai dacă
aceasta își dă consimțământul. În lipsa consimțământului,
persoana care a sesizat dispariția este informată cu privire la
faptul că semnalarea a fost ștearsă, deoarece persoana
dispărută a fost localizată.
Art. 12. — (1) În cazul identificării unei persoane cu privire la
care a fost introdusă în SINS o semnalare din categoria celor
prevăzute la art. 10 alin. (1) lit. b), se informează instituțiile sau
unitățile sanitare ce au solicitat introducerea semnalării,
solicitându-se și preluarea persoanei în cauză.
(2) În cazul în care persoana nu poate fi preluată imediat,
aceasta este internată, la recomandarea direcției de sănătate
publică județene sau a municipiului București, în cea mai
apropiată instituție sau unitate sanitară ce are capacitatea de a-i
acorda un tratament adecvat, până la preluarea sa.
Art. 13. — (1) În cazul identificării unei persoane cu privire la
care a fost introdusă în SINS o semnalare din categoria celor
prevăzute la art. 10 alin. (1) lit. c), se informează reprezentantul
legal, solicitându-i-se și preluarea acesteia.
(2) În cazul în care nu a fost identificat reprezentantul legal
sau persoana nu poate fi preluată imediat de către
reprezentantul legal, aceasta este plasată într-o instituție sau
unitate sanitară ori într-un serviciu de protecție în condițiile legii,
după caz, până la preluarea sa.
§ 4. Semnalări cu privire la persoane căutate în vederea participării la o
procedură judiciară

Art. 14. — (1) Semnalările cu privire la persoanele căutate în
vederea participării la o procedură judiciară se introduc în SINS
de către autoritățile naționale competente, la solicitarea
organelor de urmărire penală sau a instanței de judecată, pentru
următoarele categorii:
a) martorii;
b) persoanele căutate pentru a fi citate în vederea prezentării
în fața autorităților judiciare pentru a da declarații în legătură cu
faptele pentru care sunt cercetate în cadrul unui proces penal;
c) persoanele cărora urmează să li se comunice o hotărâre
judecătorească sau alte documente privind activitățile din cadrul
unui proces penal în care sunt cercetate;
d) persoanele căutate în vederea executării unei măsuri
educative care implică privarea de libertate.
(2) În cazul identificării unei persoane cu privire la care a fost
introdusă în SINS o semnalare din categoria celor prevăzute la
alin. (1), se informează persoana în cauză cu privire la existența
semnalării, se stabilește adresa la care aceasta locuiește și se
comunică această informație organului de urmărire penală sau
instanței de judecată care a solicitat introducerea semnalării.
§ 5. Semnalări cu privire la persoane sau bunuri, în scopul efectuării de
controale discrete

Art. 15. — (1) Semnalările cu privire la persoane sau la
vehicule, ambarcațiuni, aeronave și containere, în scopul
efectuării de controale discrete, se introduc în SINS de către
autoritățile naționale competente, la solicitarea organelor de
urmărire penală.
(2) Organele de urmărire penală pot solicita introducerea
unei semnalări din categoria celor prevăzute la alin. (1), în
scopul prevenirii și combaterii faptelor penale, în următoarele
cazuri:
a) atunci când există date și informații potrivit cărora o
persoană intenționează să comită sau comite una dintre
infracțiunile pentru care se poate emite mandat european de
arestare potrivit Legii nr. 302/2004, cu modificările și
completările ulterioare;

MONITORUL OFICIAL AL ROMÂNIEI, PARTEA I, Nr. 498/19.VII.2010
b) atunci când, în urma evaluării generale a unei persoane,
se stabilesc indicii suficiente pentru a se presupune că acea
persoană va mai comite una dintre infracțiunile pentru care se
poate emite mandat european de arestare potrivit Legii
nr. 302/2004, cu modificările și completările ulterioare;
c) atunci când există date și informații că vehiculul,
ambarcațiunea, aeronava sau containerul are legătură cu
comiterea uneia dintre infracțiunile pentru care se poate emite
mandat european de arestare potrivit Legii nr. 302/2004, cu
modificările și completările ulterioare.
(3) Evaluarea generală a unei persoane în cazul prevăzut la
alin. (2) lit. b) are în vedere antecedentele penale pentru care nu
a intervenit reabilitarea și care privesc săvârșirea unora dintre
infracțiunile pentru care se poate emite mandat european de
arestare potrivit Legii nr. 302/2004, cu modificările și
completările ulterioare, precum și elementele ce influențează
perspectivele reintegrării în societate a persoanei în cauză după
executarea pedepsei, după grațiere sau prescrierea executării
pedepsei.
Art. 16. — (1) Semnalările cu privire la persoane sau la
vehicule, ambarcațiuni, aeronave și containere, în scopul
efectuării de controale discrete, se introduc în SINS de către
autoritățile naționale competente, la solicitarea organelor de stat
cu atribuții în domeniul securității naționale.
(2) Organele de stat cu atribuții în domeniul securității
naționale pot solicita introducerea unei semnalări din categoria
celor prevăzute la alin. (1), în următoarele cazuri:
a) atunci când există date sau indicii că informațiile prevăzute
la art. 17 alin. (1) sunt necesare pentru a preveni o amenințare
din partea persoanei vizate sau alte amenințări la adresa
securității naționale;
b) atunci când vehiculul, ambarcațiunea, aeronava sau
containerul are legătură cu o amenințare la adresa securității
naționale.
Art. 17. — (1) Atunci când, cu ocazia desfășurării controlului
la trecerea frontierei de stat ori a altui tip de control polițienesc
sau vamal, autoritățile competente să efectueze astfel de
controale identifică persoane, vehicule, ambarcațiuni, aeronave
ori containere cu privire la care a fost introdusă în SINS o
semnalare în scopul efectuării de controale discrete, culeg și
transmit autorităților naționale competente care au introdus
semnalarea cât mai multe dintre următoarele informații:
a) faptul că a fost localizată persoana, vehiculul,
ambarcațiunea, aeronava sau containerul;
b) locul, data sau motivul verificării;
c) ruta și destinația călătoriei;
d) persoanele care însoțesc persoanele în cauză sau
ocupanții vehiculului, ai ambarcațiunii ori aeronavei despre care
se poate presupune, pe baza unui temei rațional, că sunt
asociate cu persoanele în cauză;
e) vehiculul, ambarcațiunea, aeronava sau containerul;
f) bunurile transportate;
g) împrejurările în care a fost localizată persoana, vehiculul,
ambarcațiunea, aeronava sau containerul.
(2) Procedura pentru culegerea informațiilor prevăzute la
alin. (1) este cea stabilită pentru efectuarea controlului cu ocazia
căruia sunt identificate persoanele, vehiculele, ambarcațiunile,
aeronavele sau containerele cu privire la care a fost introdusă în
SINS o semnalare în scopul efectuării de controale discrete.
(3) Cu ocazia culegerii informațiilor prevăzute la alin. (1),
persoanelor în cauză nu li se comunică faptul că în SINS există
o semnalare în scopul efectuării de controale discrete.
§ 6. Semnalări privind bunuri căutate pentru a fi confiscate sau folosite ca
probe în cursul procedurilor penale

Art. 18. — (1) Semnalările cu privire la bunuri căutate pentru
a fi confiscate sau folosite ca probe în cursul procedurilor penale
se introduc în SINS de către autoritățile naționale competente,

5

la solicitarea organelor de urmărire penală sau a instanței de
judecată.
(2) Semnalările prevăzute la alin. (1) se introduc cu privire la
următoarele bunuri:
a) autovehicule cu o capacitate cilindrică de peste 50 cm3,
ambarcațiuni și aeronave;
b) remorci cu o greutate care depășește 750 kg fără
încărcătură, caravane, echipamente industriale, motoare
exterioare și containere;
c) arme de foc;
d) documente oficiale în alb care au fost furate, utilizate în
mod fraudulos sau pierdute;
e) documente de identitate eliberate, de tipul pașapoartelor,
cărților de identitate, permiselor de conducere, documentelor
care atestă șederea, respectiv rezidența pe teritoriul României
și documentelor de călătorie furate, însușite ilegal, pierdute sau
anulate;
f) certificate de înmatriculare ale vehiculelor care au fost
furate, utilizate în mod fraudulos, pierdute sau anulate;
g) bancnote;
h) valori mobiliare și mijloace de plată, cum ar fi cecuri, cărți
de credit, obligațiuni și acțiuni, care au fost furate, însușite ilegal,
pierdute sau anulate.
(3) Semnalările cu privire la bunurile prevăzute la alin. (2)
lit. d) și e) se introduc în SINS de către autoritățile naționale
competente și în baza sesizărilor privind pierderea acestora,
primite de la orice persoană interesată, dacă se constată că
sesizarea este întemeiată.
(4) Tranzacțiile cu datele prevăzute la alin. (2) se realizează
potrivit normelor tehnice stabilite în conformitate cu
Decizia 2007/533/JAI a Consiliului.
Art. 19. — În cazul identificării unui bun cu privire la care a
fost introdusă în SINS o semnalare din categoria celor prevăzute
la art. 18 alin. (1), se informează de îndată organul de urmărire
penală sau instanța de judecată care a solicitat introducerea
semnalării.
§ 7. Semnalări privind străinii în scopul refuzului intrării pe teritoriul statului
român sau în scopul executării unei măsuri prin care se interzice șederea pe
teritoriul României

Art. 20. — (1) Semnalările privind străinii se introduc de către
autoritățile naționale competente în temeiul măsurilor care au
ca efect interzicerea intrării pe teritoriul României sau
interzicerea șederii pe teritoriul României, dispuse potrivit
prevederilor Ordonanței de urgență a Guvernului nr. 194/2002
privind regimul străinilor în România, republicată, cu
completările ulterioare.
(2) Efectuarea de tranzacții în SINS cu semnalările privind
străinii în scopul refuzului intrării pe teritoriul statului român sau
în scopul executării unei măsuri prin care se interzice șederea
pe teritoriul României se realizează de către autoritățile
naționale competente, potrivit prevederilor Regulamentului (CE)
nr. 1.987/2006 al Parlamentului European și al Consiliului.
CAPITOLUL III
Participarea României la SIS
SECȚIUNEA 1
Înființarea și obiectivul general al N.SIS

Art. 21. — (1) Se înființează N.SIS, cu respectarea
protocoalelor și procedurilor tehnice stabilite pentru SIS de
generația a doua, potrivit prevederilor Deciziei 2007/533/JAI a
Consiliului, astfel încât cele două sisteme informatice să fie
compatibile.
(2) N.SIS este destinat să asigure posibilitatea pentru
autoritățile naționale competente ca, prin intermediul unei
proceduri automate, să efectueze tranzacții cu privire la

6

MONITORUL OFICIAL AL ROMÂNIEI, PARTEA I, Nr. 498/19.VII.2010

semnalările pe care le conține, în scopul îndeplinirii atribuțiilor
legale.
(3) N.SIS conține semnalări introduse de către autoritățile
naționale competente sau de către autoritățile competente din
statele membre cu privire la persoane ori bunuri, corespunzător
tipurilor prevăzute în reglementările aplicabile la nivelul SIS
central.
(4) N.SIS devine operațional de la data aplicării în totalitate
de către România a dispozițiilor acquis-ului Schengen, în
temeiul deciziei Consiliului emise în acest sens.
SECȚIUNEA a 2-a
Autorități cu competențe în gestionarea și exploatarea N.SIS

Art. 22. — (1) Ministerul Administrației și Internelor, prin
Centrul Național SIS, este responsabil cu implementarea,
funcționarea, întreținerea și securitatea N.SIS, cu asigurarea
conectării N.SIS la SIS central și managementul copiei naționale
a bazei de date centrale a SIS, precum și cu asigurarea
accesului autorităților române la N.SIS.
(2) După data la care N.SIS devine operațional, Comitetul
tehnic prevăzut la art. 4 alin. (2) are atribuții de analiză și
soluționare a problemelor de ordin tehnic ce pot apărea în
funcționarea acestuia.
(3) Drepturile de acces la SINS ale autorităților naționale
competente se extind și la copia națională a SIS, de la data la
care N.SIS devine operațional.
Art. 23. — Biroul SIRENE național are următoarele atribuții
principale:
a) asigură schimbul de informații suplimentare potrivit
prevederilor cuprinse în Manualul SIRENE;
b) realizează activitățile necesare în vederea adăugării sau
ridicării unui indicator de validitate la semnalările din SIS;
c) realizează activități pentru introducerea semnalărilor cu
privire la persoane căutate în vederea predării în baza unui
mandat european de arestare sau în vederea extrădării;
d) desfășoară activitățile necesare în vederea implementării
deciziilor luate la nivelul Uniunii Europene în domeniul de
activitate al birourilor SIRENE;
e) realizează statistici privind activitatea sa și le transmite
periodic Secretariatului General al Consiliului;
f) coordonează activitatea de verificare a calității informațiilor
cuprinse în semnalările din N.SIS, în conformitate cu prevederile
Manualului SIRENE;
g) transmite autorității competente de la nivelul SIS central
lista autorităților naționale competente, precum și orice
modificare ulterioară a acesteia;
h) asigură organizarea și desfășurarea misiunilor de
predare/preluare sau extrădare a persoanelor arestate, în baza
mandatului european de arestare ori a mandatului de urmărire
internațională emis de autoritățile judiciare române, ulterior
realizării unui rezultat pozitiv, în colaborare cu autoritățile
naționale competente.
Art. 24. — (1) Biroul SIRENE național asigură realizarea
schimbului de informații suplimentare prin intermediul
infrastructurii de comunicații aferente SIS sau, atunci când
aceasta nu este accesibilă, prin alte mijloace tehnice, securizate
în mod corespunzător pentru schimbul de informații
suplimentare, în următoarele situații:
a) atunci când este necesar ca autoritățile naționale
competente și autoritățile din celelalte state membre să se
consulte sau să se informeze reciproc la introducerea unei
semnalări în SIS;
b) ca urmare a realizării unui rezultat pozitiv pentru a permite
luarea unei măsuri adecvate;
c) în cazul în care măsura necesară corespunzătoare unei
semnalări din SIS nu poate fi luată;

d) atunci când se analizează calitatea datelor din conținutul
semnalărilor din SIS;
e) atunci când se analizează compatibilitatea și prioritatea
unor semnalări;
f) atunci când se analizează exercitarea dreptului de acces.
(2) Autoritățile române utilizează informațiile suplimentare
numai în scopul în care le-au fost transmise de către autoritățile
celorlalte state membre.
(3) Răspunsul la solicitările de informații suplimentare
formulate de către autoritățile altor state membre se transmite de
către autoritatea națională competentă care a introdus
semnalarea în cauză, prin intermediul Biroului SIRENE național,
cât mai repede posibil, dar nu mai târziu de 12 ore.
(4) Autoritățile române care au solicitat autorităților naționale
competente introducerea unor semnalări în SIS transmit
informațiile suplimentare solicitate de către autoritățile altor state
membre în legătură cu respectivele semnalări în cel mai scurt
timp, astfel încât termenul prevăzut la alin. (3) să poată fi
respectat.
SECȚIUNEA a 3-a
Semnalările introduse în SIS
§ 1. Transmiterea semnalărilor în SIS

Art. 25. — (1) Autoritatea națională competentă care a
introdus o semnalare în SINS dispune transmiterea acelei
semnalări în SIS în cazul în care, în urma verificărilor, se obțin
date și informații din care rezultă necesitatea căutării
persoanelor sau bunurilor în spațiul Schengen.
(2) În cazul semnalărilor din SINS cu privire la persoane sau
bunuri în scopul efectuării de controale discrete, transmiterea în
SIS se face numai la solicitarea organelor de urmărire penală
sau a organelor de stat cu atribuții în domeniul securității
naționale.
(3) Semnalările cu privire la minori sau persoane puse sub
interdicție, introduse în SINS, se transmit direct în SIS de la data
la care N.SIS devine operațional.
(4) Semnalările privind străinii, introduse în SINS în scopul
refuzului intrării pe teritoriul statului român sau în scopul
executării unei măsuri prin care se interzice șederea pe teritoriul
României, se transmit direct în SIS de la data la care N.SIS
devine operațional.
§ 2. Semnalări cu privire la persoane căutate în vederea predării în baza
unui mandat european de arestare sau în vederea extrădării

Art. 26. — După transmiterea în SIS a unei semnalări din
categoria celor prevăzute la art. 8 alin. (1), Biroul SIRENE
național informează, în cadrul schimbului de informații
suplimentare, birourile SIRENE din celelalte state membre cu
privire la introducerea semnalării și comunică acestora
informațiile prevăzute la art. 79 alin. (1) din Legea nr. 302/2004,
cu modificările și completările ulterioare, în cadrul schimbului de
informații suplimentare.
Art. 27. — (1) După transmiterea în SIS a unei semnalări din
categoria celor prevăzute la art. 8 alin. (2), Biroul SIRENE
național informează, în cadrul schimbului de informații
suplimentare, birourile SIRENE din celelalte state membre cu
privire la introducerea semnalării și comunică acestora
informațiile prevăzute la art. 29 alin. (1) din Decizia 2007/533/JAI
a Consiliului.
(2) Biroul SIRENE național nu comunică birourilor SIRENE
din celelalte state membre informațiile prevăzute la alin. (1) dacă
a transmis anterior, cu privire la aceeași persoană, informațiile
prevăzute la art. 9 sau cele prevăzute la art. 79 alin. (1) din
Legea nr. 302/2004, cu modificările și completările ulterioare, iar
acestea sunt suficiente pentru executarea acțiunilor în baza
semnalării de către autoritățile celorlalte state membre.

MONITORUL OFICIAL AL ROMÂNIEI, PARTEA I, Nr. 498/19.VII.2010
Art. 28. — (1) După primirea la Biroul SIRENE național a
comunicării referitoare la introducerea în SIS de către un alt stat
membru a unei semnalări cu privire la persoane căutate în
vederea predării în baza unui mandat european de arestare sau
în vederea extrădării, procurorul sau judecătorul detașat în
cadrul Biroului SIRENE național verifică dacă arestarea în baza
acelei semnalări este compatibilă cu legislația națională, cu
obligațiile asumate de România prin documente juridice de
cooperare internațională sau cu interesele naționale vitale și
solicită Biroului SIRENE național întreprinderea demersurilor
necesare pentru adăugarea unui indicator de validitate, atunci
când constată incompatibilitatea.
(2) În vederea realizării atribuțiilor prevăzute la alin. (1),
Ministerul Administrației și Internelor solicită Consiliului Superior
al Magistraturii, în condițiile legii, detașarea procurorului sau
judecătorului în cadrul Biroului SIRENE național.
(3) Autoritatea judiciară română de executare a mandatului
european de arestare solicită Biroului SIRENE național
întreprinderea demersurilor necesare pentru adăugarea unui
indicator de validitate la semnalarea din SIS introdusă de alt stat
membru în baza unui mandat european de arestare pe care
autoritatea judiciară respectivă refuză să îl execute în temeiul
art. 88 din Legea nr. 302/2004, cu modificările și completările
ulterioare.
(4) Autoritatea judiciară română care ar fi competentă să
dispună cu privire la executarea unui mandat european de
arestare, la sesizarea procurorului, solicită Biroului SIRENE
național întreprinderea demersurilor necesare pentru adăugarea
unui indicator de validitate la semnalarea introdusă în SIS de
către un alt stat membru în baza unui mandat european de
arestare pe care ar refuza să îl execute, în temeiul art. 88 din
Legea nr. 302/2004, cu modificările și completările ulterioare,
dacă persoana în cauză ar fi găsită.
(5) Biroul SIRENE național colaborează cu Biroul SIRENE
din statul membru care a introdus semnalarea prevăzută la
alin. (1), (3) sau (4), în vederea adăugării unui indicator de
validitate pentru ca arestarea să nu se efectueze de către
autoritățile române.
(6) Semnalările introduse de celelalte state membre privind
persoane căutate în vederea predării în baza unui mandat
european de arestare sau în vederea extrădării, care au atașat
indicatorul de validitate prevăzut la alin. (5), nu constituie temei
pentru arestarea persoanei în cauză de către autoritățile
române, ci doar pentru comunicarea locului unde se află
aceasta.
(7) Semnalările cu privire la persoane căutate în vederea
extrădării, introduse de celelalte state membre, constituie temei
doar pentru comunicarea locului unde se află persoana cu
privire la care a fost introdusă semnalarea până în momentul în
care se dispune arestarea provizorie în vederea extrădării
potrivit prevederilor art. 45 din Legea nr. 302/2004, cu
modificările și completările ulterioare.
(8) La solicitarea întemeiată a autorităților competente ale
statului membru care a introdus semnalarea ce are atașat
indicatorul de validitate prevăzut la alin. (5), în cazuri urgente și
grave, autoritatea judiciară română competentă să dispună cu
privire la executarea mandatului european de arestare sau a
cererii de extrădare dispune retragerea indicatorului de validitate
și arestarea persoanei în cauză în vederea predării ori arestarea
provizorie în vederea extrădării.
Art. 29. — (1) La primirea unei solicitări din partea Biroului
SIRENE al altui stat membru privind adăugarea unui indicator de
validitate la o semnalare cu privire la persoane căutate în
vederea predării în baza unui mandat european de arestare ori
în vederea extrădării, Biroul SIRENE național adaugă indicatorul
de validitate solicitat și informează de îndată autoritatea judiciară
română care a emis mandatul european de arestare sau

7

mandatul de urmărire internațională în vederea extrădării ce stă
la baza introducerii respectivei semnalări.
(2) Autoritatea judiciară română care a emis mandatul
european de arestare sau mandatul de urmărire internațională
ce stă la baza introducerii semnalării transmite, prin intermediul
Biroului SIRENE național, în cazuri urgente și grave, o solicitare
motivată pentru ridicarea indicatorului de validitate adăugat
potrivit alin. (1).
Art. 30. — (1) Semnalările introduse în SIS în baza art. 26 din
Decizia 2007/533/JAI a Consiliului de către statele asociate
echivalează cu semnalările cu privire la persoane căutate în
vederea predării în baza unui mandat european de arestare.
(2) Mandatele de arestare emise de statele asociate,
transmise prin intermediul SIS, echivalează cu mandatele
europene de arestare.
§ 3. Semnalări cu privire la persoane dispărute

Art. 31. — (1) În cazul primirii unei comunicări referitoare la
localizarea pe teritoriul altui stat membru a unei persoane
majore cu privire la care a fost transmisă în SIS o semnalare din
categoria celor prevăzute la art. 10 alin. (1) lit. a), autoritatea
națională competentă care a introdus semnalarea informează
persoana care a sesizat dispariția cu privire la locul unde se află
persoana respectivă numai dacă aceasta își dă consimțământul.
În lipsa consimțământului, persoana care a sesizat dispariția
este informată cu privire la faptul că semnalarea a fost ștearsă,
deoarece persoana dispărută a fost localizată.
(2) În cazul primirii unei comunicări referitoare la localizarea
pe teritoriul altui stat membru a unei persoane cu privire la care
a fost transmisă în SIS o semnalare din categoria celor
prevăzute la art. 10 alin. (1) lit. b), autoritatea națională
competentă care a introdus semnalarea, în colaborare cu
instituțiile sau unitățile sanitare care au sesizat dispariția,
întreprind toate demersurile necesare pentru preluarea
persoanei în cauză.
(3) În cazul primirii unei comunicări referitoare la localizarea
pe teritoriul altui stat membru a unei persoane cu privire la care
a fost transmisă în SIS o semnalare din categoria celor
prevăzute la art. 10 alin. (1) lit. c), autoritățile române întreprind
toate demersurile necesare pentru reîntoarcerea acesteia alături
de reprezentanții ei legali.
Art. 32. — (1) În cazul identificării pe teritoriul României a
unei persoane majore cu privire la care a fost introdusă în SIS
de către un alt stat membru o semnalare cu privire la dispariția
sa, aceasta este informată despre existența semnalării și i se
solicită consimțământul cu privire la transmiterea informațiilor
privind adresa la care locuiește către persoana care a sesizat
dispariția.
(2) Informațiile privind persoana localizată și cele privind
consimțământul acesteia se transmit statului membru care a
introdus semnalarea prin intermediul Biroului SIRENE național.
Art. 33. — (1) În cazul identificării pe teritoriul României a
unei persoane cu privire la care a fost introdusă în SIS de către
un alt stat membru o semnalare cu privire la dispariția și
necesitatea punerii sale sub protecție, aceasta este internată,
la recomandarea direcției de sănătate publică județene sau a
municipiului București, într-o instituție sau unitate sanitară ce
are capacitatea de a-i acorda un tratament adecvat, până la
preluarea sa de către autoritățile statului care a introdus
semnalarea.
(2) Informațiile privind locul unde este internată persoana în
cauză se transmit statului membru care a introdus semnalarea
prin intermediul Biroului SIRENE național de către autoritatea
care a realizat rezultatul pozitiv.
Art. 34. — (1) În cazul identificării pe teritoriul României a
unui minor sau a unei persoane puse sub interdicție cu privire la
care a fost introdusă în SIS de către un alt stat membru o
semnalare cu privire la dispariția sa, aceasta este plasată, după

8

MONITORUL OFICIAL AL ROMÂNIEI, PARTEA I, Nr. 498/19.VII.2010

caz, într-o instituție ori unitate sanitară sau într-un serviciu de
protecție în condițiile legii, până la preluarea sa de către
reprezentatul legal sau de către autoritățile statului care a
introdus semnalarea.
(2) Informațiile privind locul unde se găsește minorul sau cel
pus sub interdicție se transmit statului membru care a introdus
semnalarea prin intermediul Biroului SIRENE național.
Art. 35. — (1) Instanța de judecată competentă teritorial, la
cererea persoanei pe numele căreia a fost introdusă o
semnalare cu privire la dispariția și necesitatea punerii sale sub
protecție de un alt stat membru, dispune ca Biroul SIRENE
național să întreprindă demersurile necesare pentru adăugarea
unui indicator de validitate la semnalarea respectivă, dacă
internarea persoanei în cauză în instituții sau unități sanitare în
baza acelei semnalări nu este compatibilă cu legislația
națională, cu obligațiile asumate de România prin documente
juridice de cooperare internațională ori cu interesele naționale
vitale.
(2) La primirea cererii prevăzute la alin. (1), instanța de
judecată dispune, prin ordonanță președințială, dacă persoana
în cauză urmează a fi internată sau nu într-o instituție ori unitate
sanitară, până la soluționarea cauzei.
(3) În cazul identificării pe teritoriul României a unei persoane
majore cu privire la care a fost introdusă în SIS de către un alt
stat membru o semnalare cu privire la dispariția sa la momentul
când aceasta era minoră, se solicită Biroului SIRENE național
întreprinderea demersurilor necesare pentru adăugarea unui
indicator de validitate la semnalarea respectivă.
(4) Biroul SIRENE național colaborează cu Biroul SIRENE
din statul membru care a introdus semnalarea prevăzută la
alin. (1) sau (3) în vederea adăugării unui indicator de validitate
la aceasta, astfel încât persoana în cauză să nu fie localizată
de către autoritățile române.
(5) La solicitarea întemeiată a autorităților competente ale
statului membru care a introdus semnalarea ce are atașat
indicatorul de validitate prevăzut la alin. (1), în cazuri urgente și
grave, instanța de judecată care a dispus adăugarea
indicatorului de validitate hotărăște, cu citarea persoanei în
cauză, dacă acesta poate fi ridicat.
(6) Hotărârea instanței se comunică de către Biroul SIRENE
național Biroului SIRENE din statul membru care a introdus
semnalarea.
(7) La primirea unei solicitări privind adăugarea unui indicator
de validitate la o semnalare cu privire la o persoană dispărută,
Biroul SIRENE național adaugă indicatorul de validitate solicitat
și informează de îndată autoritatea națională competentă care
a transmis semnalarea în SIS.
(8) Autoritatea națională competentă care a transmis în SIS
o semnalare cu privire la persoane dispărute care trebuie
plasate sub protecție, din oficiu sau la solicitarea instituțiilor ori
unităților sanitare transmite, prin intermediul Biroului SIRENE
național, în cazuri urgente și grave, o solicitare motivată privind
ridicarea indicatorului de validitate adăugat potrivit alin. (7).
§ 4. Semnalări cu privire la persoane căutate în vederea participării la o
procedură judiciară

Art. 36. — (1) În cazul primirii unei comunicări referitoare la
localizarea pe teritoriul altui stat membru a unei persoane cu
privire la care a fost transmisă în SIS o semnalare cu privire la
persoane căutate în vederea participării la o procedură judiciară,
Biroul SIRENE național transmite de îndată informațiile primite
organului de urmărire penală sau instanței de judecată care a
solicitat introducerea semnalării.
(2) În cazul identificării pe teritoriul României a unei persoane
cu privire la care a fost introdusă în SIS de către un alt stat
membru o semnalare cu privire la persoane căutate în vederea
participării la o procedură judiciară, autoritățile române
informează persoana în cauză cu privire la existența semnalării,

stabilesc adresa la care aceasta locuiește și comunică această
informație statului membru care a introdus semnalarea, prin
intermediul Biroului SIRENE național.
§ 5. Semnalări cu privire la persoane sau bunuri în scopul efectuării de
controale discrete

Art. 37. — (1) După transmiterea în SIS a unei semnalări
pentru efectuarea controlului discret la solicitarea organelor de
stat cu atribuții în domeniul securității naționale, Biroul SIRENE
național informează, în cadrul schimbului de informații
suplimentare, birourile SIRENE din celelalte state membre cu
privire la introducerea semnalării.
(2) După primirea unei comunicări referitoare la introducerea
în SIS de către un alt stat membru a unei semnalări pentru
efectuarea de controale discrete, Biroul SIRENE național
informează organele de stat cu atribuții în domeniul securității
naționale.
Art. 38. — (1) Autoritățile române care identifică, cu ocazia
desfășurării controlului la trecerea frontierei de stat sau a altui tip
de control polițienesc ori vamal, persoane, vehicule,
ambarcațiuni, aeronave sau containere cu privire la care a fost
introdusă în SIS de către un alt stat membru o semnalare în
scopul efectuării de controale discrete, culeg și transmit Biroului
SIRENE național cât mai multe dintre informațiile prevăzute la
art. 17 alin. (1).
(2) Biroul SIRENE național transmite Biroului SIRENE al
statului membru care a introdus semnalarea informațiile primite
potrivit alin. (1), în cadrul schimbului de informații suplimentare.
(3) Prevederile art. 17 alin. (3) se aplică în mod
corespunzător.
Art. 39. — După primirea unei comunicări din partea Biroului
SIRENE al altui stat membru referitoare la persoane, vehicule,
ambarcațiuni, aeronave sau containere, cu privire la care a fost
transmisă în SIS o semnalare în scopul efectuării de controale
discrete, Biroul SIRENE național transmite informațiile primite
autorității competente care a transmis semnalarea sau organului
de stat cu atribuții în domeniul prevenirii și contracarării
amenințărilor la adresa securității naționale care a solicitat
transmiterea semnalării în SIS.
Art. 40. — Semnalările cu privire la persoane sau bunuri în
scopul efectuării de controale specifice, introduse de alte state
membre, echivalează, pe teritoriul României, cu semnalări în
scopul efectuării de controale discrete.
Art. 41. — (1) Organele de urmărire penală sau organele de
stat cu atribuții în domeniul securității naționale pot solicita
Biroului SIRENE național întreprinderea demersurilor necesare
pentru adăugarea unui indicator de validitate la semnalările, în
scopul efectuării de controale discrete, introduse de alte state
membre, dacă efectuarea controlului discret de către autoritățile
române în baza acelei semnalări nu este compatibilă cu
legislația națională, cu obligațiile asumate de România prin
documente juridice de cooperare internațională sau cu
interesele naționale vitale.
(2) Biroul SIRENE național colaborează cu Biroul SIRENE
din statul membru care a introdus semnalarea prevăzută la
alin. (1) în vederea adăugării unui indicator de validitate la
aceasta, astfel încât controlul discret să nu se efectueze de
către autoritățile române.
(3) La solicitarea întemeiată a autorităților competente ale
statului membru care a introdus semnalarea ce are atașat
indicatorul de validitate prevăzut la alin. (2), în cazuri urgente și
grave, organele de urmărire penală sau organele de stat cu
atribuții în domeniul securității naționale ce au solicitat
adăugarea indicatorului de validitate comunică, în termen de
5 zile lucrătoare, Biroului SIRENE național dacă sunt sau nu de
acord cu ridicarea acestuia.

MONITORUL OFICIAL AL ROMÂNIEI, PARTEA I, Nr. 498/19.VII.2010
(4) După primirea acordului prevăzut la alin. (3), Biroul
SIRENE național solicită Biroului SIRENE din statul membru
care a introdus semnalarea ridicarea indicatorului de validitate.
(5) La primirea unei solicitări din partea autorităților altui stat
membru privind adăugarea unui indicator de validitate la o
semnalare în scopul efectuării de controale discrete, Biroul
SIRENE național adaugă indicatorul de validitate solicitat și
informează de îndată organele de urmărire penală sau organele
de stat cu atribuții în domeniul securității naționale care au
introdus ori au solicitat introducerea semnalării.
(6) Organele de urmărire penală sau organele de stat cu
atribuții în domeniul securității naționale pot transmite, prin
intermediul Biroului SIRENE național, în cazuri urgente și grave,
o solicitare motivată privind ridicarea unui indicator de validitate
adăugat potrivit alin. (5).
§ 6. Semnalări privind bunuri căutate pentru a fi confiscate sau folosite ca
probe în cursul procedurilor penale

Art. 42. — (1) În cazul primirii unei comunicări referitoare la
localizarea pe teritoriul altui stat membru a unui bun cu privire la
care a fost transmisă în SIS o semnalare din categoria celor
prevăzute la art. 18 alin. (1), Biroul SIRENE național transmite
de îndată informațiile primite organului de urmărire penală sau
instanței de judecată care a solicitat introducerea semnalării.
(2) În cazul identificării pe teritoriul României a unui bun cu
privire la care a fost introdusă în SIS de către un alt stat membru
o semnalare cu privire la bunuri căutate pentru a fi confiscate
sau folosite ca probe în cursul procedurilor penale, autoritățile
române dispun măsurile necesare în vederea confiscării ori
ridicării bunului potrivit legislației penale sau procesual penale,
după caz, și comunică informațiile cu privire la măsurile luate
statului membru care a introdus semnalarea, prin intermediul
Biroului SIRENE național.
§ 7. Semnalări privind străinii, în scopul refuzului intrării pe teritoriul statului
român sau în scopul executării unei măsuri prin care se interzice șederea pe
teritoriul României

Art. 43. — Schimbul de informații suplimentare în legătură
cu semnalările de interes Schengen din categoria celor
prevăzute la art. 20 transmise în SIS se realizează de către
autoritățile naționale competente, prin intermediul Biroului
SIRENE național, potrivit prevederilor Regulamentului (CE)
nr. 1.987/2006 al Parlamentului European și al Consiliului.
§ 8. Informarea

Art. 44. — (1) În toate cazurile când a fost obținut un rezultat
pozitiv, autoritățile competente care au identificat bunuri sau
persoane cu privire la care au fost introduse semnalări în SIS
informează Biroul SIRENE național în scop statistic.
(2) În situația în care măsurile solicitate printr-o semnalare
din SIS nu pot fi realizate, autoritățile naționale competente
informează despre aceasta statul membru care a introdus
semnalarea, prin intermediul Biroului SIRENE național.
(3) Biroul SIRENE național comunică autorității naționale
competente care a transmis o semnalare în SIS informarea
primită de la un alt stat membru privind imposibilitatea realizării
măsurilor solicitate prin acea semnalare.
SECȚIUNEA a 4-a
Accesul EUROPOL și EUROJUST și cooperarea cu INTERPOL

Art. 45. — Autoritățile naționale competente transmit acordul
cu privire la utilizarea de către EUROPOL sau EUROJUST a
informațiilor cuprinse în semnalările transmise în SIS, în termen
de 10 zile de la primirea solicitării.
Art. 46. — (1) Prin excepție de la prevederile art. 56,
autoritățile române pot face schimb de informații cuprinse în
semnalările din SIS cu autoritățile statelor membre INTERPOL,
în condițiile stabilite prin acordul încheiat potrivit art. 55 din
Decizia 2007/533/JAI a Consiliului.

9

(2) Informațiile ce pot fi schimbate sunt numărul, țara
emitentă și tipul de document al pașapoartelor furate, însușite
ilegal, pierdute sau anulate.
CAPITOLUL IV
Dispoziții comune pentru semnalările conținute în SINS
și pentru cele transmise în SIS
SECȚIUNEA 1
Perioada de păstrare a semnalărilor

Art. 47. — (1) Semnalările cu privire la persoane, introduse
în SINS sau transmise în SIS, sunt păstrate în sistemul respectiv
numai pentru perioada necesară atingerii scopului pentru care
au fost introduse.
(2) În termen de 3 ani de la introducerea unei semnalări cu
privire la persoane, autoritatea națională competentă care a
introdus-o analizează, împreună cu autoritățile române care au
solicitat introducerea, atunci când este cazul, necesitatea
menținerii acesteia pentru scopul în care a fost introdusă în
SINS sau transmisă în SIS. În cazul semnalărilor de interes
național sau de interes Schengen în scopul efectuării de
controale discrete, care privesc persoanele, termenul în care se
face analiza este de un an de la introducerea semnalării.
(3) Dacă în urma analizei se decide că este necesară
menținerea semnalării, autoritatea națională competentă
introduce în SINS sau în SIS o solicitare privind prelungirea
perioadei de valabilitate a semnalării. Prevederile alin. (2) se
aplică în mod corespunzător de la prelungirea valabilității.
(4) Semnalările pentru care nu a fost introdusă o solicitare
privind prelungirea perioadei de valabilitate în termenele
prevăzute la alin. (2) sunt șterse automat.
(5) SINS și SIS generează automat notificări cu privire la
ștergerea programată a semnalărilor ce privesc persoanele
înainte de împlinirea termenelor prevăzute la alin. (2).
(6) Centrul Național SIS, în colaborare cu autoritățile
naționale competente, realizează statistici separate pentru
semnalările conținute în SINS și pentru cele transmise în SIS
privind numărul de semnalări cu privire la persoane pentru care
s-a solicitat prelungirea perioadei de valabilitate.
Art. 48. — (1) Semnalările cu privire la bunuri, introduse în
SINS sau transmise în SIS, sunt păstrate în sistemul respectiv
numai pentru perioada necesară atingerii scopului pentru care
au fost introduse.
(2) Perioada de păstrare în SINS sau în SIS a semnalărilor
cu privire la bunuri este de:
a) 5 ani pentru semnalările de interes național sau de interes
Schengen din categoria celor prevăzute la art. 15 alin. (1) și la
art. 16 alin. (1);
b) 10 ani pentru semnalările de interes național sau de
interes Schengen din categoria celor prevăzute la art. 18
alin. (1).
(3) Autoritatea națională competentă analizează, împreună
cu autoritatea română care a solicitat introducerea, dacă
menținerea unei semnalări peste termenele prevăzute la alin. (2)
este necesară pentru scopul în care a fost introdusă în SINS
sau transmisă în SIS. Prevederile alin. (2) se aplică în mod
corespunzător de la prelungirea valabilității.
SECȚIUNEA a 2-a
Reguli privind efectuarea de tranzacții asupra semnalărilor
din SINS și din SIS
§ 1. Efectuarea de tranzacții asupra semnalărilor de interes național sau de
interes Schengen care fac parte din categoriile prevăzute la art. 6 lit. a)—e)

Art. 49. — (1) Autoritățile naționale competente efectuează
tranzacții asupra semnalărilor existente în N.SIS numai în
scopurile pentru care au fost introduse, în limita competențelor

10

MONITORUL OFICIAL AL ROMÂNIEI, PARTEA I, Nr. 498/19.VII.2010

legale, și asigură accesul la acestea numai personalului
autorizat în acest sens, potrivit atribuțiilor de serviciu. Datele
cuprinse în semnalările existente în N.SIS nu pot fi utilizate în
scopuri administrative.
(2) Datele cuprinse în semnalările existente în N.SIS pot fi
copiate în scopuri tehnice pentru asigurarea posibilității de
consultare directă de către autoritățile naționale competente.
(3) Dispozițiile prezentei legi se aplică și pentru copiile
realizate potrivit alin. (2).
(4) Este interzisă copierea în alte baze de date naționale a
datelor cuprinse în semnalările introduse de autoritățile
naționale competente în SINS sau transmise în SIS.
(5) Copiile realizate potrivit alin. (2) pot fi păstrate pentru o
perioadă de 48 de ore. Perioada poate fi prelungită, în caz de
urgență, până la încetarea urgenței.
(6) Centrul Național SIS ține evidența la zi a copiilor realizate
potrivit alin. (2). Autoritatea Națională de Supraveghere a
Prelucrării Datelor cu Caracter Personal, denumită în continuare
A.N.S.P.D.C.P., are acces la aceste copii, în exercitarea
atribuțiilor legale.
(7) Datele cuprinse în semnalările existente în N.SIS pot fi
utilizate în alte scopuri decât cele pentru care au fost introduse
respectivele semnalări, atunci când acest lucru este necesar
pentru a preveni o amenințare gravă și iminentă la adresa ordinii
și siguranței publice, pentru motive întemeiate legate de
securitatea națională sau pentru a preveni comiterea unei
infracțiuni pentru care se poate emite mandat european de
arestare potrivit Legii nr. 302/2004, cu modificările și
completările ulterioare.
(8) Datele cuprinse în semnalările introduse în SIS de
celelalte state membre pot fi utilizate potrivit alin. (7) numai după
obținerea acordului din partea autorității care a introdus
semnalarea în cauză. Solicitarea se transmite prin intermediul
schimbului de informații suplimentare.
(9) Autoritățile naționale competente care primesc o cerere
din partea autorităților altui stat membru pentru utilizarea datelor
în alte scopuri decât cele pentru care au fost introduse în SIS
analizează cererea, împreună cu autoritățile române care au
solicitat introducerea semnalării, atunci când este cazul, și
comunică, prin intermediul schimbului de informații
suplimentare, răspunsul cu privire la utilizarea datelor
respective.
Art. 50. — (1) Prin excepție de la prevederile art. 49 alin. (4),
pot fi stocate în bazele de date naționale datele cuprinse în
semnalările existente în N.SIS în legătură cu care s-au luat
măsuri de către autoritățile române. Aceste date sunt stocate
pentru o perioadă de cel mult 3 ani sau pentru perioada
prevăzută în dispozițiile legale ce stabilesc o perioadă mai mare
de stocare a respectivelor categorii de date.
(2) Prin excepție de la prevederile art. 49 alin. (4), datele
cuprinse în semnalările de interes național ori de interes
Schengen pot fi păstrate în bazele de date ale autorității
naționale competente care a introdus respectiva semnalare în
SINS sau a transmis-o în SIS.
Art. 51. — (1) Autoritatea națională competentă care
introduce o semnalare în SINS sau transmite o semnalare în
SIS se asigură că datele din cuprinsul acesteia sunt exacte și
actuale, precum și că introducerea sau transmiterea respectivei
semnalări se face în baza dispozițiilor legale în vigoare.
(2) Numai autoritatea națională competentă care a introdus
o semnalare în SINS sau a transmis o semnalare în SIS are
dreptul să modifice, să suplimenteze, să corecteze ori să
șteargă datele pe care le-a introdus până la expirarea duratei
de valabilitate a semnalării.
(3) Autoritățile române care au drept de acces comunică
autorității naționale competente sau autorității dintr-un alt stat
membru care a introdus o semnalare, de îndată, dar nu mai

târziu de 10 zile de la data la care a luat cunoștință de acestea,
dovezile din care rezultă faptul că cel puțin una dintre datele
cuprinse în semnalarea în cauză este incorectă sau a fost
introdusă ilegal.
(4) Comunicarea dovezilor prevăzute la alin. (3) către
autoritățile altor state membre se face prin intermediul
schimbului de informații suplimentare. În cazul comunicărilor
adresate autorităților naționale competente se informează și
Biroul SIRENE național.
(5) Autoritățile naționale competente informate cu privire la
faptul că cel puțin una dintre datele cuprinse într-o semnalare
introdusă de aceasta în SINS sau transmisă în SIS este
incorectă ori a fost introdusă ilegal cercetează dovezile
prezentate în acest sens în termen de 5 zile lucrătoare și, în
cazul în care constată că informarea este corectă, modifică sau
șterge de îndată datele respective ori, în situația constatării că
aceasta nu este corectă, comunică acest lucru autorității care a
transmis informarea.
(6) În cazul în care autoritățile române care au efectuat o
comunicare potrivit alin. (3) și autoritățile din celelalte state
membre informate în acest fel nu ajung la un acord cu privire la
situația datelor în cauză în termen de două luni de la
transmiterea informării, Biroul SIRENE național informează
despre acest fapt Autoritatea Europeană pentru Protecția
Datelor.
(7) În cazul în care o autoritate națională competentă
primește o solicitare din partea unei persoane care susține că
poate fi confundată cu persoana care face în realitate obiectul
unei semnalări existente în N.SIS, aceasta informează persoana
respectivă cu privire la procedura prevăzută la art. 53.
(8) În cazul în care o autoritate națională competentă
intenționează să introducă o semnalare cu privire la o persoană
care face deja obiectul unei semnalări existente în N.SIS,
aceasta se pune de acord cu autoritatea care a introdus
semnalarea anterioară în baza regulilor privind compatibilitatea
semnalărilor și ordinea de prioritate stabilite în cuprinsul
Manualului SIRENE.
(9) În cazul în care autoritatea care a introdus semnalarea
anterioară este dintr-un alt stat membru, se utilizează schimbul
de informații suplimentare pentru a se ajunge la un acord.
Art. 52. — (1) În cazul în care se constată, în momentul
introducerii unei noi semnalări în SINS sau transmiterii unei
semnalări în SIS, că în sistemul respectiv există o semnalare cu
privire la o persoană ale cărei date de identificare sunt similare,
Biroul SIRENE național întreprinde măsurile specifice pentru a
clarifica dacă aceasta se referă sau nu la aceeași persoană.
(2) În cazul în care verificarea coroborată arată că persoana
care face obiectul noii semnalări și persoana cu privire la care
există deja o semnalare în sistemul respectiv sunt identice, se
aplică procedura prevăzută la art. 51 alin. (8).
(3) În cazul în care rezultatul verificării arată că în cauză sunt
două persoane diferite, Biroul SIRENE național aprobă cererea
de introducere a semnalării, adăugând elementele necesare
pentru a evita orice identificare eronată.
Art. 53. — (1) În cazul în care se constată că persoana care
face obiectul unei semnalări din SINS sau din SIS nu este
aceeași cu persoana care este localizată în urma realizării unui
rezultat pozitiv, autoritatea națională competentă care a introdus
semnalarea adaugă în sistemul respectiv date privitoare la cea
de a doua persoană, pentru a evita consecințele negative ale
identificării eronate.
(2) Datele introduse potrivit alin. (1) sunt folosite doar în
următoarele scopuri:
a) pentru a permite autorităților române sau autorităților altui
stat membru, după caz, să facă distincție între persoana care
face obiectul semnalării și persoana care este localizată în urma
realizării unui rezultat pozitiv;

MONITORUL OFICIAL AL ROMÂNIEI, PARTEA I, Nr. 498/19.VII.2010
b) pentru a permite persoanei localizate în urma realizării
unui rezultat pozitiv să dovedească faptul că nu este una și
aceeași cu persoana care face obiectul semnalării.
(3) Pot fi adăugate și prelucrate, în temeiul alin. (1), numai cu
acordul persoanei în cauză, următoarele date cu caracter
personal:
a) numele și prenumele, numele dat la naștere și numele
folosit anterior și orice alte pseudonime care pot fi introduse
separat;
b) semnele fizice particulare, obiective și inalterabile;
c) data și locul nașterii;
d) sexul;
e) fotografiile;
f) amprentele digitale;
g) cetățenia;
h) numărul documentelor de identitate și data emiterii
acestora.
(4) Adăugarea și prelucrarea datelor prevăzute la alin. (3) se
fac potrivit normelor tehnice stabilite în baza prevederilor
Deciziei 2007/533/JAI a Consiliului.
(5) Datele prevăzute la alin. (3) se șterg odată cu semnalarea
la care au fost atașate sau, anterior ștergerii semnalării, dacă
persoana în cauză solicită acest lucru.
(6) Datele prevăzute la alin. (3) sunt consultate numai de
autoritățile care au drept de acces la semnalarea la care au fost
adăugate.
Art. 54. — (1) Autoritățile naționale competente, atunci când
este necesar, din motive operative, creează conexiuni între
semnalările proprii ori între semnalările proprii și semnalările altor
autorități naționale competente, în scopul evidențierii legăturii
dintre două sau mai multe semnalări de interes național ori dintre
două sau mai multe semnalări de interes Schengen. Conexiunea
se introduce în SINS sau se transmite în SIS, după caz.
(2) Crearea unei conexiuni între semnalări nu afectează
măsurile necesare a fi întreprinse în baza semnalărilor
respective, nici perioada de valabilitate a acestora.
(3) Crearea unei conexiuni între semnalări nu afectează
dreptul de acces al autorităților naționale competente. Acestea
nu au acces la conexiunile create cu o semnalare la care nu au
drept de acces.
(4) Autoritățile naționale competente care au drept de acces
la conexiunile create în SIS, atunci când consideră că una dintre
acestea nu este compatibilă cu legislația națională sau cu
obligațiile asumate de România prin documente juridice de
cooperare internațională, solicită Biroului SIRENE național
întreprinderea demersurilor necesare pentru ca respectiva
conexiune să nu fie accesibilă pentru autoritățile române.
(5) Biroul SIRENE național solicită Centrului Național SIS
luarea măsurilor tehnice pentru limitarea accesului autorităților
române la conexiunea în cauză.
(6) Conexiunile între semnalările din SINS sau între
semnalările transmise la SIS se realizează potrivit procedurilor
tehnice stabilite în baza prevederilor Deciziei 2007/533/JAI a
Consiliului.
Art. 55. — (1) Biroul SIRENE național, în cooperare cu
autoritățile naționale competente, constituie o evidență ce
cuprinde mențiuni referitoare la deciziile de transmitere a
semnalărilor în SIS pentru sprijinirea schimbului de informații
suplimentare.
(2) Datele cu caracter personal comunicate prin intermediul
Biroului SIRENE național în urma unui schimb de informații
suplimentare se șterg imediat ce nu mai sunt necesare pentru
realizarea scopului în care au fost furnizate, dar nu mai târziu de
un an de la data ștergerii din SIS a semnalării în legătură cu
care au fost furnizate.
(3) Prin excepție de la prevederile alin. (2), pot fi păstrate la
nivel național datele cu caracter personal furnizate în cadrul

11

schimbului de informații suplimentare în legătură cu semnalările
transmise în SIS de autoritățile naționale competente sau cu
semnalările din SIS în baza cărora au fost luate măsuri de către
autoritățile române. Aceste date sunt păstrate pentru o perioadă
de cel mult 3 ani de la data ștergerii din SIS a semnalării în
legătură cu care au fost furnizate sau pentru perioada prevăzută
în dispozițiile legale ce stabilesc o perioadă mai mare de stocare
a respectivelor categorii de date.
Art. 56. — Este interzisă transmiterea de către autoritățile
naționale competente a datelor cu caracter personal utilizate în
legătură cu semnalările din N.SIS către autoritățile statelor care
nu participă la SIS sau către organizațiile internaționale.
§ 2. Efectuarea de tranzacții asupra semnalărilor de interes național sau de
interes Schengen care fac parte din categoria prevăzută la art. 6 lit. f)

Art. 57. — Efectuarea de tranzacții asupra semnalărilor de
interes național sau de interes Schengen care fac parte din
categoria prevăzută la art. 6 lit. f) se face potrivit prevederilor
cuprinse în Regulamentul (CE) nr. 1.987/2006 al Parlamentului
European și al Consiliului și în Manualul SIRENE.
SECȚIUNEA a 3-a
Securitatea datelor

Art. 58. — (1) Ministerul Administrației și Internelor, prin
Centrul Național SIS, împreună cu autoritățile naționale
competente sunt obligate să elaboreze un plan de securitate și
să adopte măsurile de securitate necesare în legătură cu
gestionarea și utilizarea N.SIS în ceea ce privește:
a) protecția fizică a datelor, inclusiv prin întocmirea unui plan
de rezervă pentru protecția infrastructurii critice;
b) controlul accesului la echipamente, pentru a împiedica
accesul persoanelor neautorizate la echipamentele de
prelucrare a datelor cu caracter personal;
c) controlul suportului de date, pentru a împiedica citirea,
copierea, modificarea sau ștergerea suportului de date în mod
neautorizat;
d) controlul stocării, pentru a împiedica introducerea
neautorizată de date și inspectarea, modificarea sau ștergerea
neautorizată a datelor cu caracter personal;
e) controlul utilizării, pentru a împiedica utilizarea sistemelor
de prelucrare automată a datelor de către persoane
neautorizate cu ajutorul echipamentelor de transmitere a
datelor;
f) controlul accesului la date, pentru a limita accesul
persoanelor autorizate să utilizeze un sistem de prelucrare
automată a datelor, în baza unei identități unice și individuale
de utilizator și a unui mod de acces confidențial, numai la datele
pentru care au fost autorizate;
g) asigurarea faptului că toate autoritățile care au acces la
N.SIS sau la echipamentele de prelucrare a datelor din acest
sistem își creează profiluri care descriu competențele și
responsabilitățile specifice ale persoanelor cu autorizație de
acces, introducere, actualizare, ștergere și căutare a datelor și
pun fără întârziere aceste profiluri la dispoziția A.N.S.P.D.C.P.;
h) controlul comunicațiilor aferente N.SIS, astfel încât să se
poată asigura verificarea și stabilirea organismelor cărora le pot
fi transmise datele cu caracter personal, folosind echipamentele
de comunicații;
i) controlul introducerii de date pentru a se asigura că este
posibil ulterior să se verifice și să se stabilească ce date cu
caracter personal au fost introduse în sistemele de prelucrare
automată a datelor, când și în ce scop au fost introduse datele;
j) controlul transportului de date pentru a împiedica citirea,
copierea, modificarea ori ștergerea neautorizată a datelor cu
caracter personal în timpul transmiterii acestora ori în timpul
transportului de suporturi de date prin intermediul măsurilor
tehnice de securizare.

12

MONITORUL OFICIAL AL ROMÂNIEI, PARTEA I, Nr. 498/19.VII.2010

(2) Măsurile de securitate prevăzute la alin. (1) se aplică în
mod corespunzător și schimbului de informații suplimentare.
(3) Fiecare autoritate română care are drept de acces la
datele din N.SIS asigură aplicarea măsurilor de securitate
prevăzute la alin. (1) și cooperează cu A.N.S.P.D.C.P.
(4) Ministerul Administrației și Internelor, prin Centrul Național
SIS, monitorizează aplicarea măsurilor de securitate prevăzute
la alin. (1).
Art. 59. — (1) Măsurile de securitate prevăzute la art. 58
alin. (1) se stabilesc și se aplică potrivit următoarelor principii:
a) confidențialității — asigurarea accesului la date numai
pentru persoanele autorizate potrivit atribuțiilor de serviciu;
b) integrității — asigurarea exactității și caracterului complet
al informațiilor, precum și a metodelor de prelucrare;
c) disponibilității — asigurarea accesului la informații în
termenul solicitat;
d) identificării și autentificării — asigurarea identificării și
autentificării tuturor utilizatorilor în mod corespunzător, în funcție
de competențe, înainte de efectuarea oricărei tranzacții;
e) autorizării — autorizarea participanților la efectuarea unei
tranzacții, în vederea accesării datelor din N.SIS, în funcție de
competențe;
f) nonrepudierii — asigurarea înregistrării în sistem a
tranzacțiilor efectuate asupra datelor din N.SIS și atribuirea
acestora utilizatorilor participanți la efectuarea lor.
(2) Ministerul Administrației și Internelor, prin Centrul Național
SIS, și autoritățile române care au drept de acces la N.SIS iau
măsuri pentru prevenirea pierderii informațiilor existente în
sistem în cazul producerii unor dezastre naturale, precum și
pentru asigurarea recuperării acestora.
Art. 60. — (1) Toate tranzacțiile efectuate asupra datelor din
N.SIS de către autoritățile naționale competente sunt
înregistrate în sistem în scopul monitorizării legalității efectuării
tranzacțiilor asupra acestor date, asigurării funcționării tehnice
corespunzătoare a N.SIS, precum și a integrității și securității
datelor. Utilizarea înregistrărilor în alte scopuri este interzisă.
(2) Înregistrările prevăzute la alin. (1) conțin datele din
cuprinsul semnalării, istoricul semnalării, data și ora transmiterii
de date în legătură cu semnalarea respectivă, datele folosite
pentru efectuarea unei căutări, mențiuni cu privire la datele
transmise, denumirea autorității și numele persoanei care a
efectuat tranzacții asupra datelor.
(3) Istoricul semnalărilor cuprinde toate acțiunile realizate
asupra semnalărilor din N.SIS de la momentul introducerii până
la ștergerea lor.
(4) Înregistrările prevăzute la alin. (1) se păstrează pentru o
perioadă de cel puțin un an, dar nu mai mult de 3 ani de la
creare. Pentru înregistrările care cuprind istoricul semnalărilor,
perioada de păstrare se calculează de la data ștergerii
semnalărilor.
(5) Prin excepție de la prevederile alin. (4), înregistrările pot
fi păstrate pentru o perioadă mai mare, dacă sunt necesare
pentru procedurile de monitorizare aflate în curs de desfășurare.
(6) Ministerul Administrației și Internelor, prin Centrul Național
SIS, pune la dispoziția A.N.S.P.D.C.P., la solicitarea acestei
instituții, înregistrările prevăzute la alin. (1).
SECȚIUNEA a 4-a
Protecția persoanelor cu privire la prelucrarea datelor
cu caracter personal

Art. 61. — (1) Accesarea și exploatarea datelor cu caracter
personal conținute în N.SIS se fac potrivit dispozițiilor legale în
materia protecției persoanelor cu privire la prelucrarea datelor cu
caracter personal și cu respectarea Convenției pentru protejarea
persoanelor față de prelucrarea automatizată a datelor cu
caracter personal, adoptată la Strasbourg la 28 ianuarie 1981,
ratificată prin Legea nr. 682/2001, cu modificările ulterioare,

exclusiv de către autoritățile naționale competente și numai în
scopul îndeplinirii atribuțiilor stabilite prin lege și în condițiile
prevăzute de aceasta.
(2) Efectuarea de tranzacții în SIS cu datele prevăzute în
prima teză a art. 6 din Convenția pentru protejarea persoanelor
față de prelucrarea automatizată a datelor cu caracter personal,
adoptată la Strasbourg la 28 ianuarie 1981, ratificată de
România prin Legea nr. 682/2001, cu modificările ulterioare,
este interzisă.
Art. 62. — (1) Drepturile persoanei vizate în contextul
prelucrării datelor cu caracter personal în SINS sau în SIS se
exercită potrivit prevederilor Legii nr. 677/2001 pentru protecția
persoanelor cu privire la prelucrarea datelor cu caracter
personal și libera circulație a acestor date, cu modificările și
completările ulterioare, cu derogările prevăzute de prezenta
lege.
(2) Cererile persoanelor vizate în contextul prelucrării datelor
cu caracter personal în SINS sau în SIS se adresează numai
Biroului SIRENE național, care răspunde solicitantului cât mai
curând posibil, dar nu mai târziu de 60 de zile de la data primirii
cererii, în cazul exercitării dreptului de acces la datele personale,
și cât mai curând posibil, dar nu mai târziu de 90 de zile de la
data primirii cererii, în cazul exercitării dreptului de rectificare și
ștergere a datelor personale, prin derogare de la prevederile
Legii nr. 677/2001, cu modificările și completările ulterioare.
(3) Cererile se pot depune la Biroul SIRENE național sau la
orice operator din cadrul Ministerului Administrației și Internelor
ori al unei structuri teritoriale a acestuia, care transmite cererea
Biroului SIRENE național, în termen de 5 zile de la data primirii
acesteia.
(4) Pentru a comunica solicitantului informații cu privire la
datele cu caracter personal prelucrate în SINS sau în SIS, Biroul
SIRENE național solicită acordul autorităților naționale
competente care au introdus semnalările în cauză. Acordul se
comunică în termen de 20 de zile de la data primirii solicitării din
partea Biroului SIRENE național.
(5) În cazul semnalărilor introduse în SIS de alt stat membru,
cererile persoanelor vizate se soluționează de către Biroul
SIRENE național numai după solicitarea poziției statului membru
care a introdus semnalarea. Biroul SIRENE național solicită
poziția prin schimbul de informații suplimentare.
(6) Biroul SIRENE național comunică, în termen de 40 de zile
de la primirea solicitării, acordul cu privire la transmiterea de
către un alt stat membru a datelor cu caracter personal cuprinse
sau în legătură cu semnalările transmise de autoritățile naționale
competente în SIS, numai cu acordul acestora. Acordul se
comunică în termen de 20 de zile de la data primirii solicitării din
partea Biroului SIRENE național.
(7) Persoanei vizate nu îi sunt comunicate informațiile privind
prelucrarea datelor cu caracter personal în SINS sau în SIS atât
timp cât acest lucru este indispensabil pentru realizarea
acțiunilor în baza semnalării ori a obiectivului semnalării sau
pentru apărarea drepturilor și libertăților altor persoane.
Art. 63. — Atunci când instanța de judecată examinează
corecta aplicare a prevederilor art. 16 din Legea nr. 677/2001, cu
modificările și completările ulterioare, administrarea probelor se
face în camera de consiliu.
Art. 64. — (1) Legalitatea prelucrării datelor cu caracter
personal în N.SIS pe teritoriul României și transmiterea acestor
date în străinătate, precum și schimbul și procesarea ulterioară
a informațiilor suplimentare sunt monitorizate și se supun
controlului A.N.S.P.D.C.P.

MONITORUL OFICIAL AL ROMÂNIEI, PARTEA I, Nr. 498/19.VII.2010
(2) Auditarea operațiunilor de prelucrare a datelor cu caracter
personal în N.SIS se efectuează de către A.N.S.P.D.C.P., în
conformitate cu standardele internaționale de audit, cel puțin o
dată la 4 ani.
(3) Sumele necesare pentru realizarea atribuțiilor prevăzute
la alin. (1) se suportă de la bugetul de stat și sunt prevăzute
anual în bugetul A.N.S.P.D.C.P.
CAPITOLUL V
Dispoziții tranzitorii și finale
Art. 65. — (1) Sursele de finanțare pentru înființarea și
operaționalizarea componentelor N.SIS sunt asigurate din
fonduri de la bugetul de stat, din fonduri PHARE și din fonduri
alocate prin Facilitatea Schengen.
(2) Finanțarea cheltuielilor curente și de capital aferente
întreținerii și desfășurării activității N.SIS se asigură de la
bugetul de stat, prin bugetul aprobat Ministerului Administrației
și Internelor, în condițiile legii.
Art. 66. — (1) În termen de 30 de zile de la data intrării în
vigoare a hotărârii Guvernului prevăzute la art. 5 alin. (1),
autoritățile naționale competente adoptă reglementări interne
prin care stabilesc procedurile de lucru pentru activitățile proprii
aferente semnalărilor din SINS sau SIS.
(2) Procedurile de lucru pentru activitățile autorităților
naționale competente din cadrul Ministerului Administrației și
Internelor se aprobă prin ordin al ministrului.

13

Art. 67. — (1) Prevederile prezentei legi referitoare la
participarea României la SIS întră în vigoare la data aplicării în
totalitate de către România a dispozițiilor acquis-ului Schengen
în temeiul deciziei Consiliului emise în acest sens,
corespunzător reglementărilor aplicabile la nivelul SIS central.
(2) Până la data operaționalizării SIS de generația a doua la
nivel central, Ministerul Administrației și Internelor, prin Centrul
Național SIS, asigură tranzacționarea datelor dintre N.SIS și SIS
central conform reglementărilor aplicabile la nivelul SIS central,
în funcție de etapele de dezvoltare ale SIS.
(3) La data intrării în vigoare a prezentei legi se abrogă
Ordonanța de urgență a Guvernului nr. 128/2005 privind
înființarea, organizarea și funcționarea Sistemului Informatic
Național de Semnalări, publicată în Monitorul Oficial al
României, Partea I, nr. 866 din 26 septembrie 2005, aprobată cu
modificări și completări prin Legea nr. 345/2005, Hotărârea
Guvernului nr. 1.411/2006 pentru aprobarea Normelor de
aplicare a Ordonanței de urgență a Guvernului nr. 128/2005
privind înființarea, organizarea și funcționarea Sistemului
Informatic Național de Semnalări, publicată în Monitorul Oficial
al României, Partea I, nr. 856 din 19 octombrie 2006, precum și
Hotărârea Guvernului nr. 769/2006 privind aprobarea Planului
de implementare a Sistemului Informatic Național de Semnalări,
publicată în Monitorul Oficial al României, Partea I, nr. 536 din
21 iunie 2006.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 12 iulie 2010.
Nr. 141.

PREȘEDINTELE ROMÂNIEI

DECRET
pentru promulgarea Legii privind înființarea, organizarea
și funcționarea Sistemului Informatic Național de Semnalări
și participarea României la Sistemul de Informații Schengen
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea privind înființarea, organizarea și
funcționarea Sistemului Informatic Național de Semnalări și participarea României
la Sistemul de Informații Schengen și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 9 iulie 2010.
Nr. 781.

14

MONITORUL OFICIAL AL ROMÂNIEI, PARTEA I, Nr. 498/19.VII.2010
PARLAMENTUL ROMÂNIEI
C A M E R A D E P U TA Ț I L O R

S E N AT U L

LEGE
pentru acceptarea de către Guvernul României
a amendamentelor, adoptate la 30 iunie 2007 la Bruxelles,
la Convenția pentru înființarea unui consiliu de cooperare
vamală, încheiată la 15 decembrie 1950 la Bruxelles
Parlamentul României adoptă prezenta lege.
Articol unic. — Guvernul României acceptă amendamentele, adoptate la
30 iunie 2007 de Consiliul de cooperare vamală, la art. VIII și XVIII din Convenția
pentru înființarea unui consiliu de cooperare vamală, încheiată la 15 decembrie
1950 la Bruxelles, la care România a aderat prin Decretul nr. 980/1968, publicat
în Buletinul Oficial nr. 138 din 31 octombrie 1968.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ROBERTA ALMA ANASTASE

MIRCEA-DAN GEOANĂ

București, 12 iulie 2010.
Nr. 163.

Amendarea*) Convenției pentru înființarea
unui consiliu de cooperare vamală
1. Articolul VIII litera a) se amendează după cum urmează:
ăa) cu excepția uniunilor vamale sau economice membre pentru care
consiliul a adoptat dispoziții specifice, fiecare membru al consiliului dispune de un
vot; totuși, niciun membru nu poate participa la vot în ceea ce privește problemele
relative la interpretarea sau aplicarea convențiilor în vigoare menționate la art. III
lit. d) care nu îi sunt aplicabile și nici în ceea ce privește amendamentele relative
la aceste convenții.”
2. După articolul XVIII litera c) se introduce o nouă literă, litera d), după
cum urmează:
ăd) orice uniune vamală sau economică poate, în conformitate cu dispozițiile
lit. a), b) și c), să devină parte contractantă la prezenta convenție. Orice cerere
formulată de o uniune vamală sau economică pentru a deveni parte contractantă
trebuie mai întâi supusă consiliului pentru aprobare. În sensul prezentei convenții,
prin uniune vamală sau economică se înțelege o uniune formată și compusă din
state, care are competență pentru adoptarea propriilor reglementări, care au
caracter obligatoriu pentru aceste state în domeniile acoperite de prezenta
convenție, și pentru a decide, în conformitate cu procedurile interne, să adere la
prezenta convenție.”
*) Traducere.

MONITORUL OFICIAL AL ROMÂNIEI, PARTEA I, Nr. 498/19.VII.2010
PREȘEDINTELE ROMÂNIEI

DECRET
privind promulgarea Legii pentru acceptarea
de către Guvernul României a amendamentelor,
adoptate la 30 iunie 2007 la Bruxelles, la Convenția
pentru înființarea unui consiliu de cooperare vamală,
încheiată la 15 decembrie 1950 la Bruxelles
În temeiul prevederilor art. 77 alin. (1) și ale art. 100 alin. (1) din Constituția
României, republicată,
Președintele României d e c r e t e a z ă:
Articol unic. — Se promulgă Legea pentru acceptarea de către Guvernul
României a amendamentelor, adoptate la 30 iunie 2007 la Bruxelles, la Convenția
pentru înființarea unui consiliu de cooperare vamală, încheiată la 15 decembrie
1950 la Bruxelles, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 9 iulie 2010.
Nr. 803.

DECIZII
PARLAMENTUL ROMÂNIEI
S E N AT U L

DECIZIE
privind asigurarea conducerii Senatului
în perioada 19 iulie—7 august 2010
În conformitate cu art. 40 alin. (2) din Regulamentul Senatului, aprobat prin
Hotărârea Senatului nr. 28/2005, cu modificările ulterioare,
Președintele Senatului d e c i d e:
Articol unic. — În perioada 19 iulie—7 august 2010, conducerea Senatului va
fi asigurată de domnul senator Dan Voiculescu, vicepreședinte al Senatului.
PREȘEDINTELE SENATULUI

MIRCEA-DAN GEOANĂ
București, 19 iulie 2010.
Nr. 13.

ACTE ALE CONSI LI ULUI SUPERI O R
AL MAG I STRATURI I
CONSILIUL SUPERIOR AL MAGISTRATURII
PLENUL

HOTĂRÂRE
pentru completarea Regulamentului privind concediile
judecătorilor și procurorilor, aprobat prin Hotărârea Plenului
Consiliului Superior al Magistraturii nr. 325/2005
Având în vedere dispozițiile art. 106 lit. i) din Legea nr. 303/2004 privind
statutul judecătorilor și procurorilor, republicată, cu modificările și completările
ulterioare,
în temeiul prevederilor art. 133 alin. (5) și (7) din Constituția României,
republicată, și ale art. 38 alin. (1) din Legea nr. 317/2004 privind Consiliul Superior
al Magistraturii, republicată, cu modificările și completările ulterioare,

15

16

MONITORUL OFICIAL AL ROMÂNIEI, PARTEA I, Nr. 498/19.VII.2010
Plenul Consiliului Superior al Magistraturii h o t ă r ă ș t e:
Art. I. — Regulamentul privind concediile judecătorilor și procurorilor, aprobat
prin Hotărârea Plenului Consiliului Superior al Magistraturii nr. 325/2005, publicată
în Monitorul Oficial al României, Partea I, nr. 815 din 8 septembrie 2005, cu
modificările și completările ulterioare, se completează după cum urmează:
— La articolul 13, după litera g) se introduce o nouă literă, litera h), cu
următorul cuprins:
ăh) pensionare.”
Art. II. — Prezenta hotărâre se publică în Monitorul Oficial al României,
Partea I.
Președintele Consiliului Superior al Magistraturii,
judecător Florica Bejinaru
București, 1 iulie 2010.
Nr. 596.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind ratele dobânzilor plătite la rezervele minime obligatorii
începând cu perioada de aplicare 24 iunie—23 iulie 2010
În baza dispozițiilor art. 5 și art. 8 alin. (3) din Legea nr. 312/2004 privind
Statutul Băncii Naționale a României,
în aplicarea prevederilor art. 15, 16 și 17 din Regulamentul Băncii Naționale
a României nr. 6/2002 privind regimul rezervelor minime obligatorii, cu modificările
și completările ulterioare,
în temeiul art. 48 din Legea nr. 312/2004,
Consiliul de administrație al Băncii Naționale a României h o t ă r ă ș t e:
Începând cu perioada de aplicare 24 iunie—23 iulie 2010, ratele dobânzilor
plătite la rezervele minime obligatorii sunt următoarele:
— 1,84% pe an pentru rezervele minime obligatorii constituite în lei;
— 1,08% pe an pentru rezervele minime obligatorii constituite în euro;
— 1,06% pe an pentru rezervele minime obligatorii constituite în dolari SUA.
Președintele Consiliului de administrație
al Băncii Naționale a României,
Mugur Constantin Isărescu
București, 8 iulie 2010.
Nr. 23.

Georgeta N. Stoica

Motivul: Format electronic AUTENTIC, conform Legii nr. 202/1998, republicata.
Locatia:Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 498/19.VII.2010 conține 16 pagini.

Prețul: 3,20 lei

&JUYDGY|444843]
ISSN 1453—4495

