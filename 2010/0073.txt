PARTEA I

Anul 178 (XXII) — Nr. 73

Luni, 1 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

15.

44.

— Ordin al președintelui Agenției Naționale pentru
Resurse Minerale privind modificarea și completarea
Metodologiei de atestare a competenței tehnice a
persoanelor juridice care întocmesc documentații
și/sau execută lucrări de cercetare geologică, lucrări
de exploatare a petrolului și a resurselor minerale și
de expertizare, precum și a persoanelor fizice care
întocmesc documentații și/sau execută lucrări de
cercetare geologică și de expertizare, aprobată prin
Ordinul președintelui Agenției Naționale pentru
Resurse Minerale nr. 122/2006 ..................................

2–3

— Ordin al ministrului mediului și pădurilor pentru
modificarea și completarea Ghidului de finanțare a
Programului de stimulare a înnoirii Parcului auto
național, aprobat prin Ordinul ministrului mediului,
interimar, nr. 1.683/2009 ............................................

4–6

ACTE ALE BĂNCII NAȚIONALE A ROMÂNIEI
4.

— Circulară privind nivelul ratei dobânzii de referință a
Băncii Naționale a României valabil în luna februarie
2010 ..........................................................................

7

2

MONITORUL OFICIAL AL ROMÂNIEI, PARTEA I, Nr. 73/1.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind modificarea și completarea Metodologiei de atestare a competenței tehnice a persoanelor
juridice care întocmesc documentații și/sau execută lucrări de cercetare geologică, lucrări de
exploatare a petrolului și a resurselor minerale și de expertizare, precum și a persoanelor fizice
care întocmesc documentații și/sau execută lucrări de cercetare geologică și de expertizare,
aprobată prin Ordinul președintelui Agenției Naționale pentru Resurse Minerale nr. 122/2006
În temeiul prevederilor art. 4 alin. (2) din Hotărârea Guvernului nr. 1.419/2009 privind organizarea și funcționarea Agenției
Naționale pentru Resurse Minerale și având în vedere Ordonanța de urgență a Guvernului nr. 49/2009 privind libertatea de stabilire a
prestatorilor de servicii și libertatea de a furniza servicii în România, precum și ale art. 3 lit. d) din Hotărârea Guvernului nr. 1.419/2009,
președintele Agenției Naționale pentru Resurse Minerale emite prezentul ordin.
Art. I. — Metodologia de atestare a competenței tehnice a
persoanelor juridice care întocmesc documentații și/sau execută
lucrări de cercetare geologică, lucrări de exploatare a petrolului și a
resurselor minerale și de expertizare, precum și a persoanelor fizice
care întocmesc documentații și/sau execută lucrări de cercetare
geologică și de expertizare, aprobată prin Ordinul președintelui
Agenției Naționale pentru Resurse Minerale nr. 122/2006, publicat
în Monitorul Oficial al României, Partea I, nr. 551 din 27 iunie 2006,
se modifică și se completează după cum urmează:
1. La articolul 4, după alineatul (1) se introduce un nou
alineat, alineatul (2), cu următorul cuprins:
ă(2) Prevederile alin. (1) nu se aplică persoanelor fizice, cetățeni
ai statelor membre ale Uniunii Europene, și/sau persoanelor
juridice cu sediul într-un stat membru al Uniunii Europene, dacă
acestea nu exercită pe teritoriul statului român activitățile prevăzute
la alin. (1), cu caracter efectiv și independent, pe o perioadă
nedeterminată, având un sediu stabil pe teritoriul statului român,
fără ca acesta să fie în mod necesar un sediu statutar.”
2. La articolul 5, alineatul (2) se modifică și va avea
următorul cuprins:
ă(2) Comisia de atestare este formată din 5 specialiști din
cadrul Agenției Naționale pentru Resurse Minerale. Comisia de
atestare poate fi asistată în cadrul lucrărilor, după caz, de
consultanți tehnici pe probleme specifice, convocați la solicitarea
președintelui Agenției Naționale pentru Resurse Minerale.”
3. La articolul 5, alineatul (3) se abrogă.
4. La articolul 8, alineatul (1) se modifică și va avea
următorul cuprins:
ăArt. 8. — (1) Comisia de atestare funcționează legal în
prezența președintelui sau a vicepreședintelui desemnat și a
tuturor membrilor săi.”
5. La articolul 15, după alineatul (1) se introduc două noi
alineate, alineatele (2) și (3), cu următorul cuprins:
ă(2) Pentru verificarea îndeplinirii de către solicitant,
persoană fizică, cetățean al altui stat membru al Uniunii
Europene, sau persoană juridică stabilită cu sediul principal în
alt stat membru al Uniunii Europene, a condițiilor cerute de
prezentul ordin, Agenția Națională pentru Resurse Minerale
acceptă ca probă documentele eliberate în scop similar de către
autoritățile competente ale statelor membre.
(3) În cazul în care este necesară verificarea legalității
documentelor depuse în vederea atestării, Direcția generală
inspecție și supraveghere teritorială activități miniere și
operațiuni petroliere și Direcția generală gestionare, evaluare și
concesionare resurse/rezerve petrol din cadrul Agenției
Naționale pentru Resurse Minerale contactează autoritățile
competente din statele membre ale Uniunii Europene sau
Spațiul Economic European, prin intermediul SIPI.”
6. La articolul 16, alineatul (2) se modifică și va avea
următorul cuprins:
ă(2) În termen de 15 zile de la depunerea documentelor
prevăzute la art. 30 și 33, Agenția Națională pentru Resurse

Minerale confirmă solicitantului primirea acestora și îl
informează, după caz, cu privire la lipsa oricărui document,
solicitând completarea dosarului.”
7. La articolul 16, după alineatul (2) se introduce un nou
alineat, alineatul (3), cu următorul cuprins:
ă(3) Documentele prevăzute la art. 30 și 33 pot fi transmise
și prin intermediul Punctului de contact unic. Prezentele
prevederi se aplică în termen de 60 de zile de la
operaționalizarea Punctului de contact unic.”
8. Articolul 17 se modifică și va avea următorul cuprins:
ăArt. 17. — (1) Comisia de atestare, ca urmare a verificării
prevăzute la art. 16 alin. (3), decide, în termen de 30 de zile de
la data depunerii dosarului complet, după caz:
a) respingerea dosarului;
b) invitarea solicitantului, pentru interviu, în cadrul unei
ședințe de atestare.
(2) Deciziile comisiei de atestare se consemnează în
procese-verbale, care sunt semnate de membrii acesteia și se
comunică solicitantului în termen de 5 zile de la adoptare.”
9. Articolul 18 se modifică și va avea următorul cuprins:
ăArt. 18. — (1) Deciziile comisiei luate în urma ședinței de
atestare, respectiv acordarea atestatului sau respingerea
solicitantului, se consemnează în procese-verbale, care sunt
semnate de membrii comisiei și de solicitant.
(2) Refuzul semnării de către solicitant se consemnează în
procesul-verbal.
(3) Decizia se comunică solicitantului în cadrul ședinței de
atestare și produce efecte de la data comunicării.
(4) Decizia poate fi atacată în fața instanțelor judecătorești
române.
(5) Sub sancțiunea nulității, decizia trebuie să cuprindă
termenul de atac și instanța judecătorească competentă.”
10. La articolul 21, alineatele (2) și (3) se abrogă.
11. Articolul 22 se modifică și va avea următorul cuprins:
ăArt. 22. — Certificatul de atestare va fi înmânat persoanei
fizice sau conducătorului persoanei juridice spre a-l folosi drept
recunoaștere a capacității tehnice de a executa lucrările
specificate.”
12. La articolul 27 litera b), după liniuța a 6-a se introduce
o nouă liniuță, liniuța a 7-a, cu următorul cuprins:
ă— plan de gestionare a deșeurilor din industria extractivă;”.
13. La articolul 30 se elimină liniuțele a 4-a și a 11-a, iar
la liniuța a 5-a se elimină sintagma ălegalizată”.
14. La articolul 31 litera b), după liniuța a 7-a se introduce
o nouă liniuță, liniuța a 8-a, cu următorul cuprins:
ă— plan de gestionare a deșeurilor din industria extractivă;”.
15. La articolul 33 litera b), sintagma ăstatut” se
înlocuiește cu sintagma ăact juridic de înființare a
societății” și se elimină liniuțele a 2-a, a 3-a, a 5-a și a 7-a.

3

MONITORUL OFICIAL AL ROMÂNIEI, PARTEA I, Nr. 73/1.II.2010
16. Titlul capitolului IV se modifică și va avea următorul
cuprins:
ăDurata certificatelor de atestare”
17. Articolul 34 se modifică și va avea următorul cuprins:
ăArt. 34. — (1) Durata valabilității certificatului de atestare
este nelimitată, cu condiția îndeplinirii continue a cerințelor
impuse pentru emiterea acestuia, cu posibilitatea modificării sau
retragerii în cazul în care persoana fizică ori juridică nu mai
îndeplinește condițiile și criteriile de atestare. Această situație
este sesizată de organele abilitate de lege pentru controlul
tehnic și financiar și de persoanele competente din cadrul
Agenției Naționale pentru Resurse Minerale, aducându-se la

cunoștința comisiei de atestare, care are obligația de a analiza
cazul în mod operativ în ședință extraordinară.
(2) Titularii atestatelor sunt obligați să comunice Agenției
Naționale pentru Resurse Minerale orice modificări intervenite
care conduc la situația de neîndeplinire a condițiilor și criteriilor
de atestare.”
18. Articolul 35 se abrogă.
19. În anexa nr. 2 la metodologie, la litera b), după liniuța
a 7-a se introduce o nouă liniuță, liniuța a 8-a, cu următorul
cuprins:
ă— plan de gestionare a deșeurilor din industria extractivă;”.
20. Anexa nr. 4 la metodologie se modifică și va avea
următorul cuprins:
ăANEXA Nr. 4
la metodologie

Persoană juridică
MEMORIU (SITUAȚIE)

privind activitățile miniere și/sau operațiunile petroliere reprezentative desfășurate în domeniu în ultimii 5 ani
....................................................................................................................................................
Data ...........................................................
(numele, prenumele, semnătura și ștampila)”

21. În anexa nr. 7 la metodologie, la litera B, punctul 2 se modifică și va avea următorul cuprins:
ă2. Vechime — minimum 3 ani de activitate efectivă în domeniul de atestare sau în domenii conexe”.
22. Modelul 1 la metodologie se modifică și va avea următorul cuprins:
ăMODELUL 1

ROMÂNIA
AGENȚIA NAȚIONALĂ PENTRU RESURSE MINERALE

Persoană juridică
C E R T I F I C AT D E AT E S TA R E

Comisia de atestare, constituită în baza Ordinului președintelui Agenției Naționale pentru Resurse Minerale nr. ..... din ............,
a analizat dosarul Cererii de atestare nr. ..... din ................ a Societății .............................., cu sediul în ...............................,
înregistrată cu nr. ....... la ............................., și a hotărât că Societatea ............................................. îndeplinește condițiile și
criteriile prevăzute în metodologia de atestare și are competența tehnică de a executa următoarele lucrări:
— .........................................;
— ........................................ .
Prezentul certificat de atestare poate fi anulat în cazul în care se constată că titularul nu mai îndeplinește condițiile atestării.
Nr. ....../.............
Președinte,
..........................”
23. Modelul 2 la metodologie se modifică și va avea următorul cuprins:
ăMODELUL 2

ROMÂNIA
AGENȚIA NAȚIONALĂ PENTRU RESURSE MINERALE

Persoană fizică
C E R T I F I C AT D E AT E S TA R E

Comisia de atestare, constituită în baza Ordinului președintelui Agenției Naționale pentru Resurse Minerale nr. ..... din ..........,
a analizat dosarul Cererii de atestare nr. ..... din ............... a domnului/doamnei, ............................, născut/născută în anul ........
luna ............ ziua ...., localitatea ................, județul ..........., de profesie .................................., absolvent/absolventă al/a
Universității/Institutului .............................................., facultatea ....................., în anul ......., domiciliat/domiciliată în .....................,
str. ...................... nr. ....., și a hotărât că domnul/doamna ................................... îndeplinește criteriile prevăzute în metodologia de
atestare și are competența tehnică de a executa următoarele lucrări:
1. ........................................;
2. ........................................;
3. ....................................... .
Prezentul certificat de atestare poate fi anulat în cazul în care se constată că titularul nu mai îndeplinește condițiile atestării.
Nr. ....../.............
Președinte,
........................”
Art. II. — Ordinul președintelui Agenției Naționale pentru a persoanelor fizice care întocmesc documentații și/sau
Resurse Minerale nr. 221/2009 privind modificarea și execută lucrări de cercetare geologică și de expertizare,
completarea Metodologiei de atestare a competenței tehnice a aprobată prin Ordinul președintelui Agenției Naționale
persoanelor juridice care întocmesc documentații și/sau pentru Resurse Minerale nr. 122/2006, publicat în Monitorul
execută lucrări de cercetare geologică, lucrări de exploatare a Oficial al României, Partea I, nr. 692 din 14 octombrie 2009, se
petrolului și a resurselor minerale și de expertizare, precum și abrogă.
Președintele Agenției Naționale pentru Resurse Minerale,
Alexandru Pătruți
București, 15 ianuarie 2010.
Nr. 15.

4

MONITORUL OFICIAL AL ROMÂNIEI, PARTEA I, Nr. 73/1.II.2010

MINISTERUL MEDIULUI ȘI PĂDURILOR

ORDIN
pentru modificarea și completarea Ghidului de finanțare a Programului de stimulare a înnoirii
Parcului auto național, aprobat prin Ordinul ministrului mediului, interimar, nr. 1.683/2009
Având în vedere Referatul de aprobare nr. 2.118 din 18 ianuarie 2010 al Serviciului strategii și promovare programe din
cadrul Administrației Fondului pentru Mediu,
în temeiul art. 15 alin. (4) din Hotărârea Guvernului nr. 1.635/2009 privind organizarea și funcționarea Ministerului Mediului
și Pădurilor,
ministrul mediului și pădurilor emite prezentul ordin.
Art. I. — Ghidul de finanțare a Programului de stimulare a
înnoirii Parcului auto național, aprobat prin Ordinul ministrului
mediului, interimar, nr. 1.683/2009, publicat în Monitorul Oficial
al României, Partea I, nr. 921 din 29 decembrie 2009,
se modifică și se completează după cum urmează:
1. La articolul 6, alineatul (2) se modifică și va avea
următorul cuprins:
ă(2) Prima de casare este exprimată printr-un tichet valoric cu
valoare nominală. Modelul tichetului valoric este prevăzut în
anexa nr. 12.”
2. La articolul 6, după alineatul (2) se introduc patru noi
alineate, alineatele (21)—(24), cu următorul cuprins:
ă(21) Tichetele valorice se tipăresc de Autoritate prin
Compania Națională «Imprimeria Națională» — S.A.
Caracteristicile tichetelor valorice, condițiile de tipărire și de
livrare a acestora se stabilesc prin contractul încheiat între
Autoritate și Compania Națională «Imprimeria Națională» —
S.A.
(22) Distribuirea tichetelor valorice se face de către Autoritate
pe bază de solicitare scrisă a colectorului și în conformitate cu
procedura prevăzută în anexa nr. 13.
(23) În baza protocolului încheiat cu Autoritatea, colectorul
eliberează tichete valorice proprietarilor care predau spre casare
autovehicule uzate.
(24) Stabilirea necesarului de tichete valorice, costurile
generate cu tipărirea și livrarea acestora, precum și urmărirea
mișcării stocurilor de tichete valorice tipărite, distribuite, eliberate
și decontate sunt în sarcina Autorității.”
3. La articolul 17 alineatele (5)—(7) și la articolul 25
alineatele (4)—(6), termenii ădistribuit” și ădistribuite”
se înlocuiesc cu termenii ăeliberat” și ăeliberate”.

4. Articolul 21 se modifică și va avea următorul cuprins:
ăARTICOLUL 21
Sesiunea de înscriere

(1) Sesiunea de înscriere se consideră deschisă după
publicarea pe pagina de internet a Autorității a listei
producătorilor validați care au încheiat contract cu Autoritatea.
(2) Ultima zi a sesiunii de înscriere nu poate depăși data de
31 octombrie a fiecărui an în care se desfășoară programul.”
5. La articolul 22, alineatul (12) se abrogă.
6. La articolul 23, alineatul (4) se modifică și va avea
următorul cuprins:
ă(4) În baza propunerii Comisiei de analiză și evaluare,
Autoritatea, prin structurile sale de decizie, aprobă înscrierea
proprietarului, în limita fondurilor disponibile destinate
programului.”
7. La articolul 24, alineatul (3) se abrogă.
8. Articolul 31 se modifică și va avea următorul cuprins:
ăARTICOLUL 31

Anexele nr. 1—13 fac parte integrantă din prezentul ghid.”
9. În cuprinsul anexelor nr. 6 și 11, termenul ădistribuit”
se înlocuiește cu termenul ăeliberat”.
10. După anexa nr. 11 se introduc două noi anexe,
anexele nr. 12 și 13, având conținutul prevăzut în anexele
nr. 1 și 2.
Art. II. — Anexele nr. 1 și 2 fac parte integrantă din prezentul
ordin.
Art. III. — Prezentul ordin se publică în Monitorul Oficial al
României, Partea I.

Ministrul mediului și pădurilor,
László Borbély

București, 19 ianuarie 2010.
Nr. 44.

MONITORUL OFICIAL AL ROMÂNIEI, PARTEA I, Nr. 73/1.II.2010

5
ANEXA Nr. 1*)
(Anexa nr. 12 la ghid)

— față —

— verso —

N O T Ă:

1. Textul tichetului valoric destinat utilizării de către persoana fizică se tipărește pe fond verde.
2. Textul tichetului valoric destinat utilizării de către persoana juridică se tipărește pe fond roșu.

*) Anexa nr. 1 este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 73/1.II.2010
ANEXA Nr. 2
(Anexa nr. 13 la ghid)

PROCEDURA

de distribuire a tichetelor valorice destinate utilizării în cadrul Programului de stimulare
a înnoirii Parcului auto național
1. Distribuirea tichetelor valorice se efectuează de
Administrația Fondului pentru Mediu (Autoritatea), în limita
stocului disponibil.
2. Într-o primă fază, distribuirea tichetelor valorice se face
către colectorul care îndeplinește cumulativ următoarele condiții:
a) satisface criteriile de eligibilitate prevăzute la art. 9 din
Ghidul de finanțare a Programului de stimulare a înnoirii Parcului
auto național, aprobat prin Ordinul ministrului mediului, interimar,
nr. 1.683/2009;
b) depune, în cadrul perioadei organizate de Autoritate,
cerere de distribuire a tichetelor valorice și încheie protocol cu
Autoritatea.
3. Sub sancțiunea nulității cererii de distribuire, colectorul
poate solicita distribuirea a cel mult 100 de tichete valorice.
4. Anunțul cu privire la organizarea perioadei de depunere a
cererilor de distribuire se publică, cu cel puțin 3 zile înainte de
data deschiderii acesteia, pe pagina de internet a Autorității.
5. Colectorul care a încheiat protocol cu Autoritatea poate
depune, succesiv, noi cereri de distribuire a tichetelor valorice,
în următoarele condiții:
a) a eliberat proprietarilor de autovehicule uzate cel puțin
80% din tichetele valorice care i-au fost distribuite inițial de
Autoritate;
b) prezintă Autorității, pe suport hârtie și suport electronic,
lista tichetelor valorice eliberate proprietarilor care au predat
spre casare autovehicule uzate.
6. În situația prevăzută la pct. 5, Autoritatea distribuie tichete
valorice în limita stocului și în funcție de realizările individuale ale
colectorului, dar nu mai mult de 100 de bucăți.
7. În luna iulie, Autoritatea procedează la regularizarea
stocului de tichete distribuite colectorilor, astfel:

a) colectorul care nu a eliberat către proprietari toate cele
100 de tichete valorice distribuite inițial în condițiile prevăzute la
pct. 2 restituie Autorității tichetele valorice neeliberate și depune,
pe suport hârtie și suport electronic, lista tichetelor valorice
eliberate proprietarilor care au predat spre casare autovehicule
uzate, dacă este cazul;
b) Autoritatea exclude din lista operatorilor economici
autorizați să desfășoare activități de colectare a vehiculelor
scoase din uz și care au încheiat protocol colectorul prevăzut la
lit. a);
c) Autoritatea distribuie tichetele valorice restituite colectorilor
care îndeplinesc condițiile prevăzute la pct. 5.
8. Prin protocolul încheiat între Autoritate și colector se
stabilesc:
a) numărul tichetelor valorice distribuite și, defalcat, numărul
tichetelor valorice destinate utilizării de către persoanele fizice,
precum și numărul tichetelor valorice destinate utilizării de către
persoanele juridice;
b) data exactă din luna iulie la care Autoritatea procedează
la regularizarea stocului de tichete valorice distribuite;
c) modalitatea, condițiile și termenul de restituire a tichetelor
valorice, în situația regularizării stocului de tichete valorice
distribuite;
d) modalitatea, condițiile și termenul de restituire a tichetelor
valorice neeliberate, la finalul Programului anual de stimulare a
înnoirii Parcului auto național;
e) modalitatea, condițiile și termenul de restituire a tichetelor
valorice neeliberate, greșit completate și/sau deteriorate de
către colector;
f) conținutul listei tichetelor valorice prevăzute la pct. 5 lit. b).

MONITORUL OFICIAL AL ROMÂNIEI, PARTEA I, Nr. 73/1.II.2010

ACTE ALE BĂNCII
NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României valabil în luna februarie 2010
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și monetare
recente,
Banca Națională a României h o t ă r ă ș t e:
Pentru luna februarie 2010, nivelul ratei dobânzii de referință a Băncii
Naționale a României este de 7,50 % pe an.
Președintele Consiliului de administrație al Băncii Naționale a României,
Mugur Constantin Isărescu
București, 1 februarie 2010.
Nr. 4.

7

ABONAMENTE LA PUBLICAȚIILE OFICIALE PE SUPORT FIZIC
— Prețuri pentru anul 2010 —
Nr.
crt.

Valoare
(TVA 9% inclus) — lei

Număr
de apariții
anuale

Denumirea publicației

12 luni

3 luni

1 lună

900

1.200

330

120

100

1.500

140

Monitorul Oficial, Partea a II-a

200

2.250

200

4.

Monitorul Oficial, Partea a III-a

500

430

40

5.

Monitorul Oficial, Partea a IV-a

6.000

1.720

160

6.

Monitorul Oficial, Partea a VI-a

240

1.600

150

7.

Monitorul Oficial, Partea a VII-a

48

540

50

8.

Colecția Legislația României

4

450

9.

Colecția Hotărâri ale Guvernului României

12

750

1.

Monitorul Oficial, Partea I

2.

Monitorul Oficial, Partea I, limba maghiară

3.

120
70

NOTĂ:

Monitorul Oficial, Partea I bis, se multiplică și se achiziționează pe bază de comandă.

A B O N A M E N T E L A P R O D U S E L E Î N F O R M AT E L E C T R O N I C
— Prețuri pentru anul 2010 —
Abonamentul FLEXIBIL
(Monitorul Oficial, Partea I + alte 3 părți ale Monitorului Oficial, la alegere)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

40

100

250

600

1.320

400

1.000

2.500

6.000

13.200

ExpertMO

90

230

580

1.390

3.060

900

2.250

5.630

13.510

29.720

Abonamentul COMPLET
(Monitorul Oficial, Partea I + toate celelalte părți ale Monitorului Oficial)
Lunar

Produs

Anual

Online/
Monopost

Rețea
5

Rețea
25

Rețea
100

Rețea
300

Online/
Monopost

Rețea
5

Rețea
25

Rețea
100

Rețea
300

AutenticMO

50

130

330

790

1.740

500

1.250

3.130

7.510

16.520

ExpertMO

110

280

700

1.680

3.700

1.100

2.750

6.880

16.510

36.320

Prețurile sunt exprimate în lei și conțin TVA.
Mai multe informații puteți găsi pe site-ul www.expert-monitor.ro, unde puteți aplica on-line comanda.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 73/1.II.2010 conține 8 pagini.

Prețul: 1,60 lei

&JUYDGY|437227]
ISSN 1453—4495

