PARTEA I

Anul 178 (XXII) — Nr. 74

Marți, 2 februarie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.078/326/2009. — Ordin al ministrului dezvoltării regionale
și locuinței și al ministrului administrației și internelor
pentru aprobarea Reglementării tehnice ăNormativ de
securitate la incendiu a parcajelor subterane pentru
autoturisme”, indicativ NP 127:2009 ..........................

2–16

2

MONITORUL OFICIAL AL ROMÂNIEI, PARTEA I, Nr. 74/2.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL DEZVOLTĂRII REGIONALE ȘI LOCUINȚEI
Nr. 1.078 din 16 decembrie 2009

MINISTERUL ADMINISTRAȚIEI ȘI INTERNELOR
Nr. 326 din 31 decembrie 2009

ORDIN
pentru aprobarea Reglementării tehnice ăNormativ de securitate la incendiu a parcajelor subterane
pentru autoturisme”, indicativ NP 127:2009
În conformitate cu prevederile art. 10 și art. 38 alin. 2 din Legea nr. 10/1995 privind calitatea în construcții, cu modificările
ulterioare, ale art. 2 alin. (4) din Regulamentul privind tipurile de reglementări tehnice și de cheltuieli aferente activității de
reglementare în construcții, urbanism, amenajarea teritoriului și habitat, aprobat prin Hotărârea Guvernului nr. 203/2003 pentru
aprobarea Regulamentului privind tipurile de reglementări tehnice și de cheltuieli aferente activității de reglementare în construcții,
urbanism, amenajarea teritoriului și habitat, precum și a Normelor metodologice privind criteriile și modul de alocare a sumelor
necesare unor lucrări de intervenție în primă urgență la construcții vulnerabile și care prezintă pericol public, cu modificările și
completările ulterioare, ale art. 17 alin. (2) din Legea nr. 307/2006 privind apărarea împotriva incendiilor, cu modificările ulterioare,
și ale Hotărârii Guvernului nr. 1.016/2004 privind măsurile pentru organizarea și realizarea schimbului de informații în domeniul
standardelor și reglementărilor tehnice, precum și al regulilor referitoare la serviciile societății informaționale între România și
statele membre ale Uniunii Europene, precum și Comisia Europeană, cu modificările ulterioare,
având în vedere Procesul-verbal de avizare nr. 1 din 6 aprilie 2009 al Comitetului tehnic de coordonare generală din cadrul
Ministerului Dezvoltării Regionale și Locuinței, precum și Avizul nr. 2 din 29 aprilie 2009 al Inspectoratului General pentru Situații
de Urgență,
în temeiul art. 1 alin. (2), art. 3 lit. d), art. 4 pct. II lit. b) și al art. 12 alin. (5) din Hotărârea Guvernului nr. 33/2009 privind
organizarea și funcționarea Ministerului Dezvoltării Regionale și Locuinței*), cu modificările ulterioare, precum și al art. 7 alin. (4)
din Ordonanța de urgență a Guvernului nr. 30/2007 privind organizarea și funcționarea Ministerului Administrației și Internelor,
aprobată cu modificări prin Legea nr. 15/2008, cu modificările și completările ulterioare,
ministrul dezvoltării regionale și locuinței și ministrul administrației și internelor emit următorul ordin:
Art. 1. — Se aprobă Reglementarea tehnică ăNormativ de
securitate la incendiu a parcajelor subterane pentru
autoturisme”, indicativ NP 127:2009, prevăzută în anexa care
face parte integrantă din prezentul ordin.
Art. 2. — Prezentul ordin se publică în Monitorul Oficial al
României, Partea I, și intră în vigoare la 30 de zile de la data
publicării.
Art. 3. — La data intrării în vigoare a prezentului ordin, orice
dispoziții contrare privind securitatea la incendiu a parcajelor
subterane pentru autoturisme își încetează aplicabilitatea sau
se abrogă, după caz.

Ministrul dezvoltării regionale și locuinței,
Vasile Blaga

Prezenta reglementare tehnică a fost adoptată cu
respectarea procedurii de notificare nr. RO/261/2009 din
12 august

2009,

prevăzută

de

Directiva

98/34/CE

a

Parlamentului European și a Consiliului din 22 iunie 1998 de
stabilire a unei proceduri pentru furnizarea de informații în
domeniul standardelor și reglementărilor tehnice, publicată în
Jurnalul Oficial al Comunităților Europene L 204 din 21 iulie
1998, modificată prin Directiva 98/48/CE a Parlamentului
European și a Consiliului din 20 iulie 1998, publicată în Jurnalul
Oficial al Comunităților Europene L 217 din 5 august 1998.

p. Ministrul administrației și internelor,
Mihai Capră,
secretar de stat

*) Hotărârea Guvernului nr. 33/2009 privind organizarea și funcționarea Ministerului Dezvoltării Regionale și Locuinței a fost abrogată prin Hotărârea
Guvernului nr. 1.631/2009 privind organizarea și funcționarea Ministerului Dezvoltării Regionale și Turismului, publicată în Monitorul Oficial al României, Partea I,
nr. 2 din 4 ianuarie 2010.

MONITORUL OFICIAL AL ROMÂNIEI, PARTEA I, Nr. 74/2.II.2010

3
ANEXĂ

N O R M AT I V
de securitate la incendiu a parcajelor subterane pentru autoturisme, indicativ NP 127:2009
CAPITOLUL I
Dispoziții generale

Art. 8. — Prevederile prezentului normativ referitoare la
exploatare sunt obligatorii și în cazul parcajelor subterane
existente pentru autoturisme.

SECȚIUNEA 1
Obiect și domeniu de aplicare

SECȚIUNEA a 2-a
Terminologie

Art. 1. — Prezentul normativ stabilește principalele condiții,
performanțe și niveluri de performanță minime specifice
construcțiilor civile subterane destinate parcării a mai mult de
10 autoturisme, astfel încât să îndeplinească cerința esențială
de calitate ăsecuritate la incendiu”, prevăzută de Legea
nr. 10/1995 privind calitatea în construcții, cu modificările
ulterioare, și de Hotărârea Guvernului nr. 622/2004 privind
stabilirea condițiilor de introducere pe piață a produselor pentru
construcții, republicată.
Art. 2. — Prevederile prezentului normativ sunt obligatorii la
proiectarea, realizarea și exploatarea construcțiilor parcajelor
subterane noi și a instalațiilor utilitare aferente acestora, precum
și la extinderea parcajelor subterane existente sau schimbarea
destinației construcțiilor subterane existente în parcaje,
indiferent de forma lor de proprietate.
Art. 3. — La lucrările de extindere, modernizare ori reabilitare
a parcajelor subterane existente sau la schimbarea destinației
construcțiilor subterane existente în parcaje pentru autoturisme,
atunci când în mod justificat nu pot fi îndeplinite unele prevederi
ale prezentei reglementări, prin proiect se vor asigura măsuri
alternative de securitate la incendiu, potrivit prevederilor
reglementărilor tehnice aplicabile.
Art. 4. — Parcajele subterane existente în exploatare sau în
curs de execuție la data intrării în vigoare a prezentului normativ
nu necesită punerea de acord cu prevederile acestuia dacă
respectă reglementările tehnice aplicabile la data realizării lor.
Art. 5. — Pentru îndeplinirea cerinței esențiale de calitate
ăsecuritate la incendiu”, construcțiile subterane destinate parcării
autoturismelor vor fi proiectate, executate și exploatate astfel
încât, în cazul inițierii unui incendiu:
a) stabilitatea elementelor portante ale construcției subterane
să fie asigurată pe perioada de timp normată;
b) posibilitățile de inițiere și propagare a focului și a fumului
în interiorul construcției subterane să fie reduse;
c) propagarea și extinderea incendiului la spațiile învecinate
să fie limitate;
d) utilizatorii să aibă prevăzute posibilități de părăsire a
construcției subterane sau alte mijloace de salvare;
e) securitatea echipelor de intervenție în caz de incendiu să
fie luată în considerare.
Art. 6. — Prevederile prezentului normativ se referă la
proiectarea, executarea și exploatarea parcajelor subterane
pentru autoturisme și remorci ale acestora, cu sarcina totală
autorizată de maximum 3.500 kg.
Art. 7. — Nu fac obiectul prezentului normativ:
a) parcajele subterane pentru maximum 10 autoturisme;
b) parcajele subterane destinate altor autovehicule (care nu
sunt autoturisme);
c) parcajele supraterane pentru autoturisme;
d) garajele subterane (spații în care se realizează lucrări de
întreținere și reparații ale autoturismelor);
e) parcajele subterane în cazul cărora dispunerea
autoturismelor pe locurile de parcare se asigură cu sisteme de
distribuție automatizate, altele decât ascensoarele sau
platformele elevatoare de acces la nivelurile subterane de
parcare.

Art. 9. — În prezentul normativ se utilizează terminologia
stabilită în reglementările aplicabile și următorii termeni:
a) activități conexe — servicii specifice admise în parcajele
subterane;
b) anexe funcționale — încăperi și spații aferente funcționării
parcajului subteran;
c) degajament de evacuare protejat — orice parte a
construcției subterane destinată parcării autoturismelor care
îndeplinește condițiile normate de securitate la incendiu și
permite evacuarea utilizatorilor (circulație orizontală, coridor, hol,
rampă pentru pietoni, scară etc.);
d) dispecerat de securitate la incendiu — încăpere distinctă,
separată de spațiul destinat parcării autoturismelor, cu acces
ușor din exterior și echipată cu mijloace de supraveghere,
control și acționare a instalațiilor de protecție împotriva
incendiilor aferente parcajului, precum și cu mijloace de
transmisiuni, dispozitive de alarmare și alertare în caz de
incendiu;
e) drencer (sprinkler deschis) — cap de debitare a apei
acționat de la distanță sau de la elemente sensibile
independente de capul de debitare (cap de debitare a apei
neobturat de un element termosensibil);
f) nivel de parcare — spațiul delimitat de două planșee
succesive (inferior și superior);
g) nivel de referință — nivelul la care se află căile exterioare
de acces la construcția parcajului subteran și care pot fi utilizate
de mijloacele de salvare și de intervenție în caz de incendiu. În
cazul în care parcajul subteran are mai multe accesuri
exterioare carosabile situate la cote diferite, nivelul de referință
este constituit de calea de acces exterioară situată cel mai jos;
h) parcaj subteran — construcție cu unul sau mai multe
niveluri, dispusă sub nivelul terenului înconjurător și destinată
parcării autoturismelor și remorcilor acestora. Parcajele
subterane pot fi închise cu pereți perimetrali și planșee
(anvelopate) sau deschise perimetral (parcări subterane
puternic ventilate natural).
Spațiile subterane de parcare compartimentate și/sau
prevăzute cu pereți interiori despărțitori EI 60 constituie un
singur parcaj;
i) parcare subterană cu sistem de distribuție automatizată —
parcare subterană în care dispunerea autoturismelor pe locurile
de parcare se realizează în sistem automatizat, cu utilaje
speciale;
j) parcare subterană puternic ventilată natural — parcare
subterană cu unul sau mai multe niveluri libere perimetral
(deschise spre exterior) și care îndeplinește simultan
următoarele condiții:
(i) pe fiecare nivel de parcare, suprafețele libere din
pereții laterali deschiși spre exterior sunt amplasate
pe cel puțin două fațade opuse și fiecare reprezintă
minimum 50% din suprafața totală a fațadei deschise
(înălțimea luată în considerare fiind distanța liberă
dintre pardoseala finită și plafon);
(ii) distanța dintre fațadele libere opuse, deschise spre
exterior, este de cel mult 75,00 m;
(iii) suprafețele libere perimetrale, deschise spre exterior,
la fiecare nivel de parcare reprezintă cel puțin 5% din
aria planșeului nivelului respectiv;

4

MONITORUL OFICIAL AL ROMÂNIEI, PARTEA I, Nr. 74/2.II.2010

(iv) spațiul exterior deschis are aria orizontală cel puțin
egală cu suma suprafețelor libere perimetrale
adiacente;
k) seminivel de parcare — spațiu delimitat de planșee
dispuse decalat la jumătate de nivel. Două seminiveluri
consecutive constituie un nivel al parcajului;
l) sprinkler — cap de debitare a apei obturat de un element
termosensibil;
m) stabilitate la incendiu — capacitatea globală normată a
unei construcții subterane de parcare a autoturismelor de a
răspunde la acțiunea unui incendiu. Nivelul de stabilitate la foc
al construcției subterane destinate parcării autoturismelor este
determinat de elementul său cu cea mai defavorabilă încadrare
în valorile normate;
n) unitate de trecere (flux) — lățime de trecere a utilizatorilor
(flux de evacuare), de minimum 0,60 m. Atunci când sunt
necesare una sau două unități de trecere, se asigură 0,90 m (în
loc de 0,60 m) și, respectiv, 1,40 m (în loc de 1,20 m). În cazul
în care sunt necesare 3 sau mai multe unități de trecere (fluxuri),
lățimea acestora va fi multiplă de 0,60 m;
o) volet — dispozitiv de închidere/deschidere cu acționare
automată, rezistent la foc, montat pe tubulaturi sau ghene de
evacuare a fumului și de admisie a aerului, normal închis sau
deschis în poziție de așteptare.
CAPITOLUL II
Spații și încăperi cu activități și funcțiuni specifice
Art. 10. — În funcție de numărul de autoturisme posibil de
parcat, parcajele subterane se clasifică în următoarele tipuri:
— P1: de la 11 la 100 de autoturisme;
— P2: între 101 și 300 de autoturisme;
— P3: între 301 și 1.000 de autoturisme;
— P4: peste 1.000 de autoturisme.
Art. 11. — În interiorul parcajelor subterane este admisă
prevederea locurilor de parcare a autoturismelor și a anexelor
funcționale parcajului, precum și a unor zone pentru activitățile
conexe autorizate și precizate în prezentul normativ.
Art. 12. — (1) Anexele funcționale ale parcajului subteran
sunt constituite din birouri de exploatare, camere de plată, de
supraveghere, pentru personal, dispecerat de securitate la
incendiu, post de transformare, gospodărie de apă, grup
electrogen, camere de ventilare, grupuri sanitare.
(2) Anexele funcționale se amplasează în interiorul parcajului
subteran, cu condiția separării și ventilării lor corespunzător
prevederilor prezentului normativ.
Art. 13. — Supravegherea, întreținerea și acționarea
instalațiilor de protecție împotriva incendiilor aferente parcajelor
subterane pentru autoturisme se asigură:
a) de către operatorul parcajului, care răspunde de
exploatarea parcajului în condiții de securitate la incendiu, la
parcajele subterane tip P1 și P2;
b) din dispeceratul de securitate la incendiu, la parcajele
subterane tip P3;
c) din unul sau mai multe dispecerate de securitate la
incendiu, în funcție de conformarea și echiparea cu instalații de
securitate la incendiu, la parcajele tip P4.
Art. 14. — (1) Serviciul de securitate la incendiu este
obligatoriu la parcajele subterane, tip P3 și P4 sau cu mai mult
de 4 niveluri subterane, indiferent de numărul locurilor de
parcare, și se constituie din minimum două persoane pe schimb,
având pregătire corespunzătoare, în funcție de mărimea și
nivelul de echipare a parcajului cu instalații de protecție
împotriva incendiilor, respectiv o persoană pe schimb la
parcajele tip P3.
(2) Serviciul de securitate la incendiu al unui parcaj subteran
se poate organiza în comun și cu alte activități specifice ale
parcajului.

Art. 15. — (1) Dispeceratul de securitate la incendiu trebuie:
a) să fie dispus la primul nivel situat sub nivelul de referință
al parcajului, în zona de exploatare a acestuia, cu acces ușor din
exterior;
b) să fie echipat cu centrală de detectare și semnalizare a
incendiilor, cu dispozitive de acționare a alarmei, a deschiderii
ușilor de evacuare, a sistemelor de evacuare a fumului în caz de
incendiu și instalațiilor perdelelor de drencere (sprinklere
deschise), semnalizări ale instalației de detectare a scurgerilor
de GPL, precum și semnalizări ale stării de funcționare a
dispozitivelor de protecție și a nivelului rezervei de apă pentru
stingerea incendiilor, sisteme de comunicații interioare și cu
serviciile pentru situații de urgență, precum și sisteme de
alarmare a utilizatorilor în caz de incendiu;
c) să fie separat de restul construcției subterane cu elemente
verticale și orizontale rezistente la foc, conform prevederilor
prezentului normativ.
(2) La parcajele subterane dispuse în subsolurile clădirilor
supraterane, dispeceratul de securitate poate fi comun și dispus
conform alin. (1) sau la parterul clădirii supraterane, potrivit
cerințelor reglementărilor aplicabile.
Art. 16. — Golurile de comunicare funcțională între spațiul
destinat parcării autoturismelor și anexele funcționale ale
parcajului se protejează conform prevederilor prezentului
normativ.
Art. 17. — (1) În cadrul parcajelor subterane pentru
autoturisme proiectate cu respectarea prezentului normativ se
pot prevedea zone în care sunt autorizate să se desfășoare, fără
măsuri de securitate la incendiu suplimentare, dar cu
respectarea prevederilor Legii nr. 10/1995, cu modificările
ulterioare, și ale actelor normative specifice în vigoare,
următoarele activități conexe:
a) spălarea autoturismelor;
b) montarea echipamentelor și accesoriilor de mici
dimensiuni pentru autoturisme (ornamente, radio, geamuri);
c) geometrie autoturisme și echilibrare de roți;
d) recepție și livrare de autoturisme;
e) închirieri de autoturisme și biciclete;
f) puncte de încărcare a bateriilor autoturismelor electrice.
(2) Aria totală ocupată de activitățile conexe autorizate poate
fi cel mult 5% din aria desfășurată a parcajului subteran, fără a
depăși însă 600,00 m2.
Art. 18. — La dispunerea activităților conexe autorizate în
parcajul subteran pentru autoturisme vor fi avute în vedere
următoarele:
a) operatorul care exploatează parcajul este răspunzător de
asigurarea securității la incendiu;
b) este interzisă utilizarea focului deschis la efectuarea
activităților conexe autorizate;
c) capacitatea de lichid inflamabil stocat sau utilizat într-o
activitate conexă trebuie să fie mai mică de 5 litri;
d) dispunerea activităților conexe autorizate să nu perturbe
evacuarea fumului în caz de incendiu;
e) spațiul de depozitare inclus într-o activitate conexă trebuie
să fie limitat la 100,00 m2, separat cu pereți rezistenți la foc
minimum EI 120 și să asigure evacuarea fumului în caz de
incendiu, iar golul de circulație funcțională protejat cu ușă
rezistentă la foc EI 60-C;
f) densitatea sarcinii termice în spațiile de depozitare
aferente activităților conexe autorizate trebuie limitată la
900 Mj/m2;
g) locurile de încărcare a bateriilor autoturismelor electrice
trebuie echipate cu instalații corespunzătoare de ventilare;
h) spațiile în care se desfășoară activitățile conexe autorizate
se echipează cu instalații de semnalizare și stingere a
incendiilor, dacă parcajul este echipat cu astfel de instalații, și în
toate cazurile se dotează cu mijloace de primă intervenție în caz
de incendiu, respectiv minimum un stingător portativ de 6 litri (kg),
cu performanțele de stingere conforme SR EN 3 (cu părțile sale)

MONITORUL OFICIAL AL ROMÂNIEI, PARTEA I, Nr. 74/2.II.2010
ori reglementărilor echivalente, în funcție de riscurile specifice,
revenindu-i fiecăruia maximum 200,00 m2.
Art. 19. — (1) Atunci când în parcajul subteran sunt
amenajate recepții și livrări de autoturisme, acestea trebuie să
fie:
a) accesibile autoturismelor cu sarcina totală autorizată de
maximum 3.500 kg;
b) dispuse la nivelul de parcare cel mai apropiat de nivelul de
referință al parcajului;
c) cu aria limitată la maximum 100,00 m2;
d) cu volumul delimitat de pereți rezistenți la foc EI 120 și
golurile de comunicare cu parcajul protejate cu uși rezistente la
foc EI 90-C, prevăzându-se totodată cu detectoare autonome
sau cu instalații automate de detectare și semnalizare a
incendiilor;
e) menținute cu ușile închise în afara orelor de program
pentru livrări;
f) fără comunicare directă între două zone de livrare
alăturate;
g) prevăzute cu câte o ușă de evacuare a utilizatorilor pentru
fiecare încăpere de recepție-livrare.
(2) Este obligatorie asigurarea evacuării fumului în caz de
incendiu din încăperile de recepție-livrare prin:
a) guri proprii prevăzute pentru fiecare zonă de livrare;
b) tiraj mecanic care să asigure un debit de evacuare de
1,5 m3/s pentru fiecare încăpere de recepție-livrare sau, atunci
când este posibil, prin tiraj natural-organizat, cu dispozitiv de
evacuare a fumului având aria liberă de minimum 1,00 m2.
CAPITOLUL III
Riscuri de incendiu
Art. 20. — (1) Spațiile și încăperile subterane destinate
parcării autoturismelor sunt clasificate cu risc mare de incendiu.
(2) Celelalte încăperi aferente parcajului subteran vor avea
riscuri de incendiu determinate și precizate în documentație, în
funcție de destinație și densitatea sarcinii termice, potrivit
prevederilor reglementărilor tehnice aplicabile.
Art. 21. — În interiorul spațiilor și încăperilor subterane
destinate parcării autoturismelor se interzic:
a) amenajarea de încăperi și spații cu altă destinație, altele
decât cele prevăzute în prezentul normativ;
b) completarea sau scoaterea de carburant din rezervoarele
autoturismelor ori transvazarea lichidelor combustibile;
c) fumatul și utilizarea focului deschis sub orice formă;
d) repararea sau efectuarea lucrărilor de întreținere a
autoturismelor, indiferent de natura defecțiunilor, cu excepția
necesității înlocuirii unei roți și a desfășurării activităților conexe
admise conform prevederilor prezentului normativ;
e) parcarea autoturismelor în afara spațiilor special destinate
și marcate în acest scop, cum sunt rampele auto și circulațiile
din parcaj;
f) utilizarea în alte scopuri a spațiilor destinate parcării
subterane a autoturismelor;
g) accesul în parcajul subteran al autoturismelor și remorcilor
acestora cu substanțe inflamabile, explozive, radioactive sau
corozive, în afară de carburanții și lubrifianții din echiparea
autoturismelor.
CAPITOLUL IV
Stabilitate la incendiu
Art. 22. — Parcajele subterane pentru mai mult de
10 autoturisme trebuie să îndeplinească cel puțin condițiile de
performanță pentru nivelul II de stabilitate la incendiu.
Art. 23. — Principalele performanțe pentru elementele de
construcție ale parcajului subteran pentru nivelul II de stabilitate
la incendiu sunt minimum:
a) elemente portante cu rol de separare a focului:
— pereți — REI 120;
— planșee — REI 60;

5

b) elemente portante fără rol de separare a focului (stâlpi,
coloane) — R 180;
c) închideri perimetrale (pereți exteriori neportanți) — EI 15;
d) elemente neportante (pereți despărțitori) — EI 45.
Art. 24. — Atunci când parcajele subterane pentru
autoturisme sunt dispuse în subsolurile clădirilor înalte, foarte
înalte, cu săli aglomerate sau sunt parcaje de tip P4 ori cu mai
mult de 4 niveluri subterane, trebuie să îndeplinească condițiile
de performanță pentru nivelul I de stabilitate la incendiu.
Art. 25. — Principalele performanțe pentru elementele de
construcție ale parcajului subteran cu nivelul I de stabilitate la
incendiu sunt minimum:
a) elemente portante cu rol de separare a focului:
— pereți — REI 180;
— planșee — REI 90;
b) elemente portante fără rol de separare a focului (stâlpi,
coloane) — R 240;
c) închideri perimetrale (pereți exteriori neportanți) — EI 30;
d) elemente neportante (pereți despărțitori) — EI 60.
Art. 26. — Condițiile de comportare la foc și măsurile de
protecție în caz de incendiu a principalelor elemente de
construcție, materiale și echipamente utilizate la realizarea
parcajelor subterane se prevăd în documentațiile tehnice de
către proiectanții de specialitate ai acestora, respectiv de:
a) arhitecți: pentru pereți de compartimentare, închideri
exterioare perimetrale, pereți despărțitori, protecții ale golurilor
funcționale de comunicare, evacuări de fum prin tiraj naturalorganizat;
b) ingineri structuriști: pentru stâlpi, coloane, diafragme,
contravântuiri, pereți portanți, planșee, terase și acoperișuri;
c) ingineri instalatori: pentru sistemele, echipamentele și
instalațiile proiectate, respectiv apă, electrice, ventilare,
încălzire, paratrăsnet.
Art. 27. — Parcajele subterane pentru autoturisme
amplasate
în
subsolul
clădirilor
supraterane
se
compartimentează față de acestea prin pereți și planșee
rezistente la foc conform prevederilor prezentului normativ.
Art. 28. — Ariile construite ale parcajelor subterane pentru
autoturisme cu nivel de stabilitate la incendiu I sau II nu se
limitează, în condițiile împărțirii acestora în zone distincte,
separate cu pereți EI 60, care să limiteze propagarea ușoară a
incendiilor pe arii mari ale parcajului (conform prevederilor
art. 92 și 93).
Art. 29. — Materialele și elementele de construcție utilizate
la realizarea parcajelor subterane pentru autoturisme trebuie să
aibă determinate caracteristicile de comportare la foc, potrivit
prevederilor Regulamentului privind clasificarea și încadrarea
produselor pentru construcții pe baza performanțelor de
comportare la foc, aprobat prin Ordinul ministrului transporturilor,
construcțiilor și turismului și al ministrului de stat, ministrul
administrației și internelor, nr. 1.822/394/2004, cu modificările și
completările ulterioare.
CAPITOLUL V
Amplasarea parcajelor subterane
Art. 30. — Parcajele subterane pentru autoturisme pot fi
amplasate:
a) independent, la distanțe de siguranță normate față de
construcții subterane sau supraterane învecinate, potrivit
prevederilor reglementărilor tehnice aplicabile;
b) alipite de alte construcții, față de care se
compartimentează cu pereți rezistenți la foc EI 240;
c) înglobate în construcții supraterane cu altă destinație, față
de care se compartimentează cu pereți EI 240 și planșee REI 180
atunci când sunt clădiri înalte, foarte înalte sau cu săli

6

MONITORUL OFICIAL AL ROMÂNIEI, PARTEA I, Nr. 74/2.II.2010

aglomerate, respectiv cu pereți EI 120 și planșee REI 120 atunci
când clădirile supraterane respective nu se încadrează în
categoria celor menționate.
Art. 31. — Comunicarea funcțională între parcaj și clădirile
sau porțiunile de clădiri subterane de care se alipesc sau în care
se înglobează se asigură prin goluri protejate conform
prevederilor prezentului normativ.
Art. 32. — Prin amplasarea parcajelor subterane se vor
asigura accesuri și circulații din străzile adiacente pentru
autospecialele de stingere și salvare, precum și posibilități de
acces și intervenție a serviciilor de pompieri în caz de incendiu
în parcaj.
CAPITOLUL VI
Accesuri și circulații pentru autoturisme
Art. 33. — La stabilirea locurilor de parcare a autoturismelor
în parcajele subterane se au în vedere următoarele:
a) autoturismele trebuie să staționeze numai în spațiile
destinate și marcate pentru parcare;
b) spațiul pentru staționarea a 3 motociclete, scutere sau
ATV-uri se consideră echivalentul unui loc de parcare pentru
autoturism;
c) asigurarea locurilor de parcare pentru autoturismele
persoanelor cu handicap locomotor;
d) respectarea la proiectare, execuție și exploatare a
prevederilor reglementărilor tehnice aplicabile;
e) locurile situate în afara parcajului subteran (în exterior) nu
se iau în calcul la stabilirea capacității de primire a parcajului
subteran.
Art. 34. — Pentru asigurarea condițiilor de securitate la
incendiu, numărul accesurilor pentru autoturisme în parcajele
subterane se stabilește în funcție de tipul parcajului, fără a fi mai
mic de:
a) un acces cu un fir de circulație la parcajele tip P1,
asigurându-se semaforizarea intrării și ieșirii autoturismelor;
parcajele subterane pentru maximum 20 de autoturisme pot fi
prevăzute numai cu o platformă elevatoare (ascensor) de acces;
b) două accesuri cu câte un fir de circulație sau un acces cu
două fire de circulație la parcajele tip P2, precum și la parcajele
tip P3 la care parcarea autoturismelor se efectuează numai de
către personal special angajat;
c) două accesuri, din care unul cu două fire de circulație și
celălalt cu un fir de circulație, la parcajele tip P3;
d) 3 accesuri, din care două accesuri cu două fire de
circulație și un acces cu un fir de circulație, la parcajele tip P4.
Art. 35. — (1) Rampele de acces și de circulație a
autoturismelor în parcajele subterane nu trebuie să depășească
panta de 18%.
(2) La realizarea și conformarea rampelor exterioare de
acces vor fi avute în vedere și condițiile climatice specifice.
(3) Pe distanța de minimum 4,00 m de la marginea căilor de
circulație exterioare carosabile, panta rampelor de acces în
parcajele subterane, descoperite sau acoperite, va fi de
maximum 5 %.
Art. 36. — (1) În interiorul parcajului subteran circulația
autoturismelor se organizează în așa fel încât numărul punctelor
de conflict să fie cât mai mic posibil.
(2) În punctele de conflict al circulației autoturismelor se
prevăd oglinzi și, după caz, semafoare.
Art. 37. — (1) Circulațiile funcționale verticale și orizontale
pentru autoturisme, respectiv rampele și circulațiile interioare
ale parcajului, se dimensionează și se alcătuiesc conform
prevederilor reglementărilor tehnice specifice parcajelor.
(2) Pentru limitarea propagării ușoare a incendiilor între
nivelurile de parcare, rampele interioare pentru circulația
autoturismelor trebuie să îndeplinească următoarele condiții:
a) să fie delimitate cu pereți laterali EI 60 sau, atunci când nu
se prevăd pereți laterali, să se protejeze golurile respective cu
perdele de drencere (sprinklere deschise) și diafragme EI 15 de

minimum 0,50 m înălțime, dispuse sub planșeele dintre nivelurile
de parcare;
b) golurile de acces al autoturismelor pe rampele interioare
la fiecare nivel de parcare se protejează cu perdele de drencere
(sprinklere deschise), fără a fi obligatorie prevederea
diafragmelor, în toate cazurile în care parcajul subteran este
echipat cu instalații de stingere a incendiilor tip sprinkler.
(3) Perdelele de drencere (sprinklere deschise) se
dimensionează și se realizează conform prevederilor
reglementărilor tehnice de specialitate, asigurându-se:
a) intensitatea de stropire normată;
b) timpul teoretic de funcționare de 60 de minute.
Art. 38. — În interiorul parcajului subteran, circulațiile
autoturismelor trebuie să fie de minimum 5,00 m lățime pentru
unghiuri de parcare de 90ș și de minimum 3,50 m pentru parcări
în lungul căii de circulație.
Art. 39. — Razele de bracaj și lățimile circulațiilor auto se
conformează astfel încât să permită circulația autoturismelor
care au acces în parcaj.
Art. 40. — Înălțimea liberă minimă a circulațiilor auto din
interiorul parcajului trebuie să fie de minimum 2,15 m.
Art. 41. — La primul nivel subteran de parcare, față de nivelul
de referință, cel puțin 0,5% din numărul locurilor de parcare a
autoturismelor vor fi prevăzute și conformate pentru persoane cu
handicap locomotor, iar prin amplasarea acestora se va asigura
și protecția circulației pietonale a utilizatorilor locurilor respective,
având în vedere prevederile reglementărilor tehnice aplicabile.
Art. 42. — (1) Platformele elevatoare și ascensoarele pentru
accesul autoturismelor în parcajele subterane se amplasează,
se dimensionează și se realizează potrivit prevederilor
reglementărilor tehnice specifice și ale prezentului normativ.
(2) Platformele elevatoare și ascensoarele pentru
autoturisme se echipează cu dispozitive care în caz de incendiu
să le aducă automat la nivelul de referință.
Art. 43. — Circulațiile carosabile din parcajele subterane,
inclusiv rampele auto, se prevăd cu instalație de iluminat de
siguranță, alimentată și realizată corespunzător prevederilor
reglementărilor tehnice de specialitate aplicabile, astfel încât să
asigure nivelul minim de iluminare necesar circulației în condiții
de securitate.
Art. 44. — Corpurile de iluminat de siguranță se montează
atât la partea superioară, cât și la partea inferioară a spațiilor de
circulație, după caz, în pardoseală.
Art. 45. — În spațiile utilitare aferente parcajului subteran,
iluminatul de siguranță se realizează conform prevederilor
reglementărilor tehnice de specialitate aplicabile.
Art. 46. — (1) Rampele de acces și circulație a autoturismelor
trebuie să fie libere pe înălțimea de minimum 2,15 m, măsurată
perpendicular pe rampă.
(2) Înălțimea maximă a autoturismelor care pot intra în
parcajul subteran se precizează la fiecare rampă de acces în
parcaj.
Art. 47. — (1) Porțiunile de parcaj subteran prevăzute numai
pentru circulația autoturismelor și care constituie tuneluri cu
lungimea mai mare de 50,00 m vor respecta următoarele:
a) lățimea tunelului va fi astfel dimensionată încât să permită
ocupanților să iasă din autoturisme;
b) distanța maximă până la o ieșire de evacuare a
utilizatorilor nu trebuie să depășească 40,00 m;
c) atunci când parcajul este echipat cu sistem de evacuare
a fumului prin tiraj mecanic, se va asigura evacuarea unui volum
de 900 m3/oră pe fracțiuni (tronsoane) de 5,00 m din lungimea
tunelului, valoare ce se poate reduce la 600 m3/oră pe fracțiuni
de 5,00 m din lungimea tunelului, dacă parcajul este echipat cu
instalație automată de stingere a incendiilor tip sprinkler;
d) să fie prevăzut iluminat de siguranță;
e) în cazul în care parcajul este echipat cu instalații automate
de semnalizare și de stingere a incendiilor tip sprinkler, acestea
vor proteja și tot tunelul prevăzut pentru circulația autoturismelor.

MONITORUL OFICIAL AL ROMÂNIEI, PARTEA I, Nr. 74/2.II.2010
(2) Evacuarea fumului se poate realiza prin instalații proprii
sau cu instalațiile de evacuare aferente parcajului, cu condiția să
se ia în calculul acestora și debitul respectiv.
Art. 48. — (1) Parcarea autoturismelor alimentate și cu gaze
petroliere lichefiate (GPL) este admisă în tot parcajul sau numai
în spațiile amenajate pentru aceasta, dacă sunt îndeplinite
cerințele specifice prevăzute în prezentul normativ.
(2) În cazul în care parcarea autoturismelor alimentate și cu
GPL este admisă numai în spații amenajate în acest sens,
respectarea cerințelor specifice este obligatorie numai pentru
zonele respective.
Art. 49. — În parcajele sau zonele unde se parchează
autoturisme care funcționează și cu GPL este obligatorie
prevederea instalațiilor fixe automate de detectare a scurgerilor
de GPL, proiectate, executate și întreținute potrivit prevederilor
SR EN 50073 sau ale reglementărilor echivalente în statele
membre ale Uniunii Europene, instalații care trebuie să asigure
îndeplinirea următoarelor cerințe:
a) detectarea scurgerilor de GPL de către o instalație fixă,
automată, echipată cu detectoare de GPL;
b) amplasarea detectoarelor de GPL la maximum 0,15 m de
pardoseală, în zone care sunt ferite de curenți de aer și de
lovituri;
c) dispunerea detectoarelor, în funcție de performanțele lor
specifice, în tot parcajul sau în zona stabilită pentru parcarea
autoturismelor alimentate și cu GPL.
Art. 50. — (1) Instalația de detectare a scurgerilor de GPL
trebuie să fie conectată cu centrala de detecție și semnalizare a
incendiilor.
(2) În timpul detectării simultane a prezenței GPL și
parametrilor incendiului (fum, temperatură etc.), instalația de
ventilare trebuie să asigure debitul cel mai mare prevăzut pentru
spațiul respectiv.
(3) Dacă instalația de detectare a scurgerilor de GPL este
conectată și cu centrala de detecție a monoxidului de carbon, în
timpul detectării simultane a prezenței GPL, monoxidului de
carbon și a parametrilor incendiului, instalația de ventilare
aferentă spațiului respectiv se dimensionează pentru debitul cu
valoarea cea mai mare.
Art. 51. — (1) La detectarea scurgerilor de GPL este
obligatorie acționarea automată a sistemelor optice și sonore de
alarmare a utilizatorilor.
(2) Semnalele de alarmă trebuie să fie percepute din orice
loc din parcaj și să nu fie confundate cu alte semnale.
(3) Semnalele sonore trebuie să poată fi auzite din afara
autoturismului în condiții normale de ventilare.
Art. 52. — (1) Este obligatorie prevederea instalației de
ventilare mecanică, care să asigure debitul de 0,003 m3/s pentru
fiecare m2 de suprafață utilizată pentru parcarea și circulația
autoturismelor alimentate și cu GPL.
(2) Ventilarea trebuie să pornească în maximum 15 secunde
de la detectarea scurgerilor de GPL și să acopere zona
respectivă de parcare.
(3) Instalația de ventilare trebuie prevăzută cu cel puțin două
unități de ventilare identice, care să asigure debitul prevăzut la
alin. (1), iar în caz de defect al unei unități să pornească automat
cealaltă.
Art. 53. — (1) La atingerea valorii de 10% din limita inferioară
de explozie a amestecului de GPL cu aerul, sistemul de detecție
trebuie să activeze automat pornirea sistemului de ventilare și a
sistemului de alarmare a utilizatorilor.
(2) În caz de semnal de defect al instalației de detectare a
scurgerilor de GPL, sistemul de ventilare trebuie să pornească
în regimul prevăzut la art. 52, iar reparațiile trebuie realizate
imediat și corespunzător.
Art. 54. — (1) Se asigură obligatoriu alimentarea din două
surse electrice, de bază și de rezervă, a instalației de detecție a
scurgerilor de GPL, a instalației de ventilare mecanică și a
instalației de alarmare a utilizatorilor.

7

(2) Sursa electrică de rezervă a instalației de ventilare
mecanică trebuie să asigure o durată de funcționare a
instalațiilor de minimum 60 de minute și o durată de comutare de
cel mult 60 de secunde.
Art. 55. — (1) În tabloul electric general de distribuție se
asigură circuite independente de alimentare a instalațiilor de
ventilare mecanică, de detectare a scurgerilor de GPL și de
alarmare a utilizatorilor.
(2) Tabloul electric general de distribuție și tablourile
secundare de distribuție echipate cu întreruptoare pentru
alimentarea cu energie electrică a instalațiilor de siguranță se
marchează cu plăcuțe de avertizare.
Art. 56. — (1) Parcajele subterane care nu îndeplinesc
cerințele prezentului normativ privind parcarea autoturismele
alimentate cu GPL se marchează la intrări cu panouri și
indicatoare vizibile de interzicere a accesului acestor
autovehicule.
(2) La intrări și în interiorul parcajelor care îndeplinesc
cerințele prezentului normativ și în care este admisă staționarea
autoturismelor alimentate cu GPL se prevăd indicatoare
corespunzătoare.
CAPITOLUL VII
Căi de evacuare a utilizatorilor
Art. 57. — La fiecare nivel parcajele subterane trebuie
prevăzute cu căi de evacuare a utilizatorilor (oamenilor) astfel
dispuse și realizate încât, în caz de incendiu, aceștia să poată
părăsi clădirea în cel mai scurt timp posibil.
Art. 58. — Căile de evacuare prevăzute pentru utilizatorii
parcajelor subterane trebuie să debușeze în exterior, direct sau
prin degajamente protejate.
Art. 59. — (1) Numărul căilor de evacuare a utilizatorilor
parcajului subteran, indiferent de dispunere, se determină în
funcție de timpii (lungimile căilor) de evacuare ce trebuie
asigurați (asigurate), respectiv:
a) 100 de secunde (40,00 m), atunci când evacuarea se
poate efectua în două direcții;
b) 63 de secunde (25,00 m), atunci când evacuarea se
asigură într-o direcție (coridor înfundat).
(2) Un coridor înfundat cu lungimea mai mică de 25,00 m,
măsurată de la o cale de evacuare cu acces la două scări sau
ieșiri în exterior amplasate în direcții opuse, este considerat cale
de evacuare admisă dacă distanța totală până la o scară sau
ieșire în exterior nu depășește 40,00 m.
Art. 60. — La parcajele subterane puternic ventilate natural,
timpii (lungimile căilor) de evacuare acceptați (acceptate) sunt
de 125 de secunde (50,00 m) în două direcții diferite și 75 de
secunde (30,00 m) într-o direcție (coridor înfundat).
Art. 61. — Distanțele pe căile de evacuare se măsoară pe
orizontală în axul căilor de circulație, în funcție de modul de
parcare, după caz, de la axul longitudinal sau transversal al
locului de parcare celui mai îndepărtat până la ușa încăperiitampon sau a degajamentului protejat de acces la cea mai
apropiată scară de evacuare ori o ușă directă în exterior.
Art. 62. — La măsurarea distanțelor pe căile de evacuare se
are în vedere ocolirea autoturismelor parcate și a obstacolelor
fixe din parcaj.
Art. 63. — Atunci când scările se prevăd cu mai multe
încăperi-tampon succesive, în scopul înscrierii în distanța
normată a căii de evacuare, soluția nu corespunde prevederilor
art. 59.
Art. 64. — Pe traseele de evacuare a utilizatorilor parcajelor
subterane se asigură înălțimea liberă de minimum 2,10 m.
Art. 65. — (1) Căile de evacuare a utilizatorilor parcajelor
subterane, cum sunt ușile, coridoarele, holurile și scările, se
dimensionează, se alcătuiesc și se realizează conform
prevederilor prezentului normativ și ale reglementărilor tehnice
aplicabile, astfel încât să asigure numărul de unități de trecere

8

MONITORUL OFICIAL AL ROMÂNIEI, PARTEA I, Nr. 74/2.II.2010

(fluxuri de evacuare) determinat prin calcul, având în vedere și
prevederile art. 9 lit. n).
(2) Pentru dimensionarea lățimii rampelor scărilor de
evacuare se ia în considerare numărul de utilizatori de la cel mai
aglomerat nivel de parcare subterană.
Art. 66. — (1) Numărul de utilizatori aflați simultan în parcaj
și pe fiecare nivel de parcare se precizează în documentația
tehnică de proiectare.
(2) Pentru determinarea numărului de utilizatori se consideră
o simultaneitate de 15% din numărul de autoturisme și două
persoane în fiecare autoturism.
Art. 67. — Capacitatea normată de evacuare a unei unități de
trecere (flux de evacuare) a utilizatorilor parcajelor subterane
este de 70 de persoane.
Art. 68. — (1) Rampele carosabile de acces în parcaj și de
circulație între nivelurile parcajelor subterane nu constituie căi
de evacuare a utilizatorilor.
(2) Rampele de acces în parcajul subteran pot fi considerate
căi de evacuare pentru utilizatori numai dacă se prevăd cu
trotuare supraînălțate cu 0,20 m față de carosabil și lățimea lor
asigură numărul de unități de trecere (fluxuri de evacuare) luat
în calcul.
Art. 69. — (1) Ușile prevăzute pe căile de evacuare a
utilizatorilor parcajelor subterane vor fi de tip normal, pe
balamale sau pivoți.
(2) Atunci când sunt utilizate pentru evacuarea a mai mult de
30 de persoane, ușile trebuie să se deschidă în sensul de
evacuare a utilizatorilor spre exterior.
Art. 70. — Ușile de evacuare prevăzute la încăperile-tampon
de acces la scări se vor deschide întotdeauna în sensul de
evacuare spre exterior.
Art. 71. — Lățimea liberă a ușilor utilizate pe căile de
evacuare a utilizatorilor parcajului subteran va fi de minimum
0,90 m.
Art. 72. — Ușile de evacuare a utilizatorilor parcajelor
subterane se prevăd cu dispozitive care să permită deschiderea
lor ușoară, printr-o manevră simplă din interiorul parcajului, sau
se prevăd cu bare antipanică.
Art. 73. — Ușile de evacuare se pot prevedea cu sisteme
electromagnetice de încuiere care să poată fi deschise local
(buton amplasat lângă ușă, în cutie cu geam care se poate
sparge) și centralizat, de la dispeceratul de securitate al
parcajului.
Art. 74. — (1) Coridoarele și holurile prin care se asigură
evacuarea utilizatorilor se separă de restul construcției cu pereți
și planșee rezistente la foc EI 60.
(2) Atunci când pereții coridoarelor sau holurilor de evacuare
le separă de spațiul în care se parchează autoturismele, vor fi
rezistenți la foc EI 120.
(3) Ușile din pereții coridoarelor sau ai holurilor de evacuare
vor fi rezistente la foc EI 60-C atunci când debușează în spațiul
de parcare și EI 30-C, spre alte destinații.
Art. 75. — Lățimile coridoarelor de evacuare trebuie să
asigure numărul de unități de trecere (fluxuri de evacuare)
determinat prin calcul și să respecte prevederile art. 9 lit. n).
Art. 76. — (1) Scările de evacuare a utilizatorilor parcajelor
subterane pentru autoturisme vor fi conformate, alcătuite și
dimensionate astfel încât să asigure circulația utilizatorilor
parcajului potrivit prevederilor specifice căilor de evacuare din
clădiri civile și ale prezentului normativ.
(2) În casele de scări de evacuare a utilizatorilor parcajelor
subterane nu sunt admise amenajări pentru alte activități.
Art. 77. — Scările de evacuare pot fi prevăzute în interiorul
parcajului subteran (închise în case de scări) sau în exteriorul
acestuia (deschise), amplasate în curți de lumină.

Art. 78. — Scările de evacuare a utilizatorilor parcajelor
subterane vor avea rampe drepte și lățimi, inclusiv cele ale
încăperilor-tampon de acces în acestea, de cel puțin 0,90 m.
Art. 79. — (1) Rampele scărilor închise aferente porțiunii
subterane se separă de rampele scărilor clădirii supraterane în
care este înglobat parcajul astfel:
a) la parcajele subterane înglobate în clădiri supraterane
înalte, foarte înalte sau cu săli aglomerate, rampele scărilor de
evacuare aferente nivelurilor subterane se separă de rampele
clădirii supraterane cu pereți rezistenți la foc EI 180;
b) la parcajele subterane înglobate în clădiri care nu se
încadrează la lit. a), se separă cu pereți rezistenți la foc EI 120.
(2) Scările de evacuare subterane închise se prevăd cu
sistem independent de evacuare a fumului în caz de incendiu.
Art. 80. — (1) În peretele de separare a rampelor subterane
de cele supraterane se poate asigura circulația funcțională a
utilizatorilor printr-un gol dispus la nivelul parterului sau al
palierului intermediar dintre parter și primul nivel subteran de
parcare, protejat cu ușă rezistentă la foc EI 90-C.
(2) Se recomandă asigurarea ieșirii din casele de scări de
evacuare ale parcajului subteran direct în exterior la nivelul
terenului sau al unor suprafețe carosabile, separat de ieșirile
clădirii supraterane.
Art. 81. — Este interzis să se prevadă una sau două trepte
izolate pe circulațiile de evacuare spre scări sau ieșiri în exterior.
Art. 82. — Pereții caselor de scări de evacuare a parcajelor
subterane vor fi rezistenți la foc EI 180 în construcții cu nivelul I
de stabilitate la incendiu și rezistenți la foc EI 120 în construcții
cu nivelul II de stabilitate la incendiu.
Art. 83. — Scările de evacuare exterioare parcajului
subteran, dispuse în curți de lumină, se amplasează astfel încât
să fie protejate de eventuale flăcări din parcaj (în dreptul unor
pereți plini EI 30 care să depășească scara cu cel puțin 3,00 m)
sau la distanță de minimum 3,00 m față de peretele exterior al
parcajului.
Art. 84. — Rampele și palierele scărilor interioare trebuie să
fie rezistente la foc REI 60, iar cele ale scărilor exterioare pot fi
R 15, clasa de reacție la foc A1.
Art. 85. — Accesul la scările de evacuare din parcajele
subterane amplasate independent sau dispuse în subsolurile
clădirilor care nu sunt înalte, foarte înalte sau cu săli aglomerate
se realizează, după caz:
a) la scările interioare închise în case de scări prin încăperitampon cu aria de cel puțin 3,00 m2, ventilate în suprapresiune
și echipate cu uși rezistente la foc EI 60-C;
b) la scările exterioare deschise prin ușă rezistentă la foc
EI 30-C.
Art. 86. — (1) Accesurile utilizatorilor din nivelurile parcajelor
subterane înglobate în subsolurile clădirilor înalte, foarte înalte
sau cu săli aglomerate la casele de scări de evacuare închise se
protejează cu încăperi-tampon cu aria de cel puțin 3,00 m2.
(2) Încăperile-tampon de acces la scările de evacuare a
parcajelor subterane înglobate în subsolurile clădirilor înalte,
foarte înalte sau cu săli aglomerate vor avea asigurată
evacuarea mecanică a fumului în caz de incendiu prin
introduceri de aer și evacuări de fum prin tiraj mecanic și vor fi
prevăzute cu uși rezistente la foc EI 90-C.
(3) Încăperile-tampon de acces la scările de evacuare a
parcajelor subterane înglobate în subsolurile clădirilor care nu
sunt înalte, foarte înalte sau cu săli aglomerate vor fi prevăzute
cu uși rezistente la foc EI 60-C și vor avea asigurată o
suprapresiune care să nu depășească 80 Pa pe uși.
(4) Atunci când parcajele subterane se prevăd cu scări
exterioare de evacuare deschise, accesul la scară se asigură
prin ușă rezistentă la foc EI 60-C.
Art. 87. — Casele de scări închise ale parcajelor subterane
vor avea asigurată evacuarea fumului în caz de incendiu prin

MONITORUL OFICIAL AL ROMÂNIEI, PARTEA I, Nr. 74/2.II.2010
tiraj natural-organizat sau tiraj mecanic (admisia aerului la
partea inferioară și evacuarea fumului la partea superioară ori
punerea în suprapresiune față de încăperile adiacente cu care
comunică — introducere mecanică a aerului în scară,
introducerea mecanică a aerului în încăperea-tampon și
evacuarea mecanică a fumului din încăperea-tampon).
Art. 88. — (1) Accesurile din nivelurile parcajelor subterane
la ascensoare se protejează cu încăperi-tampon ventilate în
suprapresiune și prevăzute cu uși rezistente la foc EI 90-C
pentru parcajele subterane înglobate în subsolurile clădirilor
înalte, foarte înalte sau cu săli aglomerate.
(2) Accesurile din nivelurile parcajelor subterane la
ascensoare se protejează cu încăperi-tampon ventilate în
suprapresiune și prevăzute cu uși rezistente la foc EI 60-C
pentru parcajele subterane înglobate în subsolurile clădirilor
care nu sunt înalte, foarte înalte sau cu săli aglomerate.
Art. 89. — Căile de evacuare a utilizatorilor parcajelor
subterane se prevăd cu iluminat de siguranță proiectat, alcătuit
și realizat potrivit prevederilor prezentului normativ și
reglementărilor tehnice de specialitate.
CAPITOLUL VIII
Compartimentări, separări și finisaje
SECȚIUNEA 1
Compartimentări față de alte clădiri sau destinații

Art. 90. — Parcajele subterane pentru autoturisme se
compartimentează față de alte construcții sau destinații dispuse
în subsoluri (altele decât anexele funcționale și activitățile
conexe admise), prin pereți rezistenți la foc EI 240 atunci când
sunt clădiri sau porțiuni de clădiri supraterane înalte, foarte înalte
sau cu săli aglomerate și planșee rezistente la foc REI 180,
respectiv pereți EI 120 și planșee REI 120 atunci când clădirile
supraterane nu se încadrează în categoriile celor enumerate.
Art. 91. — Golurile de circulație funcțională din pereții de
compartimentare față de alte construcții sau destinații se
protejează cu încăperi-tampon ventilate în suprapresiune și
prevăzute cu uși rezistente la foc EI 90-C.
SECȚIUNEA a 2-a
Separări în interiorul parcajului subteran

Art. 92. — Parcajele subterane pentru autoturisme care sunt
echipate cu instalații automate de stingere a incendiilor tip
sprinkler se separă cu pereți despărțitori rezistenți la foc EI 60,
în arii de maximum 6.000,00 m2.
Art. 93. — Parcajele subterane pentru autoturisme care nu
sunt echipate cu instalații automate de stingere a incendiilor tip
sprinkler, în cazurile și în condițiile admise de prezentul
normativ, se separă cu pereți despărțitori rezistenți la foc EI 60,
în arii de maximum 3.000,00 m2.
Art. 94. — (1) Golurile de circulație funcțională din pereții
despărțitori rezistenți la foc EI 60 (prevăzuți la art. 92 și 93) se
protejează pe circulațiile pentru autoturisme cu elemente de
închidere rezistente la foc EI 60-C.
(2) Pe circulațiile pietonale din parcaj, golurile de circulație
funcțională din pereții despărțitori rezistenți la foc EI 60 se
protejează cu uși pe balamale sau pivoți, rezistente la foc EI 60-C.
Art. 95. — Dispeceratul de securitate la incendiu se separă
de restul construcției subterane cu pereți rezistenți la foc
minimum EI 120 și ușă de comunicare rezistentă la foc EI 90-C,
iar eventualele vitraje ale pereților despărțitori trebuie să fie
rezistente la foc EI 60-C sau protejate cu obloane EI 60-C.
Art. 96. — Stația de pompare a apei pentru stingerea
incendiilor și sursa ei de alimentare de rezervă se prevăd și cu
accesuri directe din exterior.

9

Art. 97. — (1) Stația de pompare a apei pentru stingerea
incendiilor, sursele de alimentare a acesteia (de bază și de
rezervă) se compartimentează față de parcajul subteran cu
pereți rezistenți la foc EI 180 și planșee REI 180.
(2) Golurile de circulație funcțională din pereții de
compartimentare se protejează cu încăperi-tampon ventilate în
suprapresiune, prevăzute cu uși rezistente la foc EI 90-C.
Art. 98. — (1) Camerele pentru gunoi și anexele
gospodărești (boxe ale locatarilor) se compartimentează față de
parcaj cu pereți rezistenți la foc EI 120.
(2) În pereții rezistenți la foc prevăzuți pentru
compartimentarea parcajului față de camerele pentru gunoi sau
anexele gospodărești (boxe), eventualele goluri de circulație
funcțională se protejează cu încăperi-tampon ventilate în
suprapresiune și prevăzute cu uși rezistente la foc EI 60-C.
Art. 99. — Spațiile de supraveghere, camerele de plată și
birourile de exploatare ale parcajului subteran se separă față de
locurile de parcare cu structuri R 15, pereți și plafoane rezistente
la foc E 15 și vitrări clasa A1 de reacție la foc.
Art. 100. — Încăperile-tampon de protecție a golurilor de
comunicare din pereții rezistenți la foc vor avea:
a) pereți rezistenți la foc EI 60 și planșee rezistente la foc
REI 60;
b) uși EI-C, cu rezistențele la foc precizate în prezentul
normativ;
c) asigurată evacuarea fumului în caz de incendiu sau, după
caz, suprapresiune, conform prevederilor prezentului normativ;
d) arie minimă de 3,00 m2, fiind recomandați 10,00 m2 atunci
când prin încăperile-tampon se transportă marfă cu cărucioare.
Art. 101. — În cazul în care pentru protecția golurilor de
circulație a autoturismelor din pereții despărțitori rezistenți la foc
EI 60, prevăzuți la art. 92 și 93, nu se pot prevedea uși sau
cortine rezistente la foc, este admisă protecția golurilor cu
tamburi deschiși.
Art. 102. — (1) Tamburii deschiși prevăzuți pentru protecția
golurilor din pereții despărțitori rezistenți la foc EI 60 se
alcătuiesc și se realizează astfel încât să îndeplinească
următoarele condiții:
a) pereți rezistenți la foc EI 60 și planșee rezistente la foc
REI 60;
b) lungimea minimă de 4,00 m a fiecărui tambur;
c) pe toată suprafața orizontală a tamburului deschis, sub
planșeul superior, să fie prevăzute drencere (sprinklere
deschise), amplasate 1 buc./m2;
d) punerea automată în funcțiune a instalației de drencere
(sprinklere deschise) în caz de incendiu în oricare dintre spațiile
separate de peretele despărțitor și acționări manuale, cu
butoane montate în ambele spații despărțite de perete.
(2) Instalația de drencere (sprinklere deschise) din tamburii
deschiși se proiectează, se alcătuiește și se realizează potrivit
prevederilor reglementărilor tehnice specifice.
Art. 103. — (1) Canalele și ghenele pentru instalațiile utilitare
ale parcajului subteran se alcătuiesc și se realizează astfel încât
să nu constituie căi de propagare a incendiilor.
(2) În parcajele subterane, pereții ghenelor pentru instalații
vor fi rezistenți la foc EI 60, iar gurile de vizitare se protejează cu
capace rezistente la foc EI 30.
Art. 104. — (1) Trecerile canalelor și ghenelor pentru instalații
prin elemente de construcție rezistente la foc se etanșează în
jurul conductelor.
(2) La trecerea prin elementele de construcție rezistente la
foc REI sau EI, care compartimentează parcajul față de altă
clădire sau spațiu cu altă destinație ori exploatat de alt
beneficiar, golurile din jurul conductelor se etanșează astfel încât
să se asigure aceeași rezistență la foc cu cea a elementului
străpuns.

10

MONITORUL OFICIAL AL ROMÂNIEI, PARTEA I, Nr. 74/2.II.2010

(3) În cazuri justificate tehnic, când etanșarea golurilor din
jurul conductelor nu este posibilă, se asigură:
a) pereții ghenelor EI 180 și gurile de vizitare protejate cu
capace rezistente la foc EI 90, pentru nivelul I de stabilitate la
foc;
b) pereții ghenelor EI 120 și gurile de vizitare protejate cu
capace rezistente la foc EI 60, pentru nivelul II de stabilitate la
foc.
Art. 105. — Instalațiile de gaze naturale trebuie să respecte
prevederile specifice reglementărilor tehnice aplicabile.
Art. 106. — Finisajele interioare ale pereților și plafoanelor
parcajelor subterane pentru autoturisme se realizează din
materiale din clasa de reacție la foc A1 sau A2-s1, d0.
Art. 107. — Izolațiile termice sau acustice ale pereților și
tavanelor vor fi realizate din materiale clasificate cel puțin în
clasa de reacție la foc A2-s1, d0 și la planșee A2FL-s1.
Art. 108. — Pardoselile parcajelor subterane se prevăd cu
pante pentru ca apa și orice lichide răspândite accidental să se
scurgă către canalizări prevăzute cu sifoane de pardoseală și
separatoare de hidrocarburi sau alt sistem acceptat.
Art. 109. — Stratul de uzură al pardoselilor parcajelor
subterane va fi realizat din materiale din cel puțin clasa de
reacție la foc A2FL-s1.
Art. 110. — Pentru evitarea scurgerii lichidelor la nivelurile
inferioare ale parcării, pardoseala rampelor auto dintre nivelurile
de parcare va fi cu minimum 2,5 cm mai sus față de nivelul
curent de parcare.
CAPITOLUL IX
Utilități
SECȚIUNEA 1
Evacuarea fumului în caz de incendiu

Art. 111. — (1) La parcajele subterane pentru autoturisme
este obligatorie asigurarea evacuării fumului în caz de incendiu
prin sistemele:
a) tiraj natural-organizat;
b) tiraj mecanic.
(2) Alte sisteme de evacuare a fumului din parcajele
subterane pot fi utilizate numai dacă sunt prevăzute în
reglementări tehnice de specialitate sau sunt agrementate
tehnic.
(3) Suplimentar, pentru dirijarea fumului spre gurile de
evacuare pot fi utilizate sisteme de tip jet/impuls fan.
Art. 112. — În funcție de amplasarea și conformarea fiecărui
parcaj subteran se pot utiliza și combinații ale sistemelor
menționate de evacuare a fumului în caz de incendiu, cu
respectarea prevederilor reglementărilor tehnice aplicabile.
Art. 113. — Prevederea unor dispozitive antiefracție, cum
sunt grilajele sau grătarele montate în dreptul deschiderilor
pentru evacuarea fumului sau alte elemente de construcții și
instalații, nu trebuie să reducă eficacitatea sistemelor prevăzute
pentru evacuarea fumului în caz de incendiu.
Art. 114. — (1) Evacuarea fumului prin tiraj natural-organizat
este admisă pentru parcările subterane cu maximum două
niveluri, dacă pentru fiecare nivel de parcare deschiderile de
admisie a aerului și cele de evacuare a fumului asigură
suprafața minimă de 12 dm2 pentru fiecare autoturism.
(2) Distanța dintre gurile de admisie a aerului și cele de
evacuare a fumului poate fi de maximum 75,00 m.
(3) Parcările subterane puternic ventilate sunt considerate a
asigura evacuarea natural-organizată a fumului.
Art. 115. — Gurile de admisie a aerului prin tiraj naturalorganizat se dispun la partea inferioară a fiecărui nivel de
parcare, iar gurile de evacuare a fumului se dispun la partea
superioară a nivelului de parcare.

Art. 116. — Admisia de aer și evacuarea fumului prin tiraj
natural-organizat se realizează prin goluri, care comunică direct
sau prin tubulaturi cu exteriorul, prin:
a) canale verticale distincte pentru fiecare nivel de parcare,
cu aria egală cu cea a gurilor aferente, separate cu pereți
rezistenți la foc EI 120 la trecerea prin alte niveluri ale parcării
subterane sau prin alte destinații;
b) canale verticale colectoare, cu aria dimensionată să preia
necesarul de evacuare și, respectiv, de admisie al celor două
niveluri de parcare, canale separate cu pereți EI 180 la trecerea
prin celălalt nivel de parcare sau prin alte destinații, având gurile
de evacuare a fumului protejate cu voleți rezistenți la foc EI 60
și, respectiv, etanși la foc E 60 la gurile de admisie a aerului.
Toți voleții vor avea acționare automată în caz de incendiu.
Art. 117. — (1) Evacuarea fumului în caz de incendiu prin
tiraj mecanic se asigură pentru parcaje și compartimente ale
acestora, prin guri de evacuare a fumului dispuse la partea
superioară a fiecărui nivel și guri de admisie a aerului la partea
inferioară, asigurându-se un debit de extracție a fumului de
minimum 600 m3/h pentru fiecare autoturism, dacă spațiul este
echipat cu instalații automate de stingere tip sprinkler.
(2) Pentru parcajele și compartimentele care nu sunt
echipate cu instalații automate de stingere a incendiului tip
sprinkler, debitul de extracție a fumului va fi de minimum
900 m3/h pentru fiecare autoturism.
Art. 118. — (1) Admisia aerului în caz de incendiu poate fi
prin tiraj natural-organizat sau prin tiraj mecanic.
(2) Debitul admisiei mecanice a aerului trebuie să fie 75%
din debitul de fum evacuat, cu o toleranță de plus sau minus
10%.
Art. 119. — Intrarea în funcțiune a sistemului de evacuare a
fumului în caz de incendiu cu tiraj mecanic dintr-un
compartiment de incendiu al parcajului (realizat conform art. 92
și 93) va întrerupe automat ventilarea mecanică normală în
acest compartiment.
Art. 120. — (1) Gurile de evacuare a fumului și de admisie a
aerului aferente sistemului cu tiraj mecanic se racordează prin
tubulaturi separate la canale colectoare verticale realizate cu
pereți rezistenți la foc EI 180 atunci când străbat alte niveluri de
parcare sau alte destinații.
(2) Tubulaturile de admisie a aerului și de evacuare a fumului
din interiorul compartimentului de parcare și care asigură
evacuarea fumului în caz de incendiu trebuie să fie din materiale
din clasa de reacție la foc minimum A2-s2, d0 și etanșe la foc
E 30-o-i, ve sau ho. La trecerea acestor tubulaturi prin alte
compartimente ale parcajului sau prin alte destinații trebuie să
fie rezistente la foc EI 60 ve sau ho.
(3) La intrarea tubulaturilor din fiecare nivel de parcare în
canalele verticale de evacuare a fumului sau de admisie a
aerului se prevăd voleți rezistenți la foc EI 60 la cele de evacuare
și voleți etanși la foc E 60 la cele de admisie a aerului. Toți voleții
vor fi cu acționare automată în caz de incendiu.
Art. 121. — Instalațiile de evacuare a fumului prin tiraj
mecanic se prevăd cu acționare automată în caz de incendiu și
comenzi manuale dispuse lângă intrări și în dispeceratele de
securitate sau, atunci când nu sunt obligatorii dispeceratele, la
serviciul permanent de supraveghere al parcajului.
Art. 122. — (1) Gurile de evacuare a fumului prin tiraj naturalorganizat sau prin tiraj mecanic și gurile de admisie a aerului se
amplasează în așa fel încât să asigure acoperirea satisfăcătoare
a spațiului ce se desfumează și debitele necesare stabilite în
prezentul normativ.
(2) Gurile de admisie a aerului se montează la partea
inferioară a spațiului care se desfumează, cu partea lor
superioară la maximum 1,00 m de pardoseală, racordându-se
direct sau prin tubulaturi la goluri în exterior sau la ventilatoare

MONITORUL OFICIAL AL ROMÂNIEI, PARTEA I, Nr. 74/2.II.2010
de introducere. Ușile directe spre exterior sunt considerate
admisii de aer.
(3) Gurile de evacuare a fumului se montează la partea
superioară a spațiului care se desfumează, în treimea
superioară a pereților sau în planșeu, racordându-se direct sau
prin tubulaturi la ventilatoare rezistente la foc. În rampele
interioare de circulație auto ale parcajelor se interzice montarea
gurilor de evacuare a fumului.
Art. 123. — Tubulaturile sistemului de evacuare naturalorganizată a fumului în caz de incendiu trebuie să respecte
următoarele:
a) secțiunea lor va fi egală cu cea a gurilor la care sunt
racordate;
b) raportul dintre laturile secțiunii tubulaturilor nu va fi mai
mare de 2, inclusiv în cazurile în care se prevăd diafragme
interioare locale;
c) conductele verticale de evacuare nu vor avea mai mult de
două deviații, iar unghiul acestora față de verticală nu va depăși
20ș;
d) lungimea racordurilor orizontale ale tubulaturii de
evacuare a fumului nu va depăși 2 metri;
e) în interiorul spațiului care se desfumează tubulaturile
trebuie să fie etanșe la foc E 30-o-i, ve sau ho.
Art. 124. — Tubulaturile sistemului de evacuare a fumului
prin tiraj mecanic trebuie să respecte următoarele:
a) secțiunea lor va fi egală cu cea a gurilor la care sunt
racordate;
b) raportul dintre laturile secțiunii tubulaturilor nu va fi mai
mare de 2;
c) în interiorul spațiului care se desfumează, tubulaturile
trebuie să fie etanșe la foc E 30-o-i, ve sau ho.
Art. 125. — Deschiderile de admisie naturală a aerului, atunci
când se adoptă, vor avea suprafața minimă de 6 dm2 pentru
fiecare autoturism în condițiile în care debitul necesar de
evacuare a fumului prin tiraj mecanic este de 600 m3/oră și de
9 dm2 pentru fiecare autoturism în condițiile în care debitul
necesar de evacuare a fumului prin tiraj mecanic este de
900 m3/oră.
Art. 126. — Trecerea tubulaturilor de admisie a aerului și de
evacuare a fumului prin alte spații sau compartimente ale
parcajului este admisă în condițiile protejării tubulaturilor cu
materiale rezistente la foc EI 60.
Art. 127. — Tubulaturile aferente sistemelor de evacuare a
fumului prin tiraj natural-organizat (admisii și evacuări) trebuie să
fie independente și separate atât pe fiecare nivel de parcare,
cât și pe fiecare compartiment.
Art. 128. — Tubulaturile sistemelor de evacuare a fumului
prin tiraj mecanic se pot racorda la canale colectoare verticale,
cu condiția ca înălțimea dintre racordurile la canalul colector să
fie de cel puțin un nivel al parcajului.
Art. 129. — (1) Canalele verticale de evacuare a fumului în
caz de incendiu prin tiraj natural-organizat sau tiraj mecanic vor
avea gurile exterioare de evacuare a fumului amplasate la
partea superioară a clădirilor supraterane și astfel dispuse încât
să se afle în afara zonelor care pot fi incendiate.
(2) Fac excepție gurile exterioare ale tubulaturilor de
evacuare a fumului din parcajele subterane tip P1 și P2, care se
pot dispune la nivelul terenului, la distanță de minimum 8,00 m
față de orice construcție supraterană.
Art. 130. — Între prizele de aer proaspăt și gurile canalelor de
evacuare a fumului în exterior trebuie asigurată distanța minimă
de 8,00 m. Capetele de evacuare a fumului se recomandă să fie
amplasate astfel încât vântul dominant să nu conducă fumul
evacuat spre admisiile de aer.
Art. 131. — Instalațiile de ventilare normală a parcajului pot
fi utilizate și pentru evacuarea fumului în caz de incendiu, dacă
îndeplinesc condițiile specifice ambelor funcțiuni.

11

SECȚIUNEA a 2-a
Ventilatoare de evacuare a fumului

Art. 132. — (1) Ventilatoarele de evacuare a fumului în caz
de incendiu trebuie să fie rezistente la foc, clasa F400 120,
conform prevederilor SR EN 12101-3: Sisteme de control al
căldurii și al fumului. Partea 3: Specificații pentru ventilatoare de
evacuare a căldurii și a fumului.
(2) Atunci când parcajele subterane pentru autoturisme sunt
echipate cu instalații automate de stingere a incendiilor tip
sprinkler, ventilatoarele de evacuare a fumului în caz de
incendiu pot fi rezistente la foc, clasa F200 120, conform SR EN
12101-3: Sisteme de control al căldurii și al fumului. Partea 3:
Specificații pentru ventilatoare de evacuare a căldurii și a
fumului.
(3) Ventilatoarele de dirijare a fumului dispuse în interiorul
parcajului trebuie să fie rezistente la foc, clasa F300 120, conform
prevederilor SR EN 12101-3: Sisteme de control al căldurii și al
fumului. Partea 3: Specificații pentru ventilatoare de evacuare a
căldurii și a fumului
Art. 133. — Ventilatoarele de introducere a aerului și de
evacuare a fumului în caz de incendiu se alimentează din sursa
de bază și sursa de rezervă, potrivit prevederilor reglementărilor
specifice.
Art. 134. — Pentru a nu fi afectată în caz de incendiu
funcționarea ventilatoarelor de evacuare a fumului amplasate în
interiorul parcajului, acestea se amplasează la mai mult de 3,00 m
de orice autoturism staționat. În cazul în care această condiție
nu poate fi respectată, ventilatorul se ecranează cu elemente
constructive rezistente la foc EI 60.
Art. 135. — (1) La parcajele subterane de tip P3 și P4, în
apropierea rampelor de acces se prevede la nivelul de referință
un dispozitiv semnalizat lizibil, astfel încât să fie ușor de reperat
atât ziua, cât și noaptea, echipat cu comenzi manuale prioritare,
selective pe compartimentele parcajului, care să permită oprirea
și repornirea ventilatoarelor de evacuare a fumului.
(2) În cazul în care parcajul este prevăzut cu două sau mai
multe astfel de dispozitive, utilizarea unuia dintre dispozitive
trebuie să anuleze funcționarea celorlalte.
(3) Pentru parcajele tip P1 și P2, dispozitivul echipat cu
comenzi manuale se amplasează în camera de supraveghere a
parcajului.
SECȚIUNEA a 3-a
Instalații utilitare

Art. 136. — La parcajele subterane pentru autoturisme este
obligatorie alimentarea din două surse de alimentare electrice
sau cu motor termic ori combinate, de bază și de rezervă, a
următorilor consumatori vitali:
a) instalații de detectare și semnalizare a incendiilor;
b) instalații de stingere a incendiilor cu apă;
c) instalații de evacuare a fumului prin tiraj mecanic;
d) mijloace destinate alertării utilizatorilor;
e) ascensoare pentru persoane handicapate locomotor;
f) ascensoare de pompieri (intervenție în caz de incendiu),
atunci când sunt obligatorii;
g) platforme elevatoare și ascensoare pentru autoturisme;
h) cortine rezistente la foc.
Art. 137. — (1) Alimentarea electrică a consumatorilor vitali
se realizează prin două căi distincte de alimentare, protejate
împotriva efectelor incendiului.
(2) Cablurile și conductoarele electrice de alimentare
montate în interiorul parcajului se protejează cu elemente
rezistente la foc EI 60.
Art. 138. — Tabloul electric general al parcajului subteran se
amplasează în încăpere distinctă, alcătuită conform prevederilor
reglementărilor tehnice de specialitate și compartimentată cu
elemente rezistente la foc EI 90. Golul de circulație funcțională

12

MONITORUL OFICIAL AL ROMÂNIEI, PARTEA I, Nr. 74/2.II.2010

se protejează cu ușă rezistentă la foc EI 90-C cu deschidere
spre exteriorul încăperii.
Art. 139. — (1) Parcajele subterane tip P1, P2, P3 și P4 se
prevăd cu iluminat de siguranță, alcătuit și realizat potrivit
prevederilor reglementărilor tehnice de specialitate aplicabile și
prezentului normativ.
(2) Iluminatul de siguranță al căilor de evacuare a utilizatorilor
va fi constituit din puncte luminoase dispuse la partea
superioară și inferioară a căilor de evacuare, cu funcționare timp
de minimum 60 de minute.
(3) Punctele luminoase dispuse la partea superioară se
montează la maximum 15,00 m distanță între ele.
(4) Fiecare punct luminos trebuie să aibă un flux luminos de
minimum 45 lumeni pe o perioadă de 60 de minute.
(5) Punctele luminoase dispuse la partea inferioară pot fi
încastrate în pardoseală, cu condiția respectării rezistenței
mecanice necesare, sau pot fi amplasate în apropierea
pardoselii.
(6) Punctele luminoase dispuse la partea inferioară care nu
se încastrează în pardoseală se dispun la cel mult 0,50 m
deasupra pardoselii.
Art. 140. — (1) Numărul echipamentelor și bornelor de
reîncărcare a acumulatoarelor autoturismelor electrice este
limitat la 3 pentru fiecare parcaj.
(2) Numărul de prize electrice pentru încărcarea
autoturismelor echipate cu baterii și încărcător intern, fără
degajare de hidrogen, nu este limitat.
SECȚIUNEA a 4-a
Ascensoare pentru persoane și pentru marfă, platforme
elevatoare și ascensoare pentru autoturisme

Art. 141. — (1) Ascensoarele pentru persoane, pentru marfă,
ascensoarele pentru pompieri și elevatoarele trebuie să fie
proiectate, construite și instalate conform prevederilor Hotărârii
Guvernului nr. 439/2003 privind stabilirea condițiilor de
introducere pe piață a ascensoarelor, cu modificările și
completările ulterioare, care transpune în legislația națională
Directiva 95/16/CE a Parlamentului European și a Consiliului din
29 iunie 1995 de apropiere a legislațiilor statelor membre
referitoare la ascensoare.
(2) La parcajele subterane cu mai mult de 4 subsoluri este
obligatorie prevederea cel puțin a unui ascensor pentru
pompieri, ușor accesibil de la nivelul de referință și prevăzut cu
apel prioritar pentru pompieri.
(3) La parcajele subterane cu mai mult de 4 niveluri
subterane înglobate în clădiri înalte sau foarte înalte,
ascensoarele pentru pompieri aferente parcajului se separă de
ascensoarele pentru pompieri ale nivelurilor supraterane.
(4) Ascensorul pentru pompieri prevăzut cu puț propriu,
separat de restul clădirii cu pereți rezistenți la foc REI 180, va
asigura accesul la toate nivelurile subterane și va avea asigurată
funcționarea timp de 120 de minute.
(5) Accesurile la ascensorul pentru pompieri se protejează
cu încăperi-tampon ventilate în suprapresiune și cu uși
rezistente la foc EI 90-C.
Art. 142. — (1) Ascensoarele pentru persoane și cele de
marfă din parcajele subterane se izolează față de restul
parcajului prin pereți rezistenți la foc EI 120.
(2) Golurile de acces se protejează cu încăperi-tampon
ventilate în suprapresiune și uși EI 90-C pentru parcajele
subterane înglobate în subsolurile clădirilor înalte, foarte înalte
sau cu săli aglomerate. Golurile de acces se protejează cu
încăperi-tampon ventilate în suprapresiune și uși EI 60-C pentru

parcajele subterane înglobate în subsolurile clădirilor care nu
sunt înalte, foarte înalte sau cu săli aglomerate.
(3) Ascensoarele pentru marfă nu se amplasează în casele
de scări.
Art. 143. — Ascensoarele pentru persoane cu handicap
locomotor pot fi utilizate și pentru evacuarea acestora în caz de
incendiu, atunci când respectă următoarele condiții:
a) au acces la căile comune de circulație orizontală, la un hol
sau o cale de acces directă în exterior;
b) sunt în legătură cu o scară sau o ieșire spre exterior, direct
sau prin intermediul unei căi de acces separate (coridor, hol),
fără a traversa parcajul;
c) încăperile-tampon de acces la ascensor au suprafața
minimă de 5,00 m2 și lățimea minimă de 1,50 m;
d) în fața ușilor de palier ale acestor ascensoare se asigură
o zonă de așteptare, dimensionată proporțional cu numărul
locurilor de parcare pentru persoane cu handicap locomotor,
respectiv 2,00 m2 pentru un loc de parcare, iar zona de
așteptare nu trebuie să blocheze circulația de evacuare spre
scară a celorlalți utilizatori;
e) sunt alimentate din sursa de bază și sursa de rezervă;
f) se asigură marcarea și semnalizarea corespunzătoare a
ascensoarelor.
Art. 144. — (1) Platformele elevatoare și ascensoarele pentru
autoturisme se proiectează și se realizează conform
prevederilor reglementărilor tehnice specifice, respectându-se
și următoarele:
a) se montează în puțuri separate de restul clădirii cu pereți
rezistenți la foc EI 120;
b) ușile de palier vor fi rezistente la foc EI 90-C;
c) ușile de palier se prevăd cu prag de 2,5 cm sau
pardoseala va avea pantă astfel realizată încât să se evite
scurgerea lichidelor în puțul platformei elevatoare sau al
ascensorului;
d) acționarea instalației de semnalizare a incendiilor din
parcaj va comanda automat aducerea platformei elevatoare sau
a ascensorului la nivelul de referință.
(2) Se prevăd inscripționări referitoare la obligativitatea opririi
motorului după poziționarea autoturismului pe platforma
elevatoare sau în ascensor.
Art. 145. — La parcajele subterane prevăzute numai cu
platformă elevatoare sau ascensor se prevăd scări pentru
intervenție și salvare, minimum una la 500,00 m2 de parcaj.
CAPITOLUL X
Instalații de protecție la incendiu
SECȚIUNEA 1
Sisteme de alarmare

Art. 146. — (1) Parcajele subterane de tipul P1, P2, P3 și P4,
precum și cele cu mai mult de 4 niveluri subterane, indiferent de
numărul locurilor de parcare, se prevăd cu sistem de alarmare
a utilizatorilor în caz de incendiu și cu mijloace de alertare, după
caz, a operatorului parcajului, serviciilor de securitate la incendiu
(prevăzute la art. 13 și 14), precum și a serviciilor pentru situații
de urgență.
(2) Alarmarea trebuie să fie audibilă și vizibilă din orice punct
al parcajului și al căilor de evacuare.
(3) Parcajele tip P3 și P4, precum și cele cu mai mult de
4 niveluri subterane, indiferent de numărul locurilor de parcare,
se prevăd obligatoriu cu mijloace de alertare automată în caz
de incendiu a serviciilor de securitate la incendiu.
(4) Legătura telefonică pentru alertarea serviciilor pentru
situații de urgență la parcajele P3 și P4, precum și la cele cu
mai mult de 4 niveluri subterane se prevede în dispeceratul de

13

MONITORUL OFICIAL AL ROMÂNIEI, PARTEA I, Nr. 74/2.II.2010
securitate, iar la parcajele de tip P2, în spațiul de supraveghere
a parcajului.
(5) Legătura telefonică pentru alertarea serviciilor pentru
situații de urgență la parcajele P1 și P2 se prevede conform
dispozițiilor stabilite de operatorul parcajului.
Art. 147. — Declanșarea alarmei în parcaj trebuie să
acționeze automat:
a) deschiderea ieșirilor încuiate din toată parcarea;
b) afișarea interzicerii accesului autoturismelor în parcaj;
c) difuzarea unui mesaj preînregistrat, atunci când parcarea
este prevăzută cu echipament de sonorizare, fără să afecteze
alte spații.
SECȚIUNEA a 2-a
Instalații de detectare și semnalizare a incendiilor

Art. 148. — (1) Parcajele subterane de tipul P1, P2, P3 și P4,
indiferent de numărul locurilor de parcare, se echipează cu
instalații de detectare și semnalizare a incendiilor, proiectate și
realizate conform prevederilor reglementărilor tehnice de
specialitate.
(2) Parcajele subterane echipate cu instalații automate de
stingere tip sprinkler se prevăd și cu instalații de detectare și
semnalizare a incendiilor.
Art. 149. — (1) Instalațiile de detectare și semnalizare a
incendiilor se prevăd și cu butoane de semnalizare manuală.
(2) Butoanele de semnalizare manuală se dispun la fiecare
nivel de parcare, pe circulațiile pietonale, în apropierea fiecărei
scări și lângă ieșirile în exterior.
(3) Butoanele de semnalizare manuală se montează la
înălțimea de maximum 1,40 m față de pardoseală și se
amplasează în așa fel încât să nu fie blocate prin deschiderea
ușilor. Grosimea butoanelor poate depăși suprafața peretelui cu
maximum 0,10 m.
Art. 150. — (1) Centralele de semnalizare aferente
instalațiilor de detectare-semnalizare trebuie amplasate în
dispeceratele de securitate a parcajelor, iar în situația în care
dispeceratul nu este obligatoriu, centrala se amplasează într-o
încăpere în care este asigurată permanent supravegherea.
(2) Dispeceratul de securitate se prevede cu instalație
independentă de ventilare.
Art. 151. — Detectoarele aferente instalației de detectaresemnalizare a incendiilor se repartizează în parcaj, în spațiile
tehnice și cele destinate activităților conexe, conform proiectului
de specialitate și indicațiilor producătorului.
Art. 152. — (1) Instalația de detectare-semnalizare a
incendiilor trebuie să acționeze automat:
a) declanșarea alarmei în dispeceratul de securitate;
b) dispozitivele de securitate la incendiu în compartimentul
sau spațiul în care a izbucnit incendiul;
c) punerea în funcțiune a sistemului de evacuare a fumului în
compartimentul sau spațiul respectiv;
d) declanșarea automată a alarmei în tot parcajul;
e) deschiderea ușilor încuiate și a barierelor parcajului.
(2) Se admite o temporizare a acționărilor de maximum
5 minute numai dacă parcarea dispune, în timpul prezenței

publicului, de personal pregătit pentru gestionarea directă a
alarmei restrânse la nivelul compartimentului în care a izbucnit
incendiul.
SECȚIUNEA a 3-a
Instalații de stingere a incendiilor

Art. 153. — (1) La parcajele subterane de tipul P1, P2, P3 și
P4, este obligatorie echiparea cu următoarele instalații de
stingere a incendiilor:
a) hidranți interiori;
b) sprinklere;
c) perdele de drencere (sprinklere deschise) pentru protecția
golurilor rampelor de circulație a autoturismelor între nivelurile
parcajului subteran și a golurilor de acces la puțurile platformelor
elevatoare, precum și drencere (sprinklere deschise) în tamburii
deschiși (atunci când se prevăd);
d) coloane uscate, dispuse în casele de scări, la parcajele
cu mai mult de două niveluri subterane;
e) hidranți exteriori.
(2) Fac excepție de la obligativitatea prevederii instalațiilor
automate de stingere a incendiilor tip sprinkler:
a) parcajele subterane de tipul P1 și P2 cu maximum două
niveluri de parcare, aferente clădirilor de locuit care nu sunt
clădiri înalte și foarte înalte sau cu săli aglomerate, prevăzute cu
instalație de detectare și semnalizare a incendiilor și instalație de
evacuare a fumului prin tiraj mecanic cu debit de 900 m3/h
pentru fiecare autoturism;
b) parcajele subterane puternic ventilate natural.
Art. 154. — (1) La parcajele subterane cu 4 niveluri și mai
mult, indiferent de numărul locurilor de parcare, se asigură,
suplimentar, următoarele:
a) debitele jeturilor pentru hidranții de incendiu interiori se
calculează pentru valorile maxime, prevăzute în standardele
SR EN 671-1: Sisteme fixe de luptă împotriva incendiilor.
Sisteme echipate cu furtun. Partea 1: Hidranți interiori echipați
cu furtunuri semirigide și SR EN 671-2: Sisteme fixe de luptă
împotriva incendiilor. Sisteme echipate cu furtun. Partea 2:
Hidranți interiori echipați cu furtunuri plate, fără a fi mai mici de
2,5 l/s;
b) timpul de funcționare a hidranților interiori de 60 de minute;
c) minimum două jeturi în funcțiune simultană care să atingă
fiecare punct din suprafața de parcare, indiferent de echiparea
cu instalație automată de stingere tip sprinkler, stabilită conform
art. 153 alin. (1) lit. b).
(2) La parcajele subterane din categoriile P1, P2, P3 și P4
care nu fac obiectul alin. (1), se asigură minimum două jeturi în
funcțiune simultană și timpul de funcționare a hidranților interiori
de minimum 10 minute.
(3) La parcajele subterane din categoria P1 și P2 neechipate
cu instalație de stingere automată tip sprinkler [conform art. 153
alin. (2)], hidranții interiori trebuie să asigure minimum două
jeturi în funcțiune simultană și timpul de funcționare de minimum
30 de minute.
(4) Debitul de calcul pentru hidranții exteriori se asigură în
funcție de nivelul de stabilitate la incendiu și de volumul
parcajului, astfel:
Volumul parcajului (m3)

Nivel
de stabilitate
la incendiu

Până
la 5.000

5.001
la 15.000

15.001
la 30.000

30.001
la 50.000

Peste
50.000

Debitul de apă al hidranților exteriori pentru stingerea incendiului (l/s)

I, II

5

10

15

20

25

14

MONITORUL OFICIAL AL ROMÂNIEI, PARTEA I, Nr. 74/2.II.2010

(5) La stabilirea debitului de calcul în cazul înglobării
parcajelor subterane în clădiri supraterane se ia în calcul debitul
cel mai mare normat, respectiv pentru clădirea supraterană sau
pentru parcajul subteran.
(6) În toate cazurile timpul teoretic de funcționare a hidranților
exteriori este de 180 de minute.
Art. 155. — Instalațiile de stingere a incendiilor prevăzute la
parcajele subterane se proiectează, se dimensionează și se
alcătuiesc în conformitate cu prevederile reglementărilor tehnice
de specialitate.
Art. 156. — Parcajele subterane pentru autoturisme se
dotează pe fiecare nivel cu cel puțin următoarele mijloace de
primă intervenție în caz de incendiu:
a) stingătoare portative de 6 kg sau 6 litri, corespunzătoare
riscurilor de incendiu și dispuse astfel încât să revină câte un
stingător la maximum 10 autoturisme;
b) stingătoare transportabile de 50 kg, amplasate astfel încât
unui stingător să îi revină maximum 500,00 m2 de parcaj;
c) cutii de 100 litri cu nisip și lopată pentru fiecare nivel,
dispuse în apropierea fiecărei rampe auto;
d) la dispeceratul de securitate la incendiu sau anexă a
acestuia se asigură o rezervă de 10 bucăți stingătoare portative.
Art. 157. — (1) Pentru stingătoarele portative documentele
de referință sunt Hotărârea Guvernului nr. 584/2004 privind
stabilirea condițiilor de introducere pe piață a echipamentelor
sub presiune, cu modificările și completările ulterioare, care
transpune Directiva 97/23/CE a Parlamentului European și a
Consiliului din 29 mai 1997 de apropiere a legislațiilor statelor
membre referitoare la echipamentele sub presiune, și SR EN 3
(cu părțile sale).
(2) Pentru stingătoarele mobile cu încărcătura nominală de
50 kg/l documentul de referință este SR EN 1866-1: Stingătoare
mobile de incendiu. Partea 1: Caracteristici, performanțe și
metode de încercare.
(3) Stingătoarele trebuie să fie certificate conform legii.
Art. 158. — Parcajele subterane trebuie să aibă asigurată o
rezervă de minimum 2% din numărul de capete sprinkler cu care
este echipat nivelul subteran cu cel mai mare număr de
autoturisme, dar minimum 25 de bucăți.
CAPITOLUL XI
Intervenție
Art. 159. — Accesul pentru intervenție în caz de incendiu
trebuie asigurat pe cel puțin un drum carosabil care să permită
circulația autospecialelor de intervenție.
Art. 160. — Conformarea construcției parcajului subteran
trebuie să fie realizată astfel încât să se asigure accesuri și
trasee de intervenție în interior, ușor de recunoscut și
corespunzător alcătuite, echipate și marcate.
Art. 161. — Căile de acces și circulațiile interioare funcționale
ale parcajului subteran vor fi menținute permanent în stare de
utilizare, astfel încât în caz de necesitate să poată fi utilizate de
către serviciile de intervenție pentru situații de urgență.
CAPITOLUL XII
Marcaje
Art. 162. — Pentru recunoașterea ușoară și utilizarea căilor
de evacuare în caz de incendiu, pe traseele acestora se prevăd
indicatoare și marcaje vizibile.
Art. 163. — Pe ușile care nu servesc la evacuarea
utilizatorilor parcajului se inscripționează în limbile română și
engleză cuvintele ăFĂRĂ IEȘIRE”.
Art. 164. — Locurile de parcare a autoturismelor se
marchează și se numerotează vizibil pe pardoseală și se
semnalizează cu indicatoare de orientare.

Art. 165. — Se prevăd indicatoare rutiere pentru circulația
autoturismelor, montate la partea superioară și inferioară a căilor
de circulație din parcaj și indicatoare de evacuare pentru
utilizatori, conform prevederilor SR ISO 3864-1,2,3, SR ISO
6309 sau ale reglementărilor echivalente în statele membre ale
Uniunii Europene.
Art. 166. — În apropierea ieșirilor și a accesurilor la scările de
evacuare se afișează interdicții generale, planuri de evacuare
și instrucțiuni de urmat în caz de incendiu.
CAPITOLUL XIII
Exploatare
Art. 167. — Proprietarii, operatorii și utilizatorii parcajelor,
după caz, au obligația:
a) îndeplinirii prevederilor legale privind organizarea și
desfășurarea activității de apărare împotriva incendiilor pentru
asigurarea securității la incendiu a parcajului subteran;
b) întreținerii în permanentă stare de funcționare, cu
asigurarea fiabilității și eficienței necesare, a mijloacelor tehnice
de apărare împotriva incendiilor și a instalațiilor aferente
parcajului subteran, conform prevederilor reglementărilor
tehnice specifice.
Art. 168. — Lucrările de întreținere și reparații ale parcajului
care conduc la creșterea riscului de incendiu în parcaj, cum sunt
utilizarea focului deschis sau a unei surse de căldură,
întreruperea unor circuite sau golirea unor instalații etc., se
realizează numai de către personal calificat și instruit potrivit
reglementărilor specifice, după luarea măsurilor de protecție
necesare și obținerea, dacă este cazul, a permisului de lucru cu
foc deschis, eliberat de persoanele nominalizate de operatorul
parcajului.
Art. 169. — (1) Instalațiile electrice, instalațiile de ventilare,
sistemele de evacuare a fumului în caz de incendiu,
ascensoarele, platformele elevatoare, dispozitivele și instalațiile
de protecție la incendiu, precum și elementele și dispozitivele
constructive de securitate la incendiu (compartimentări,
separări, treceri prin elemente rezistente la foc, protecții ale
golurilor de circulație funcțională etc.) se verifică, se testează și
se întrețin periodic de către persoane fizice sau juridice atestate
conform legii, în scopul asigurării menținerii lor în funcțiune la
parametrii proiectați.
(2) Datele relevante se consemnează în registrul de control
al instalațiilor respective, potrivit prevederilor reglementărilor
tehnice specifice.
(3) La parcajele tip P2, P3 și P4 se realizează teste de
funcționare cel puțin semestrial, iar la parcajele tip P1 cel puțin
o dată pe an.
Art. 170. — Verificările și controalele instalațiilor de protecție
împotriva incendiilor se fac conform reglementărilor specifice de
către persoane fizice și juridice atestate conform legii.
Art. 171. — Ventilatoarele de evacuare a fumului în caz de
incendiu, de regulă, se testează semestrial, iar celelalte
elemente (clapete, voleți) se testează anual.
Art. 172. — (1) În încăperile-tampon nu sunt admise
depozitarea materialelor și amplasarea tablourilor sau
dulapurilor electrice.
(2) Se interzice blocarea sau reducerea gabaritului de trecere
cu obiecte sau materiale a scărilor, coridoarelor, holurilor de
evacuare și a încăperilor-tampon.
Art. 173. — Planurile de evacuare a utilizatorilor în caz de
incendiu se întocmesc și se afișează pentru fiecare nivel al
parcajului conform Normelor generale de apărare împotriva
incendiilor, aprobate cu Ordinul ministrului administrației și
internelor nr. 163/2007.

MONITORUL OFICIAL AL ROMÂNIEI, PARTEA I, Nr. 74/2.II.2010

15

CAPITOLUL XIV
Referințe tehnice și legislative
1. Standarde
Nr.
crt.

Standarde

Denumirea

1.

SR EN 50073:2002

SR EN 50073:2002
Recomandări pentru alegerea, instalarea, utilizarea și întreținerea aparaturii pentru
detectarea și măsurarea gazelor combustibile și a oxigenului

2.

SR EN 12101-3:2003

SR EN 12101-3:2003
Sisteme de control al căldurii și al fumului. Partea 3: Specificații pentru ventilatoare de
evacuare a căldurii și a fumului

SR EN 12101-3:
2003/AC: 2005

SR EN 12101-3:2003/AC:2005
Sisteme de control al căldurii și al fumului. Partea 3: Specificații pentru ventilarea fumului și
degajărilor de căldură

SR EN 671-1:2002

SR EN 671-1:2002
Sisteme fixe de luptă împotriva incendiilor. Sisteme echipate cu furtun. Partea 1: Hidranți
interiori echipați cu furtunuri semirigide

SR EN 671-1:
2002/AC:2003

SR EN 671-1:2002/AC:2003
Sisteme fixe de luptă împotriva incendiilor. Sisteme echipate cu furtun. Partea 1: Hidranți
interiori echipați cu furtunuri semirigide

SR EN 671-2:2002

SR EN 671-2:2002
Sisteme fixe de luptă împotriva incendiilor. Sisteme echipate cu furtun. Partea 2: Hidranți
interiori echipați cu furtunuri plate

SR EN 671-2:
2002/A1:2004

SR EN 671-2:2002/A1:2004
Instalații fixe de luptă împotriva incendiului. Sisteme echipate cu furtun. Partea 2: Hidranți de
perete cu furtun plat

5.

SR EN 1866-1:2008

SR EN 1866-1:2008
Stingătoare mobile de incendiu. Partea 1: Caracteristici, performanțe și metode de încercare

6.

SR ISO 3864-1:2009

ISO 3864-1:2009
Simboluri grafice. Culori și semne de securitate. Partea 1: Principii de proiectare pentru
semne de securitate în locurile de muncă și în zonele publice

SR ISO 3864-2:2009

ISO 3864-2:2009
Simboluri grafice. Culori și semne de securitate. Partea 2: Principii de proiectare pentru
etichetarea de securitate a produselor

SR ISO 3864-3:2009

ISO 3864-3:2009
Simboluri grafice. Culori și semne de securitate. Partea 3: Principii de proiectare pentru
semne de securitate în locurile de muncă și în zonele publice

7.

SR ISO 6309:1998

SR ISO 6309:1998
Protecția împotriva incendiilor. Indicatoare de securitate

8.

SR EN 3

SR EN 3-6: 1997/A1:2002 ver. eng.
Stingătoare de incendiu portative. Partea 6: Mod de evaluare a conformității stingătoarelor
de incendiu portative conform EN 3 partea 1 până la partea 5

3.

4.

SR EN 3-3:1997
Stingătoare de incendiu portative. Construcție, rezistență la presiune, încercări mecanice
SR EN 3-6:1997
Stingătoare de incendiu portative. Partea 6: Mod de evaluare a conformității stingătoarelor
portative cu EN 3 partea 1 până la partea 5
SR EN 3-8:2007 ver. eng.
Stingătoare de incendiu portative. Partea 8: Cerințe suplimentare față de EN 3-7 pentru
construcție, rezistență la presiune și încercări mecanice pentru stingătoarele care au
presiunea maximă admisă egală cu sau mai mică de 30 bari

16
Nr.
crt.

MONITORUL OFICIAL AL ROMÂNIEI, PARTEA I, Nr. 74/2.II.2010
Standarde

Denumirea

SR EN 3-9:2007 ver. eng.
Stingătoare de incendiu portative. Partea 9: Cerințe suplimentare față de EN 3-7 pentru
rezistența la presiune a stingătoarelor cu CO2
SR EN 3-7+A1:2007
Stingătoare de incendiu portative. Partea 7: Caracteristici, performanțe și metode de
încercare
SR EN 3-9:2007/AC:2008
Stingătoare de incendiu portative. Partea 9: Cerințe suplimentare față de EN 3-7 pentru
rezistența la presiune a stingătoarelor cu CO2
SR EN 3-8:2007/AC:2008
Stingătoare de incendiu portative. Partea 8: Cerințe suplimentare față de EN 3-7 pentru
construcție, rezistență la presiune și încercări mecanice pentru stingătoarele care au
presiunea maximă admisă egală cu sau mai mică de 30 bari
2. Legislație
Nr.
crt.

Acte legislative

Publicația

1.

Legea nr. 10/1995 privind calitatea în construcții, cu
modificările ulterioare

Monitorul Oficial al României, Partea I, nr. 12 din 24 ianuarie
1995

2.

Hotărârea Guvernului nr. 622/2004 privind stabilirea
condițiilor de introducere pe piață a produselor pentru
construcții, republicată

Republicare în Monitorul Oficial al României, Partea I,
nr. 487 din 20 iulie 2007

3.

Hotărârea Guvernului nr. 796/2005 pentru modificarea și
completarea Hotărârii Guvernului nr. 622/2004 privind
stabilirea condițiilor de introducere pe piață a produselor
pentru construcții

Monitorul Oficial al României, Partea I, nr. 706 din 4 august
2005

4.

Regulamentul privind clasificarea și încadrarea produselor
pentru construcții pe baza performanțelor de comportare la
foc, aprobat prin Ordinul ministrului transporturilor,
construcțiilor și turismului și al ministrului de stat, ministrul
administrației
și
internelor,
nr.
1.822/394/2004,
cu modificările și completările ulterioare
Norme generale de apărare împotriva incendiilor, aprobate
prin Ordinul ministrului administrației și internelor
nr. 163/2007

Monitorul Oficial al României, Partea I, nr. 90 din 27 ianuarie
2005

5.

6.

7.

Directiva 97/23/CE a Parlamentului European și a
Consiliului din 29 mai 1997 de apropiere a legislațiilor
statelor membre referitoare la echipamentele sub presiune
Hotărârea Guvernului nr. 584/2004 privind stabilirea
condițiilor de introducere pe piață a echipamentelor sub
presiune, cu modificările și completările ulterioare
Directiva 95/16/CE a Parlamentului European și a
Consiliului din 29 iunie 1995 de apropiere a legislațiilor
statelor membre referitoare la ascensoare
Hotărârea Guvernului nr. 439/2003 privind stabilirea
condițiilor de introducere pe piață a ascensoarelor,
cu modificările și completările ulterioare

Monitorul Oficial al României, Partea I, nr. 216 din 29 martie
2007

Monitorul Oficial al României, Partea I, nr. 404 din 6 mai
2004

Monitorul Oficial al României, Partea I, nr. 322 din 13 mai
2003

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 74/2.II.2010 conține 16 pagini.

Prețul: 3,20 lei

&JUYDGY|440609]
ISSN 1453—4495

