Anul 178 (XXII) — Nr. 80

PARTEA I

LEGI, DECRETE, HOTĂRÂRI ȘI ALTE ACTE

Vineri, 5 februarie 2010

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECRETE
43.

— Decret privind rechemarea unui ambasador..........

2

HOTĂRÂRI ALE GUVERNULUI ROMÂNIEI
56.

77.

— Hotărâre privind stabilirea unor măsuri pentru
reorganizarea producătorilor de energie electrică și
termică de sub autoritatea Ministerului Economiei,
Comerțului și Mediului de Afaceri, prin înființarea
Companiei Naționale Electra — S.A. și Companiei
Naționale Hidroenergetica — S.A. ............................

2–3

— Hotărâre privind aprobarea Programului anual de
marketing și promovare și a Programului anual de
dezvoltare a destinațiilor și a produselor turistice ......

3.066. — Ordin al ministrului educației, cercetării, tineretului
și sportului privind aprobarea Metodologiei de
organizare și desfășurare a probelor specifice din
cadrul examenului de bacalaureat, susținute de
absolvenții secțiilor bilingve româno-spaniole ............

4–7

64.

65.

66.

— Decizie pentru eliberarea domnului Zeno-Karl Pinter
din funcția de subsecretar de stat la Departamentul
pentru Relații Interetnice ............................................

10–11

ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII
54.

DECIZII ALE PRIMULUI-MINISTRU
63.

Pagina

— Decizie privind modificarea și completarea
Regulamentului personalului operator al stațiilor de
radiocomunicații din România, aprobat prin Decizia
președintelui Inspectoratului General pentru Comunicații
și Tehnologia Informației nr. 699/2005..........................

12–13

ACTE ALE COMISIEI DE SUPRAVEGHERE
A ASIGURĂRILOR
82.

— Decizie privind aprobarea cererii de încetare a
activității și retragerea autorizației de funcționare a
Societății Comerciale ăDaniela Ioniță — Broker de
Asigurare” — S.R.L. ..................................................

13–14

92.

— Decizie privind sancționarea cu interzicerea
temporară a exercitării activității Societății Comerciale
UNIBROKER DOBROGEA — Broker de Asigurare și
Reasigurare — S.R.L. ................................................

14–15

8

— Decizie pentru numirea domnului Helge Dirk
Fleischer în funcția de subsecretar de stat la
Departamentul pentru Relații Interetnice....................

8

— Decizie pentru eliberarea domnului Valentin Platon
din funcția de subsecretar de stat la Departamentul
pentru Relații Interetnice ............................................

9

— Decizie pentru numirea domnului Sali Negiat în
funcția de subsecretar de stat la Departamentul pentru
Relații Interetnice........................................................

9

ACTE ALE COLEGIULUI MEDICILOR DENTIȘTI
DIN ROMÂNIA
3.

— Decizie privind componența comisiei de experți a
Colegiului Medicilor Dentiști din România ..................

16

2

MONITORUL OFICIAL AL ROMÂNIEI, PARTEA I, Nr. 80/5.II.2010

DECRETE
PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția României,
republicată,
având în vedere propunerea Guvernului,
Președintele României d e c r e t e a z ă:
Art. 1. — Domnul Teodor Baconschi se recheamă din calitatea de ambasador
extraordinar și plenipotențiar al României în Republica Franceză, în Principatul
Andorrei și în Principatul Monaco.
Art. 2. — Domnul Teodor Baconschi își va încheia misiunea în termen de cel
mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

EMIL BOC
București, 4 februarie 2010.
Nr. 43.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind stabilirea unor măsuri pentru reorganizarea producătorilor de energie electrică și termică
de sub autoritatea Ministerului Economiei, Comerțului și Mediului de Afaceri, prin înființarea
Companiei Naționale Electra — S.A. și Companiei Naționale Hidroenergetica — S.A.
În temeiul art. 108 din Constituția României, republicată, și al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă ducerea la îndeplinire a procedurilor
legale pentru înființarea societăților comerciale pe acțiuni
Compania Națională Electra — S.A. și Compania Națională
Hidroenergetica — S.A.
(2) Înființarea societăților comerciale prevăzute la alin. (1) se
face în conformitate cu dispozițiile Legii nr. 31/1990 privind
societățile comerciale, republicată, cu modificările și
completările ulterioare, în condițiile prevăzute de prezenta
hotărâre, prin divizare și fuziune precedată de dizolvare fără
lichidare a societăților participante.
Art. 2. — Compania Națională Electra — S.A. se înființează
prin fuziunea Societății Comerciale Complexul Energetic
Rovinari — S.A., Societății Comerciale Complexul Energetic
Turceni — S.A., Societății Comerciale Complexul Energetic
Craiova — S.A., Societății Naționale a Lignitului Oltenia — S.A.,
Societății Naționale Nuclearelectrica — S.A. și a Societății
Comerciale Hidroserv — S.A. Râmnicu Vâlcea, filială a Societății
Comerciale de Producere a Energiei Electrice în Hidrocentrale
Hidroelectrica — S.A., care se dizolvă fără a intra în lichidare,
precum și prin preluarea patrimoniului Societății Comerciale
Hidroelectrica — S.A., corespunzător sucursalelor S.H.
Râmnicu Vâlcea, S.H. Sibiu și S.H. Târgu Jiu, stabilit în cadrul
procedurii de divizare a acesteia.

Art. 3. — (1) Compania Națională Hidroenergetica — S.A. se
înființează prin fuziunea unor filiale ale Societății Comerciale de
Producere a Energiei Electrice și Termice Termoelectrica —
S.A., respectiv Societatea Comercială Electrocentrale Deva —
S.A. și Societatea Comercială Electrocentrale București — S.A.,
a unor filiale ale Societății Comerciale Hidroelectrica — S.A.,
respectiv Societatea Comercială Hidroserv Bistrița — S.A.,
Societatea Comercială Hidroserv Slatina — S.A., Societatea
Comercială Hidroserv Porțile de Fier — S.A., Societatea
Comercială Hidroserv Curtea de Argeș — S.A., Societatea
Comercială Hidroserv Sebeș — S.A., Societatea Comercială
Hidroserv Hațeg — S.A. și Societatea Comercială Hidroserv Cluj —
S.A., filiale care se dizolvă, fără a intra în lichidare, precum și
prin preluarea patrimoniului Societății Comerciale Hidroelectrica —
S.A., corespunzător sucursalelor S.H. Bistrița, S.H. Buzău,
S.H. Cluj, S.H. Curtea de Argeș, S.H. Hațeg, S.H. Porțile de Fier,
S.H. Oradea, S.H. Sebeș și S.H. Slatina, stabilit în cadrul
procedurii de divizare a acesteia, a patrimoniului Societății
Comerciale Termoelectrica — S.A., corespunzător Sucursalei
Electrocentrale Paroșeni și Sucursalei Termoserv Paroșeni —
S.A., stabilit în cadrul procedurii de divizare a acesteia, precum
și prin preluarea unei părți din patrimoniul Companiei Naționale
a Huilei — S.A. Petroșani, care se divizează.

MONITORUL OFICIAL AL ROMÂNIEI, PARTEA I, Nr. 80/5.II.2010
(2) Părțile din patrimoniul Companiei Naționale a Huilei —
S.A. Petroșani care se preiau pentru înființarea Companiei
Naționale Hidroenergetica — S.A. potrivit alin. (1) se stabilesc
printr-un program de restructurare, eficientizare și dezvoltare a
minelor, care va fi întocmit de conducerea executivă și de
administratorii societății și va fi aprobat de ministrul economiei,
comerțului și mediului de afaceri.
(3) În urma proceselor de divizare și fuziune prevăzute de
prezenta hotărâre, Societatea Comercială Hidroelectrica — S.A.
își încetează existența, în condițiile legii.
Art. 4. — (1) Proiectele actelor constitutive ale Companiei
Naționale Electra S.A. și ale Companiei Naționale
Hidroenergetica — S.A. se transmit Guvernului în vederea
emiterii mandatului său de reprezentare, după care se supun
aprobării adunărilor generale ale acționarilor companiilor
respective, în condițiile legii.
(2) Societățile naționale/companiile naționale/societățile
comerciale care se reorganizează potrivit art. 2 și 3 au obligația
să înștiințeze instituțiile financiare creditoare cu privire la
modificările survenite în structura organizatorică și statutul
juridic.
Art. 5. — (1) Începând cu data înmatriculării la oficiul
registrului comerțului, Compania Națională Electra — S.A. și,
respectiv, Compania Națională Hidroenergetica — S.A. preiau
toate drepturile și vor fi ținute de toate obligațiile fostelor societăți
comerciale supuse fuziunii și, respectiv, divizării, în condițiile
art. 2 și 3 din prezenta hotărâre, și se substituie în drepturile și
obligațiile decurgând din raporturile juridice ale acestora cu terții,
inclusiv în litigiile în curs.
(2) Compania Națională Electra — S.A. și Compania
Națională Hidroenergetica — S.A. preiau pe bază de protocol
obligațiile fiscale principale și accesorii datorate și neachitate,
decurgând din credite interne și externe garantate de stat sau
contractate direct de stat și subîmprumutate societăților care se
reorganizează, respectiv filialelor și sucursalelor acestora.
(3) Compania Națională Electra — S.A. și Compania
Națională Hidroenergetica — S.A. au obligația să încheie cu
Ministerul Finanțelor Publice, în calitatea acestuia de
garant/împrumutat, și/sau cu instituțiile de credit finanțatoare
acte juridice prin care preiau drepturile și obligațiile rezultate din
convențiile de garantare/acordurile de împrumut subsidiar
încheiate între Ministerul Finanțelor Publice și societățile
comerciale care se reorganizează și filialele/sucursalele
acestora, după caz.
Art. 6. — Compania Națională Electra — S.A. și Compania
Națională Hidroenergetica — S.A. au obligația instituirii, după
caz, de garanții asupra oricăror bunuri mobile sau imobile ale
acestora, până la acoperirea sumelor datorate Ministerului
Finanțelor Publice, rezultate din credite interne sau externe
garantate de stat sau contractate direct de stat și
subîmprumutate societăților comerciale care se reorganizează,
respectiv filialelor/sucursalelor acestora, după caz. Prevederea
se aplică și pentru creditele cu garanția statului emisă de Banca
de Export-Import a României Eximbank — S.A., denumită în
continuare Eximbank.
Art. 7. — În termen de 60 de zile de la data înregistrării celor
două societăți se vor încheia protocoale de predare-preluare a

3

activului si pasivului preluat de la societățile care au fuzionat,
respectiv au fost suspuse divizării.
Art. 8. — Compania Națională Electra — S.A. și Compania
Națională Hidroenergetica — S.A. au obligația să încheie câte
un protocol cu Eximbank, după caz, pentru creditele cu garanția
statului emisă de Eximbank, prin care preiau drepturile și
obligațiile societăților care se reorganizează rezultate din
convențiile de garantare încheiate cu Eximbank.
Art. 9. — (1) Compania Națională Electra — S.A. are ca
obiect principal de activitate producerea și furnizarea energiei
electrice, producerea, transportul, distribuția și furnizarea
energiei termice, exploatarea minelor și carierelor de lignit și
producerea de combustibil nuclear.
(2) Compania Națională Hidroenergetica — S.A. are ca
obiect principal de activitate producerea și furnizarea energiei
electrice, producerea, transportul, distribuția și furnizarea
energiei termice și exploatarea minelor de huilă.
(3) Societățile comerciale prevăzute la alin. (1) și (2) pot
desfășura, complementar, și alte activități conexe pentru
susținerea obiectului principal de activitate, în conformitate cu
legislația în vigoare și cu statutul propriu.
Art. 10. — Bunurile proprietate publică a statului administrate
ori utilizate cu orice alt titlu de societățile comerciale care se
reorganizează potrivit prevederilor prezentei hotărâri se preiau
cu același titlu, după caz, de către societățile comerciale
înființate potrivit art. 1.
Art. 11. — (1) Personalul angajat la societățile comerciale
care se desființează, respectiv se reorganizează potrivit
prevederilor prezentei hotărâri, se preia la societățile comerciale
înființate potrivit art. 1, beneficiind de prevederile art. 169 și 170
din Legea nr. 53/2003 — Codul muncii, cu modificările și
completările ulterioare.
(2) Contractele colective de muncă încheiate anterior de
societățile comerciale care se reorganizează potrivit prevederilor
prezentei hotărâri și de filialele lor, după caz, rămân în vigoare
până la încheierea noilor contracte colective de muncă, în
condițiile legii, de către societățile comerciale înființate potrivit
art. 1.
Art. 12. — Ministerul Economiei, Comerțului și Mediului de
Afaceri va coordona procesul de reorganizare a producătorilor
de energie electrică și termică de sub autoritatea sa, potrivit
prevederilor prezentei hotărâri, și va mandata reprezentanții
statului în adunările generale ale acționarilor și membrii
consiliilor de administrație ale societăților comerciale care se
reorganizează, respectiv se înființează, cu ducerea la îndeplinire
a măsurilor necesare în acest scop.
Art. 13. — Compania Națională Electra — S.A. și Compania
Națională Hidroenergetica — S.A. au obligația să asigure
sursele de finanțare pentru investițiile de mediu din fonduri
europene, din surse proprii și din surse atrase, cu sprijinul
Ministerului Economiei, Comerțului și Mediului de Afaceri și
Ministerului Finanțelor Publice.
Art. 14. — Înmatricularea celor două societăți comerciale la
oficiul registrului comerțului se va face după obținerea deciziei
de autorizare a concentrării economice, în condițiile legii.

PRIM-MINISTRU

EMIL BOC
Contrasemnează:
Ministrul economiei, comerțului și mediului de afaceri,
Adriean Videanu
p. Ministrul muncii, familiei și protecției sociale,
Valentin Mocanu,
secretar de stat
Ministrul finanțelor publice,
Sebastian Teodor Gheorghe Vlădescu
București, 29 ianuarie 2010.
Nr. 56.

4

MONITORUL OFICIAL AL ROMÂNIEI, PARTEA I, Nr. 80/5.II.2010
GUVERNUL ROMÂNIEI

HOTĂRÂRE
privind aprobarea Programului anual de marketing și promovare
și a Programului anual de dezvoltare a destinațiilor și a produselor turistice
În temeiul art. 108 din Constituția României, republicată, al art. 6 din Ordonanța Guvernului nr. 8/1998 privind constituirea
Fondului special pentru promovarea și dezvoltarea turismului, aprobată cu modificări și completări prin Legea nr. 23/2000, cu
modificările ulterioare, și al art. 22 din Ordonanța Guvernului nr. 58/1998 privind organizarea și desfășurarea activității de turism
în România, aprobată cu modificări și completări prin Legea nr. 755/2001, cu modificările ulterioare,
Guvernul României adoptă prezenta hotărâre.
Art. 1. — Se aprobă Programul anual de marketing și
promovare, prevăzut în anexa nr. 1, și Programul anual de
dezvoltare a destinațiilor și a produselor turistice, prevăzut în
anexa nr. 2.
Art. 2. — Programele prevăzute la art. 1 se finanțează din
bugetul Ministerului Dezvoltării Regionale și Turismului, în limita

fondurilor aprobate cu această destinație pentru anul 2010, prin
Legea bugetului de stat pe anul 2010 nr. 11/2010.
Art. 3. — Anexele nr. 1 și 2 fac parte integrantă din prezenta
hotărâre.

PRIM-MINISTRU

EMIL BOC
Contrasemnează:
Ministrul dezvoltării regionale și turismului,
Elena Gabriela Udrea
Ministrul finanțelor publice,
Sebastian Teodor Gheorghe Vlădescu

București, 29 ianuarie 2010.
Nr. 77.
ANEXA Nr. 1

P R O G R A M U L A N U A L D E M A R K E T I N G Ș I P R O M O VA R E

Art. 1. — Programul anual de marketing și promovare
urmărește promovarea celor mai importante destinații și forme
de turism din România pe piața internă și pe principalele piețe
turistice din străinătate.
Art. 2. — Programul anual de marketing și promovare
urmărește realizarea următoarelor activități:
a) studii de marketing;
b) marketing prin internet și alte mijloace electronice,
incluzând și realizarea și administrarea unui portal de informații
de turism, pe baze concurențiale, cu suportarea integrală a
cheltuielilor, inclusiv a celor de administrare, din fonduri
bugetare, precum și alte activități de marketing și promovare
prin internet și alte mijloace electronice;
c) participarea la manifestări expoziționale de turism în țară
și în străinătate;
d) organizarea de vizite educaționale și de informare, în țară,
pentru reprezentanți mass-media, touroperatori, reprezentanți
ai societăților comerciale cu activități în turism din țară și
străinătate, reprezentanți ai asociațiilor sau organizațiilor
neguvernamentale cu activitate în turism, ai administrației
publice centrale și locale, alți lideri de opinie, specialiști în turism
din țară și din străinătate etc.;

e) organizarea de evenimente și misiuni cu rol în creșterea
circulației turistice în România sau cu impact în creșterea
notorietății României ca destinație turistică, în țară și în
străinătate, precum și participarea în calitate de coorganizator
împreună cu asociațiile profesionale, patronale și organizațiile
neguvernamentale cu activitate în domeniul turismului,
autoritățile administrației publice locale și centrale, alte entități cu
activitate cu impact în domeniul turismului;
f) activități de promovare și publicitate prin intermediul
companiilor aeriene care operează zboruri către destinații din
România și prin intermediul principalelor aeroporturi din
România și din străinătate pe care operează curse internaționale
către România constând în inserții publicitare în materialele de
promovare ale companiilor aeriene și ale aeroporturilor, difuzare
de clipuri TV promoționale și filme publicitare de turism în
aeroporturi și în aeronave, precum și alte tipuri de activități de
promovare și publicitate în colaborare cu companiile aeriene sau
cu aeroporturile;
g) activități de promovare prin intermediul inserțiilor
publicitare în cataloagele turistice realizate de către
touroperatori, societăți comerciale cu activitate de turism,
asociații profesionale, patronale și organizații neguvernamentale

MONITORUL OFICIAL AL ROMÂNIEI, PARTEA I, Nr. 80/5.II.2010
cu activitate în domeniul turismului, autorități ale administrației
publice locale și centrale, alte entități cu activitate cu impact în
domeniul turismului, care promovează pe piețele-țintă de interes
destinația turistică România, produse turistice și pachete de
servicii turistice cu locul de desfășurare în România;
h) achiziționarea de materiale de promovare de tipul: ghiduri
despre România, hărți, albume, cataloage, fotoreportaje,
fotografii, cărți cu specific de turism etc.;
i) realizarea de materiale de promovare de tipul: cataloage,
broșuri, pliante, postere și foi volante, diverse tipărituri, ghiduri
și hărți turistice, panouri, fotografii, albume, fotoreportaje,
diapozitive, materiale audio-video, casete, filme cu specific de
turism, CD-uri și DVD-uri turistice, obiecte de protocol,
expedierea materialelor promoționale și de protocol în țară și în
străinătate etc.;
j) activități de promovare prin intermediul posturilor de
televiziune și radio care realizează emisiuni de turism sau alte
emisiuni cu impact în creșterea circulației turistice în România,
creșterea notorietății destinațiilor turistice românești sau
conștientizarea importanței turismului românesc;
k) acțiuni generale de publicitate și reclamă a destinațiilor
turistice românești și a produselor turistice românești.
Art. 3. — (1) Participarea Ministerului Dezvoltării Regionale
și Turismului la manifestările expoziționale se realizează pe
piețe de interes, prin organizarea de pavilioane naționale,
standuri specializate pe produse sau miniexpoziții, pe bază de
listă aprobată prin ordin al ministrului dezvoltării regionale și
turismului.
(2) Societățile comerciale cu activitate de turism, asociațiile
profesionale, patronale și organizațiile neguvernamentale cu
activitate în domeniul turismului, autoritățile administrației
publice locale și centrale, alte entități cu activitate cu impact în
domeniul turismului pot participa gratuit sau în urma achitării
unei taxe la manifestările expoziționale, în pavilioanele
naționale, standurile specializate sau miniexpozițiile la care
participă în țară și în străinătate Ministerul Dezvoltării Regionale
și Turismului.
(3) Cuantumul taxei de participare se va stabili prin ordin al
ministrului dezvoltării regionale și turismului, în funcție de fiecare
manifestare expozițională în parte, iar valoarea însumată,
colectată de la toți participanții, nu va putea depăși 10% din
totalul devizului general al acțiunii.
(4) Pentru participarea la manifestările expoziționale se
finanțează integral următoarele categorii de cheltuieli, cu
respectarea încadrării în fondurile bugetare alocate cu această
destinație:
a) cheltuieli cu elaborarea proiectului de execuție a standului,
închirierea, construirea, amenajarea și decorarea spațiului
expozițional, precum și cu asigurarea acestuia;
b) cheltuieli ocazionate de activități de marketing specifice
participării la manifestarea expozițională respectivă;
c) cheltuieli cu publicitatea în perioada premergătoare
manifestărilor expoziționale, precum și în perioada de
desfășurare a acestora;
d) cheltuieli cu transportul, cazarea și diurna pentru
reprezentanți mass-media;
e) cheltuieli cu transportul, cazarea și diurna sau onorarii
pentru formații artistice, meșteri populari, personal hostess,
membri ai colectivelor artistice, sportive, științifice și altele
asemenea, lideri sau creatori de opinie cu rol în desfășurarea
manifestării expoziționale respective;

5

f) cheltuieli de administrare și întreținere pentru utilități,
consumabile etc.;
g) cheltuieli generale pe perioada de desfășurare a acțiunilor
promoționale;
h) cheltuielile de reprezentare și de protocol;
i) cheltuieli pentru realizarea materialelor publicitare, de
prezentare și promovare cu caracter general și pentru
mediatizarea prezenței românești la acțiunile respective;
j) cheltuieli cu organizarea de evenimente de tipul: seară
românească, recepție, conferință de presă și altele similare cu
rol în sporirea atractivității standului;
k) cheltuieli pentru închirierea aparaturii specifice, necesară
derulării programelor artistice sau a altor activități organizate cu
ocazia manifestării expoziționale;
l) cheltuieli cu taxele de participare, de înscriere sau orice
alte taxe necesare participării, plătibile către organizatori sau
terți;
m) alte cheltuieli necesare pentru buna desfășurare a
manifestării expoziționale, cu aprobarea ordonatorului principal
de credite.
(5) Ministerul Dezvoltării Regionale și Turismului poate
efectua atât majorări sau diminuări ale sumelor estimate a fi
cheltuite pentru fiecare manifestare expozițională, cât și
modificarea sau completarea listei cu alte manifestări de interes
pentru promovarea turismului românesc, în limita plafonului
maxim de cheltuieli alocat cu această destinație.
Art. 4. — Pentru vizitele educaționale și de informare se
finanțează integral următoarele categorii de cheltuieli, cu
respectarea încadrării în fondurile bugetare alocate cu această
destinație: cazare, masă și transport pentru invitați și pentru ghid
sau pentru însoțitor de grup, ghid sau însoțitor de grup pe
teritoriul României, bilete de intrare la obiectivele turistice, taxe
de fotografiere și de filmare, precum și alte cheltuieli necesare
desfășurării în condiții optime a vizitelor.
Art. 5. — (1) Fondurile bugetare repartizate anual pentru
realizarea de evenimente și misiuni cu rol în creșterea circulației
turistice în România sau cu impact în creșterea notorietății
României ca destinație turistică, în țară și în străinătate, pentru
participarea în calitate de coorganizator sau pentru participarea
în baza unei taxe (de participare, de înscriere sau orice altă taxă
similară) se pot utiliza pentru următoarele categorii de cheltuieli:
a) cazare, masă, transport participanți;
b) închiriere săli și aparatură specifică;
c) onorariu personal hostess;
d) onorariu pentru formații artistice prezente în cadrul
evenimentului, precum și închirierea aparaturii specifice;
e) servicii de rent-a-car (servicii de închiriere automobile)
pentru participanți, tipărire și transmitere de invitații, realizare de
diplome și trofee, protocol;
f) producție de materiale publicitare specifice, publicitate
înainte și în perioada evenimentului, de tipul: producție și
difuzare de clipuri TV și spoturi audio, publicitate prin mijloace
electronice, realizare de CD/DVD cu participanții și principalele
produse turistice prezentate, taxe de participare, de înscriere
sau orice alte taxe similare etc.
(2) Pentru evenimentele la care Ministerul Dezvoltării
Regionale și Turismului participă în calitate de organizator sau
coorganizator, cheltuielile de reprezentare și protocol se
realizează pentru oferirea unor tratații în limita stabilită de către
ordonatorul de credite pentru fiecare acțiune. Cheltuielile se
referă la achiziționarea de produse alimentare pentru tratații
curente și pentru cocktail, apă, băuturi răcoritoare și slab

6

MONITORUL OFICIAL AL ROMÂNIEI, PARTEA I, Nr. 80/5.II.2010

alcoolizate, produse de patiserie și cofetărie și altele asemenea.
Băuturile alcoolice se achiziționează numai în cazul organizării
de cocktailuri.
Art. 6. — Fondurile bugetare repartizate anual activităților
prevăzute la art. 2 lit. j) se pot utiliza pentru următoarele categorii
de cheltuieli: costuri de coproducție de emisiuni TV și radio,
costuri de realizare a emisiunilor TV și radio, costuri de difuzare
clipuri TV, precum și costuri de difuzare spoturi audio în cadrul
emisiunii etc.

Art. 7. — Fondurile bugetare repartizate anual activităților
prevăzute la art. 2 lit. k) se pot utiliza pentru următoarele
categorii de cheltuieli: inserții publicitare în presă, în pagini web,
prin intermediul principalelor motoare de căutare internet, ghiduri
turistice, cataloage, albume, cărți cu specific de turism, publicații
de specialitate, publicitate outdoor în țară și în străinătate,
publicitatea destinației și a produselor turistice românești în
mass-media internă și internațională, pe piețele-țintă, activități
de marketing direct etc.
ANEXA Nr. 2

P R O G R A M U L A N U A L D E D E Z V O LTA R E A D E S T I N A Ț I I L O R
ȘI A PRODUSELOR TURISTICE

Art. 1. — Programul anual de dezvoltare a destinațiilor și a
produselor turistice urmărește susținerea turismului intern în
vederea îmbunătățirii circulației turistice în paralel cu
conservarea patrimoniului natural și cultural.
Art. 2. — Programul anual de dezvoltare a destinațiilor și a
produselor turistice urmărește realizarea următoarelor obiective:
a) îmbunătățirea calității serviciilor turistice din România;
b) participarea în cadrul unor proiecte comune inițiate pe plan
intern și internațional în domeniul turismului;
c) realizarea de investiții publice în infrastructura turistică;
d) dezvoltarea unor forme, produse și destinații turistice
importante din România;
e) modernizarea și extinderea sistemului informațional în
domeniul turismului;
f) perfecționarea cadrului legal și instituțional din sectorul
turismului în conformitate cu bunele practici de la nivelul Uniunii
Europene;
g) îmbunătățirea calității formării profesionale a angajaților
din sectorul turismului, în special a celor din structurile de primire
turistică.
Art. 3. — (1) În scopul realizării obiectivului prevăzut la art. 2
lit. a) se desfășoară următoarele activități:
a) elaborarea strategiei calității serviciilor turistice din
România;
b) realizarea de studii privind comportamentul turistului;
c) elaborarea criteriilor pentru desemnarea destinațiilor
ecoturistice și a ecomuzeelor;
d) continuarea Programului ăSteagul Albastru — Blue Flag”
pentru îmbunătățirea calității plajelor și porturilor din România.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii: servicii de agenții de turism, servicii
tipografice, servicii privind elaborarea unor studii de piață pe
plan național și servicii de cercetare și dezvoltare, precum și
servicii conexe.
Art. 4. — (1) În scopul realizării obiectivului prevăzut la art. 2
lit. b) se derulează următoarele proiecte:
a) proiectul comun cu Comisia Europeană — EDEN —
ăDestinații europene de excelență”;
b) proiectul comun cu Comisia Europeană — CALYPSO —
privind dezvoltarea turismului social, organizarea unei conferințe
regionale și tipărirea unei broșuri;
c) proiectul ONEST — Open Network for European
Sustainable Tourism, în cadrul proiectului ăKnowledge Networks
for the Competitiveness and Sustainability of European Tourism”
al Comisiei Europene;
d) proiectul Traditional Mountain Villages — în cadrul
Programului South-East Europe al Comisiei Europene;

e) proiectul Dezvoltarea turismului în zona transfrontalieră
România—Bulgaria, în cadrul Programului de cooperare
transfrontalieră România—Bulgaria;
f) proiecte de dezvoltare a turismului în colaborare cu
organizații/organisme internaționale: Organizația pentru
Cooperare Economică (OECD), Organizația pentru Dezvoltare
Industrială a Națiunilor Unite (UNIDO), Comisia Europeană
(CE), Comisia Europeană pentru Turism (CET), Inițiativa CentralEuropeană (ICE), Organizația pentru Cooperare Economică la
Marea Neagră (OCEMN), Organizația Mondială a Turismului
(OMT), Asociația de promovare turistică internațională a țărilor
dunărene ăDie Donau”;
g) realizarea de parteneriate în cadrul relațiilor bilaterale cu
diverse state ale Uniunii Europene, în vederea elaborării unor
proiecte referitoare la dezvoltarea turismului montan atât în
sezonul de iarnă, cât și în cel de vară, a turismului cultural, a
turismului balnear, a turismului de litoral, dar și a altor forme de
turism.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii și produse: servicii de organizare de
seminarii cu participare națională și internațională, vizite de
documentare, produse informative și de promovare comune cu
alte țări, servicii de agenții de presă/conferințe de presă, servicii
de publicitate și de comercializare, servicii tipografice, servicii
de traducere, servicii de transport anexe și conexe, servicii de
agenții de turism etc.
Art. 5. — (1) În scopul îndeplinirii obiectivului prevăzut la
art. 2 lit. c) se realizează parteneriate public/public între
Ministerul Dezvoltării Regionale și Turismului și autoritățile
administrației publice locale, în vederea elaborării de
documentații tehnico-economice, a inițierii și implementării
programelor de investiții în infrastructura turistică.
(2) Proiectele de investiții în turism și sursele de finanțare a
documentațiilor tehnice și a lucrărilor de execuție a programelor
și obiectivelor de investiții în turism se aprobă prin hotărâre a
Guvernului, la propunerea Ministerului Dezvoltării Regionale și
Turismului.
(3) Sumele necesare realizării activităților prevăzute la alin. (2)
se defalcă prin ordin al ministrului dezvoltării regionale și
turismului, în limita fondurilor alocate anual cu această destinație
din bugetul Ministerului Dezvoltării Regionale și Turismului către
bugetele locale.
Art. 6. — (1) În scopul realizării obiectivului prevăzut la art. 2
lit. d) se desfășoară următoarele activități:
a) elaborare de strategii naționale pentru diferite forme și
produse turistice: turism montan — drumeții montane și sporturi
de iarnă, turism de litoral, turism cultural, turism balnear,
ecoturism;

MONITORUL OFICIAL AL ROMÂNIEI, PARTEA I, Nr. 80/5.II.2010
b) coproducții de emisiuni de televiziune privind dezvoltarea
destinațiilor turistice;
c) implementarea strategiilor pentru destinații turistice și
pentru turismul montan, turismul de litoral, turismului balnear,
ecoturism;
d) inițierea unor acțiuni de conștientizare a importanței
dezvoltării durabile a turismului;
e) actualizarea sistemului de clasificare a structurilor de
primire turistică din România;
f) preluarea conceptului de ăetichetă ecologică” în sistemul
hotelier din România în vederea reducerii poluării din industria
turistică.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii:
a) servicii de cercetare-dezvoltare, consultanță națională și
internațională privind evaluarea factorilor naturali de cură din
stațiunile balneare, turismul montan, turismul balnear, turismul
de litoral, turismul cultural și a altor forme de turism, respectiv
destinații, precum și elaborarea de strategii sectoriale la nivel
național;
b) servicii de organizare de seminare naționale și
internaționale, incluzând seminare de conștientizare pe plan
național și seminare cu participare internațională, în vederea
consultării factorilor interesați asupra următoarelor tematici:
elaborarea strategiilor pentru turism balnear, turism de litoral,
turism montan, turism cultural, ecoturism, actualizarea
sistemului de clasificare a structurilor de primire turistice,
reducerea poluării în domeniul turismului, ăeticheta ecologică”;
c) servicii de studii de piață pe plan național și internațional
privind toate formele și destinațiile turistice;
d) servicii de organizare de seminare naționale și
internaționale privind toate formele și destinațiile turistice;
e) servicii de transport anexe și auxiliare transportului, servicii
de agenții de turism;
f) servicii de tipărire de broșuri pentru produsele turistice:
ăSfârșit de săptămână în București”, ăCroaziere pe Dunăre”,
turism montan/drumeții, turism pe litoral, turism cultural și rute
culturale;
g) realizarea materialelor pentru dezvoltarea destinațiilor
turistice — ghidul parcurilor naționale și naturale din România,
inclusiv servicii de publicitate pe internet;
h) realizarea de materiale documentare: ghiduri și alte
materiale de prezentare despre România, studii, lucrări de
specialitate, buletine statistice, cărți de specialitate editate în
România și pe plan internațional și alte materiale documentare;
i) instalare de indicatoare, reparare și întreținere a
echipamentelor pentru dezvoltarea sistemului informațional
privind rutele culturale, ariile protejate și monumentele
importante din punctul de vedere al circulației turistice.
Art. 7. — (1) În scopul realizării obiectivului prevăzut la art. 2
lit. e) se desfășoară următoarele activități:
a) extinderea softului existent pentru includerea activităților
de promovare, dezvoltare și autorizare;
b) realizarea și administrarea bazei de date privind structurile
de primire cu funcțiuni de cazare;
c) elaborarea ghidurilor structurilor de primire turistice cu
funcțiuni de cazare și ale agențiilor de turism din România pe
suport hârtie și magnetic;
d) demararea procedurilor de implementare a Contului satelit
în turism;

7

e) dezvoltarea sistemului de software pentru toată activitatea
de autorizare în domeniul turismului;
f) crearea și implementarea sistemului de software pentru
rețeaua de centre de informare turistică din România;
g) crearea și dezvoltarea sistemului de software pentru
susținerea activității de promovare și dezvoltare;
h) elaborarea ghidului investitorului în turism și al fondurilor
comunitare.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii:
a) servicii de consultanță, dezvoltare de software, internet și
asistență;
b) studii de fezabilitate pentru centre de informare turistică
care sunt finanțate prin fonduri structurale;
c) servicii de cercetare și de dezvoltare și servicii conexe de
consultanță pentru crearea Contului satelit în turism;
d) servicii de organizare de seminare naționale și
internaționale pe teme de informare turistică;
e) servicii de transport anexe și auxiliare transportului;
f) servicii de agenții de turism;
g) servicii de tipărire de broșuri;
h) servicii de realizare de CD-uri și DVD-uri;
i) servicii de traducere etc.
Art. 8. — (1) În scopul realizării obiectivului prevăzut la art. 2
lit. f) se desfășoară următoarele activități:
a) organizarea de evenimente naționale și internaționale
având ca tematică bunele practici în domeniul turismului;
b) elaborarea de ghiduri, broșuri și alte materiale
promoționale de acest gen, cuprinzând bunele practici în
sectorul turismului.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii:
a) servicii de organizare de evenimente;
b) servicii de publicare și tipărire;
c) servicii de traducere;
d) servicii de transport anexe și auxiliare transportului.
Art. 9. — (1) În scopul realizării obiectivului prevăzut la art. 2
lit. g) se desfășoară următoarele activități:
a) organizarea de seminarii pentru dezvoltarea
competențelor profesionale ale angajaților din structurile de
primire turistice și din centrele de informare turistică în vederea
organizării Festivalului Olimpic al Tineretului European și a altor
evenimente internaționale de acest gen;
b) realizarea unor broșuri în vederea diseminării informațiilor
necesare desfășurării cu eficacitate și eficiență a activităților din
cadrul centrelor de informare turistică și al asociațiilor de
promovare și informare turistică;
c) elaborarea unor propuneri de modificare și actualizare a
legislației în domeniu.
(2) Pentru realizarea acestui obiectiv se pot achiziționa, în
conformitate cu legislația privind achizițiile publice, următoarele
categorii de servicii: servicii de agenții de turism, servicii
tipografice, servicii de consultanță națională și internațională
privind formarea și evaluarea profesională.

8

MONITORUL OFICIAL AL ROMÂNIEI, PARTEA I, Nr. 80/5.II.2010

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Zeno-Karl Pinter
din funcția de subsecretar de stat la Departamentul
pentru Relații Interetnice
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul ZenoKarl Pinter se eliberează din funcția de subsecretar de stat la Departamentul pentru
Relații Interetnice.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 4 februarie 2010.
Nr. 63.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Helge Dirk Fleischer
în funcția de subsecretar de stat la Departamentul
pentru Relații Interetnice
În temeiul art. 4 alin. (1) din Hotărârea Guvernului nr. 111/2005 privind
organizarea și funcționarea Departamentului pentru Relații Interetnice, al art. 15
lit. d) și al art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Helge
Dirk Fleischer se numește în funcția de subsecretar de stat la Departamentul
pentru Relații Interetnice.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 4 februarie 2010.
Nr. 64.

MONITORUL OFICIAL AL ROMÂNIEI, PARTEA I, Nr. 80/5.II.2010
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Valentin Platon
din funcția de subsecretar de stat la Departamentul
pentru Relații Interetnice
În temeiul art. 15 lit. d) și al art. 19 din Legea nr. 90/2001 privind organizarea
și funcționarea Guvernului României și a ministerelor, cu modificările și
completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Valentin
Platon se eliberează din funcția de subsecretar de stat la Departamentul pentru
Relații Interetnice.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 4 februarie 2010.
Nr. 65.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Sali Negiat
în funcția de subsecretar de stat la Departamentul
pentru Relații Interetnice
În temeiul art. 4 alin. (1) din Hotărârea Guvernului nr. 111/2005 privind
organizarea și funcționarea Departamentului pentru Relații Interetnice, al art. 15
lit. d) și al art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul Sali
Negiat se numește în funcția de subsecretar de stat la Departamentul pentru Relații
Interetnice.
PRIM-MINISTRU

EMIL BOC
Contrasemnează:
Secretarul general al Guvernului,
Daniela Nicoleta Andreescu

București, 4 februarie 2010.
Nr. 66.

9

10

MONITORUL OFICIAL AL ROMÂNIEI, PARTEA I, Nr. 80/5.II.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII, TINERETULUI ȘI SPORTULUI

ORDIN
privind aprobarea Metodologiei de organizare și desfășurare a probelor specifice din cadrul
examenului de bacalaureat, susținute de absolvenții secțiilor bilingve româno-spaniole
În baza prevederilor Legii învățământului nr. 84/1995, republicată, cu modificările și completările ulterioare,
în baza Acordului dintre Ministerul Educației și Cercetării din România și Ministerul Educației și Științei din Regatul Spaniei
cu privire la înființarea și funcționarea secțiilor bilingve româno-spaniole în liceele din România și la organizarea examenului de
bacalaureat în aceste licee, semnat la București la 26 martie 2007, aprobat prin Hotărârea Guvernului nr. 997/2007,
în temeiul Hotărârii Guvernului nr. 51/2009 privind organizarea și funcționarea Ministerului Educației, Cercetării, Tineretului
și Sportului, cu modificările și completările ulterioare, și al Ordonanței de urgență a Guvernului nr. 115/2009 privind stabilirea unor
măsuri de reorganizare în cadrul administrației publice centrale,
ministrul educației, cercetării, tineretului și sportului emite prezentul ordin.
Art. 1. — Se aprobă Metodologia de organizare și desfășurare
a probelor specifice din cadrul examenului de bacalaureat,
susținute de absolvenții secțiilor bilingve româno-spaniole,
prevăzută în anexa care face parte integrantă din prezentul ordin.
Art. 2. — Metodologia prevăzută la art. 1 se aplică pentru
sesiunile examenului de bacalaureat din anul 2010.
Art. 3. — La data intrării în vigoare a prezentului ordin, orice
prevedere contrară prevederilor acestuia se abrogă.

Art. 4. — Prezentul ordin se publică în Monitorul Oficial al
României, Partea I.
Art. 5. — Direcția generală educație timpurie, școli,
performanță și programe, Centrul Național de Evaluare și
Examinare, inspectoratele școlare și conducerile unităților de
învățământ implicate duc la îndeplinire prevederile prezentului
ordin.

Ministrul educației, cercetării, tineretului și sportului,
Daniel Petru Funeriu
București, 25 ianuarie 2010.
Nr. 3.066.
ANEXĂ

METODOLOGIE

de organizare și desfășurare a probelor specifice din cadrul examenului de bacalaureat, susținute de absolvenții
secțiilor bilingve româno-spaniole
Art. 1. — Prezenta metodologie se referă la absolvenții
secțiilor bilingve româno-spaniole, organizate în conformitate cu
prevederile Acordului dintre Ministerul Educației și Cercetării din
România și Ministerul Educației și Științei din Regatul Spaniei
cu privire la înființarea și funcționarea secțiilor bilingve românospaniole în liceele din România și la organizarea examenului de
bacalaureat în aceste licee, semnat la București la 26 martie
2007, aprobat prin Hotărârea Guvernului nr. 997/2007 (Acord),
denumite în continuare secții bilingve româno-spaniole.
Art. 2. — (1) Absolvenții secțiilor bilingve româno-spaniole
au dreptul să obțină, pe lângă diploma română de bacalaureat,
și diploma spaniolă de bacalaureat.
(2) Pentru obținerea diplomei spaniole de bacalaureat,
absolvenții secțiilor bilingve româno-spaniole trebuie să susțină
și să promoveze probele prevăzute de reglementările în vigoare

pentru examenul de bacalaureat românesc și să îndeplinească
următoarele condiții:
a) susțin proba denumită în Legea nr. 384/2009 privind
aprobarea Ordonanței de urgență a Guvernului nr. 97/2009
pentru modificarea Legii învățământului nr. 84/1995 probă de
evaluare a competenței lingvistice într-o limbă de circulație
internațională studiată pe parcursul învățământului liceal la limba
spaniolă;
b) susțin o probă suplimentară de cultură spaniolă.
Art. 3. — (1) Proba de evaluare a competenței lingvistice în
limba spaniolă se desfășoară în perioada prevăzută pentru
proba C în calendarul examenului de bacalaureat 2010 și în
conformitate cu metodologia de organizare și desfășurare a
examenului de bacalaureat, aprobate prin Ordinul ministrului
educației, cercetării și inovării, interimar, nr. 5.507/2009 privind
aprobarea Calendarului examenului de bacalaureat — 2010, a

MONITORUL OFICIAL AL ROMÂNIEI, PARTEA I, Nr. 80/5.II.2010
Metodologiei de organizare și desfășurare a examenului de
bacalaureat — 2010, precum și a Atribuțiilor membrilor comisiilor
de bacalaureat.
(2) În cadrul probei de evaluare a competenței lingvistice în
limba spaniolă se vor evalua atât competențele lingvistice ale
candidatului, cât și cunoștințele de literatură spaniolă.
(3) Evaluarea competenței lingvistice în limba spaniolă
constă în 3 tipuri de probe:
— proba scrisă, cu durata de 90 de minute;
— proba orală, cu durata de 10—15 minute;
— proba de înțelegere a textului audiat, cu durata de 20 de
minute.
(4) Subiectele pentru proba orală și pentru proba de
înțelegere a textului audiat sunt cele elaborate de Centrul
Național de Evaluare și Examinare, în colaborare cu
reprezentanții Ministerului Educației din Spania.
(5) Subiectele pentru proba scrisă sunt specifice
absolvenților secțiilor bilingve româno-spaniole și evaluează atât
competența lingvistică, cât și cunoștințele de literatură spaniolă.
(6) Subiectele pentru proba scrisă din cadrul probei C de
evaluare a competenței lingvistice în limba spaniolă sunt
elaborate de Centrul Național de Evaluare și Examinare, în
colaborare cu reprezentanții Ministerului Educației din Spania.
Art. 4. — (1) Proba de cultură spaniolă se susține în perioada
prevăzută de calendarul examenului de bacalaureat pentru
proba B, proba scrisă la limba maternă.
(2) Proba de cultură spaniolă se susține în limba spaniolă,
cu subiecte din Istoria Spaniei, Geografia Spaniei și Istoria
culturii și civilizației spaniole.
(3) Subiectele pentru proba specifică de cultură spaniolă sunt
elaborate de Centrul Național de Evaluare și Examinare, în
colaborare cu reprezentanții Ministerului Educației din Spania, în
conformitate cu programa aprobată prin Ordinul ministrului
educației, cercetării și inovării nr. 4.354/2009 privind
desfășurarea bacalaureatului bilingv spaniol susținut de elevii
de la secțiile bilingve spaniole.
Art. 5. — (1) Comisiile de bacalaureat care evaluează și
examinează absolvenții secțiilor bilingve româno-spaniole sunt
organizate în conformitate cu reglementările în vigoare pentru
bacalaureatul românesc și cu prevederile specifice Acordului:
a) președintele comisiei este ales, de regulă, dintre cadrele
didactice cunoscătoare ale limbii spaniole;
b) din comisie fac parte 2 reprezentanți ai Ministerului
Educației din Spania, dintre care unul este numit vicepreședinte
de comisie pentru probele care se desfășoară în limba spaniolă.
(2) Reprezentanții Ministerului Educației din Spania participă,
cu drept de notare, la probele specifice ale bacalaureatului
susținute de absolvenții secțiilor bilingve româno-spaniole.
(3) Reprezentanții Ministerului Educației din Spania vor fi
repartizați în două zone de evaluare, după cum urmează:
— zona de nord: Oradea, Timișoara, Cluj-Napoca și Iași;
— zona centrală: București, Ploiești, Brașov și Craiova.

11

(4) Pentru a permite participarea celor 2 reprezentanți ai
Ministerului Educației din Spania la proba de evaluare a
competenței lingvistice în limba spaniolă, Comisia națională de
bacalaureat va stabili un calendar specific pentru proba orală
din cadrul probei de evaluare a competenței lingvistice în limba
spaniolă.
Art. 6. — (1) În urma participării la proba de evaluare a
competenței lingvistice în limba spaniolă, se stabilește nivelul
de competență lingvistică în limba spaniolă, în conformitate cu
Cadrul european comun de referință pentru limbi.
(2) Candidaților care doresc să obțină și diploma spaniolă de
bacalaureat li se acordă și note la proba de evaluare a
competenței lingvistice în limba spaniolă.
(3) Candidaților menționați la alin. (2) li se acordă note atât
de cei 2 evaluatori români, cât și de cei 2 reprezentanți ai
Ministerului Educației din Spania.
Art. 7. — (1) Proba scrisă de cultură spaniolă este evaluată
atât de cei 2 evaluatori români, cât și de cei 2 reprezentanți ai
Ministerului Educației din Spania.
(2) Pentru obținerea diplomei române de bacalaureat vor fi
luate în calcul doar notele acordate de profesorii români din
comisia de evaluare.
Art. 8. — (1) Pentru obținerea diplomei spaniole de
bacalaureat candidații de la secțiile bilingve româno-spaniole
trebuie să îndeplinească următoarele condiții:
a) să obțină la proba de evaluare a competenței lingvistice în
limba spaniolă cel puțin nivelul B1, stabilit conform Cadrului
european comun de referință pentru limbi;
b) să obțină la probele menționate la art. 2 alin. (2) evaluarea
scrisă pozitivă a celor 2 reprezentanți spanioli care fac parte din
comisia de bacalaureat.
(2) Evaluarea scrisă pozitivă menționată la alin. (1) este
consemnată într-un certificat, al cărui model este prevăzut în
anexa II la Acord.
(3) Certificatul menționat la alin. (2) permite solicitarea
eliberării diplomei spaniole de bacalaureat, în conformitate cu
prevederile Acordului.
Art. 9. — În situația în care un absolvent al secțiilor bilingve
româno-spaniole este declarat admis la examenul de
bacalaureat, conform prevederilor metodologiei de organizare
și desfășurare a bacalaureatului în vigoare în România, dar nu
îndeplinește una sau ambele condiții menționate la art. 8
alin. (1), acesta obține diploma română de bacalaureat, dar nu
și diploma spaniolă de bacalaureat.
Art. 10. — În situația în care un absolvent al secțiilor bilingve
româno-spaniole este declarat respins la examenul de
bacalaureat, conform prevederilor metodologiei de organizare
și desfășurare a bacalaureatului în vigoare în România, acesta
nu poate obține diploma spaniolă de bacalaureat, chiar dacă
îndeplinește condițiile menționate la art. 8 alin. (1).

12

MONITORUL OFICIAL AL ROMÂNIEI, PARTEA I, Nr. 80/5.II.2010

ACTE ALE AUTORITĂȚII NAȚIONALE
PENTRU ADMINISTRARE ȘI REGLEMENTARE
ÎN COMUNICAȚII
AUTORITATEA NAȚIONALĂ PENTRU ADMINISTRARE
ȘI REGLEMENTARE ÎN COMUNICAȚII

DECIZIE
privind modificarea și completarea Regulamentului personalului operator al stațiilor
de radiocomunicații din România, aprobat prin Decizia președintelui Inspectoratului General
pentru Comunicații și Tehnologia Informației nr. 699/2005
În temeiul prevederilor art. 10 alin. (2) pct. 17, ale art. 11 alin. (1) și ale art. 12 alin. (1) și (3) din Ordonanța de urgență a
Guvernului nr. 22/2009 privind înființarea Autorității Naționale pentru Administrare și Reglementare în Comunicații, precum și ale
art. 131 alin. (2) din Ordonanța de urgență a Guvernului nr. 79/2002 privind cadrul general de reglementare a comunicațiilor,
aprobată cu modificări și completări prin Legea nr. 591/2002, cu modificările și completările ulterioare,
președintele Autorității Naționale pentru Administrare și Reglementare în Comunicații emite prezenta decizie.
Art. I. — Regulamentul personalului operator al stațiilor de
radiocomunicații din România, aprobat prin Decizia președintelui
Inspectoratului General pentru Comunicații și Tehnologia
Informației nr. 699/2005, publicată în Monitorul Oficial al
României, Partea I, nr. 52 din 19 ianuarie 2006, cu modificările
ulterioare, se modifică și se completează după cum urmează:
1. La articolul 9, alineatul (2) se modifică și va avea
următorul cuprins:
ă(2) Candidații înscriși pentru obținerea certificatelor de
operator de stație de coastă în sistemul GMDSS și a
certificatelor de operator radioelectronist clasele I și a II-a trebuie
să facă dovada că sunt titulari de certificat GOC.”
2. La articolul 9, alineatul (7) se abrogă.
3. La articolul 18, alineatul (1) se modifică și va avea
următorul cuprins:
ăArt. 18. — (1) Certificatele de operator ale candidaților
declarați «admis» se eliberează în termen de 15 zile de la data
anunțării rezultatelor.”
4. La articolul 19, alineatul (2) se modifică și va avea
următorul cuprins:
ă(2) Valabilitatea certificatelor de operator acordate în SMT
se poate prelungi pentru o nouă perioadă de 5 ani numai în
situația în care titularul certificatului de operator prezintă
structurii teritoriale a Autorității Naționale pentru Administrare și
Reglementare în Comunicații care a eliberat certificatul dovada
că a lucrat efectiv ca operator radio cel puțin 2 ani în perioada
de valabilitate a certificatului.”
5. La articolul 19, alineatul (3) se modifică și va avea
următorul cuprins:
ă(3) Valabilitatea certificatelor de operator acordate în SMAS,
SMMS și SRCNI se poate prelungi pentru o nouă perioadă de
5 ani numai în situația în care titularul certificatului de operator
va urma un curs de reconfirmare în cadrul unităților de pregătire
cu care Autoritatea Națională pentru Administrare și
Reglementare în Comunicații are încheiate protocoale de
colaborare și a obținut calificativul «admis» la examenul de
evaluare a cunoștințelor privind regulamentele interne și
internaționale corespunzătoare serviciilor de radiocomunicații în
cauză. Examenul se va desfășura în condițiile stabilite în
secțiunea 2, art. 10 alin. (1) lit. a), art. 11 alin. (1) lit. a), art. 12
alin. (1) lit. a), art. 13 alin. (1) lit. a), art. 14 alin. (1) lit. a) și art. 15
alin. (1) lit. a).”
6. La articolul 19 alineatul (5), litera d) se modifică și va
avea următorul cuprins:
ăd) în cazul SMT, dovada că a lucrat efectiv 2 ani în perioada
de valabilitate a certificatului;”.

7. La articolul 20, alineatul (1) se modifică și va avea
următorul cuprins:
ăArt. 20. — (1) În cazul depășirii termenului de valabilitate se
aplică în mod corespunzător prevederile prezentului regulament
privind emiterea unui nou certificat de operator.”
8. La articolul 20, după alineatul (1) se introduce un nou
alineat, alineatul (11), cu următorul cuprins:
ă(11) În situația neîndeplinirii cerințelor de evaluare în
condițiile art. 19 alin. (3) titularul certificatului de operator poate
repeta evaluarea, dar nu mai devreme de 4 zile de la data
desfășurării probei. În cazul unui rezultat negativ la evaluarea
scrisă în condițiile prezentului alineat se vor aplica prevederile
prezentului regulament privind emiterea unui nou certificat de
operator.”
9. La articolul 21, formula introductivă se modifică și va
avea următorul cuprins:
ăÎn cazul în care certificatele de operator acordate în SMMS,
SMAS și SRCNI au fost pierdute, deteriorate sau distruse,
Autoritatea Națională pentru Administrare și Reglementare în
Comunicații poate elibera, la cererea scrisă a titularului depusă
la sediul central al autorității, în urma depunerii unei declarații pe
propria răspundere cu privire la pierderea, deteriorarea sau
distrugerea certificatului, un duplicat al acestuia, pe care se va
menționa cu majuscule «DUPLICAT», cerere care va fi însoțită
și de următoarele documente:”.
10. La articolul 21, litera b) se abrogă.
11. După articolul 21 se introduce un nou articol,
articolul 211, cu următorul cuprins:
ăArt. 211. — Eliberarea duplicatelor certificatelor de operator
acordate în SMT, pierdute, deteriorate sau distruse, se
realizează în urma depunerii unei cereri scrise la structura
teritorială a Autorității Naționale pentru Administrare și
Reglementare în Comunicații emitentă a certificatului, în termen
de 15 zile de la data pierderii, deteriorării sau distrugerii, însă
cel mai târziu până la expirarea perioadei de valabilitate a
certificatului, cerere ce va fi însoțită în mod obligatoriu de
documentele prevăzute la art. 21.”
12. La articolul 22, alineatul (1) se modifică și va avea
următorul cuprins:
ăArt. 22. — (1) În cazul modificării datelor de identificare a
titularului certificatului de operator acordat în SMMS, SMAS și
SRCNI, titularul este obligat să depună la sediul central al
Autorității Naționale pentru Administrare și Reglementare în
Comunicații, în termen de 15 zile de la intervenirea modificării,
o cerere scrisă prin care să solicite modificarea certificatului.”

MONITORUL OFICIAL AL ROMÂNIEI, PARTEA I, Nr. 80/5.II.2010
13. La articolul 22, după alineatul (1) se introduce un nou
alineat, alineatul (11), cu următorul cuprins:
ă(11) În cazul modificării datelor de identificare a titularului
certificatului de operator acordat în SMT, titularul este obligat să
depună la structura teritorială a Autorității Naționale pentru
Administrare și Reglementare în Comunicații care a eliberat
certificatul, în termen de 15 zile de la intervenirea modificării,
însă cel mai târziu până la expirarea perioadei de valabilitate a
certificatului, o cerere scrisă prin care să solicite modificarea
certificatului.”
14. La articolul 22, alineatul 3 se abrogă.
15. La articolul 24, după alineatul (3) se introduce un nou
alineat, alineatul (4), cu următorul cuprins:
ă(4) Personalul operator al stațiilor de radiocomunicații poate
utiliza stația de radiocomunicații numai în condițiile respectării
prevederilor cuprinse în LUF și a parametrilor tehnici prevăzuți
în AAF.”

13

16. După articolul 28 se introduce un nou articol,
articolul 281, cu următorul cuprins:
ăArt. 281. — Personalul operator al stațiilor de
radiocomunicații sau titularii certificatelor de operator, în cazul
SMT, au obligația respectării procedurilor de trafic publicate pe
pagina de internet a Autorității Naționale pentru Administrare și
Reglementare în Comunicații.”
Art. II. — În tot cuprinsul Deciziei președintelui
Inspectoratului General pentru Comunicații și Tehnologia
Informației nr. 699/2005 și în anexele la aceasta, următoarele
denumiri se înlocuiesc în mod corespunzător prevederilor
prezentei decizii, după cum urmează:
a) ăInspectoratul General pentru Comunicații și Tehnologia
Informației” cu ăAutoritatea Națională pentru Administrare și
Reglementare în Comunicații”;
b) ăIGCTI” cu ăANCOM”.

Președintele Autorității Naționale pentru Administrare și Reglementare în Comunicații,
Marius Cătălin Marinescu
București, 26 ianuarie 2010.
Nr. 54.

A C T E A L E C O M I S I E I D E S U P R AV E G H E R E A A S I G U R Ă R I L O R
COMISIA DE SUPRAVEGHERE A ASIGURĂRILOR

DECIZIE
privind aprobarea cererii de încetare a activității și retragerea autorizației de funcționare
a Societății Comerciale ăDaniela Ioniță — Broker de Asigurare” — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/1.07.2001, reprezentată legal de președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor adoptată în ședința din data de 8 decembrie 2009,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost analizată
documentația aferentă Notei nr. IX 1.131 din 7 decembrie 2009 privind controlul inopinat efectuat la Societatea Comercială ăDaniela
Ioniță — Broker de Asigurare” —S.R.L., cu sediul social în municipiul București, str. Izbiceni nr. 114, sectorul 1, înmatriculată la
Oficiul registrului comerțului cu numărul de ordine J40/10536/25.11.1999, codul unic de înregistrare 12447275, înscrisă în Registrul
brokerilor de asigurare sub nr. RBK-289/31.05.2005, reprezentată legal în timpul controlului de doamna Daniela Ioniță, în calitate
de administrator/director executiv, și ca urmare a celor solicitate de societate privind aprobarea cererii de încetare a activității,
a constatat următoarele:
1. Nu au fost respectate prevederile art. 3 din Decizia nr 473 din 2 iunie 2008 referitoare la deschiderea și menținerea
Registrului personalului propriu conform Ordinului președintelui Comisiei de Supraveghere a Asigurărilor nr. 10/2007 pentru punerea
în aplicare a Normelor privind Registrul intermediarilor în asigurări și/sau în reasigurări, cu modificările și completările ulterioare.
Fapta constituie contravenție conform art. 39 alin. (2) lit. a) din Legea nr. 32/2000, cu modificările și completările ulterioare.
2. Raportările privind taxa de funcționare aferente lunilor ianuarie, aprilie, mai, iulie, august și noiembrie 2008 și raportările
aferente trimestrului III 2009 au fost transmise cu întârziere.
Astfel au fost încălcate prevederile art. 35 alin. (5) lit. f) din Legea nr. 32/2000, cu modificările și completările ulterioare,
coroborate cu prevederile art. 3 alin. (1) pct. IV lit. a) din Normele privind forma și conținutul raportărilor pe care trebuie să le
întocmească brokerii de asigurare și/sau reasigurare, puse în aplicare prin Ordinul președintelui Comisiei de Supraveghere a
Asigurărilor nr. 113.139/2006*), precum și prevederile art. 3 pct. III lit. e) din Normele privind forma și conținutul raportărilor financiare
și tehnice pe care trebuie să le întocmească brokerii de asigurare și/sau reasigurare, puse în aplicare prin Ordinul președintelui
Comisiei de Supraveghere a Asigurărilor nr. 3/2009.
Fapta constituie contravenție potrivit art. 39 alin. (2) lit. a), f) și m2) din Legea nr. 32/2000, cu modificările și completările
ulterioare.
3. Pentru perioada 14 martie 2008—20 martie 2008 și începând cu data de 20 noiembrie 2009 societatea nu a deținut un
contract de răspundere civilă profesională a brokerilor de asigurare.

14

MONITORUL OFICIAL AL ROMÂNIEI, PARTEA I, Nr. 80/5.II.2010

Astfel au fost încălcate prevederile art. 35 alin. (5) lit. c) din Legea nr. 32/2000, cu modificările și completările ulterioare,
coroborate cu prevederile art. 2 lit. c) și ale art. 7 lit. b) din Normele privind autorizarea brokerilor de asigurare și/sau de reasigurare,
puse în aplicare prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare.
Fapta constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările
ulterioare.
4. Societatea nu a transmis la Comisia de Supraveghere a Asigurărilor numele persoanei desemnate responsabilă,
procedurile și mecanismele adecvate în materie de cunoaștere a clientului, de raportare, de păstrare a evidențelor, de control
intern, evaluare și gestionare a riscurilor.
Astfel au fost încălcate prevederile alin. (5) lit. f) din Legea nr. 32/2000, cu modificările și completările ulterioare, ale art. 5
alin. (1) și alin. (10) și ale art. 6 alin. (4) din Normele privind prevenirea și combaterea spălării banilor și a finanțării actelor de terorism
prin intermediul pieței asigurărilor, puse în aplicare prin Ordinul președintelui Comisiei de Supraveghere a Asigurărilor nr. 24/2008.
Fapta constituie contravenție potrivit art. 39 alin. (2) lit. a), m2) și m3) din Legea nr. 32/2000, cu modificările și completările
ulterioare.
În temeiul prevederilor art. 5 lit. g) din Legea nr. 32/2000, cu modificările și completările ulterioare, pentru aceste motive,
Comisia de Supraveghere a Asigurărilor d e c i d e:
Art. 1. — Se aprobă încetarea activității, la cerere, ca urmare
a retragerii autorizației de funcționare, a Societății Comerciale
ăDaniela Ioniță — Broker de Asigurare” — S.R.L., cu sediul
social în municipiul București, str. Izbiceni nr. 114, sectorul 1,
înmatriculată la oficiul registrului comerțului cu numărul de
ordine J40/10536/25.11.1999, codul unic de înregistrare
12447275, înscrisă în Registrul brokerilor de asigurare sub
nr. RBK-289/31.05.2005, reprezentată legal în timpul controlului
de doamna Daniela Ioniță, în calitate de administrator/director
executiv, potrivit dispozițiilor art. 5 lit. g) și ale art. 35 alin. (7)
lit. e) din Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, coroborate cu prevederile art. 4 alin. (4) din Normele
privind autorizarea brokerilor de asigurare și/sau de reasigurare,
puse în aplicare prin Ordinul președintelui Comisiei de
Supraveghere a Asigurărilor nr. 3.110/2004, cu modificările
ulterioare, începând de la data comunicării prezentei decizii.
Art. 2. — Se interzice Societății Comerciale ăDaniela Ioniță —
Broker de Asigurare” — S.R.L., de la data primirii prezentei
decizii, desfășurarea activității de broker de asigurare, conform
prevederilor Legii nr. 32/2000, cu modificările și completările
ulterioare, și ale normelor emise în aplicarea acesteia.
Art. 3. — (1) Brokerul de asigurare are obligația să rezilieze
toate contractele de colaborare încheiate cu societățile de
asigurare.

(2) Brokerul de asigurare are obligația ca în termen de 10 zile
de la primirea deciziei să transmită la Comisia de Supraveghere
a Asigurărilor înscrisurile din care să rezulte încetarea
contractelor încheiate cu societățile de asigurare Allianz Țiriac
Asigurări — S.A. și Asirom — S.A., precum și faptul că nu mai
are debite față de respectivele societăți de asigurare.
(3) Societatea are obligația să își notifice clienții, în termen de
3 zile de la data primirii prezentei decizii, în vederea efectuării
plății ratelor scadente la contractele în curs de derulare direct la
asigurători, rămânând direct răspunzătoare pentru îndeplinirea
obligațiilor asumate prin contractele în vigoare, până la data
publicării prezentei decizii în Monitorul Oficial al României,
Partea I.
(4) Societatea are obligația să schimbe denumirea societății,
prin eliminarea sintagmei ăbroker de asigurare”.
Art. 4. — În termen de 60 de zile de la data primirii prezentei
decizii, societatea are obligația să transmită Comisiei de
Supraveghere a Asigurărilor dovada înregistrării la oficiul
registrului comerțului a modificărilor menționate.
Art. 5. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 29 ianuarie 2010.
Nr. 82.
*) Ordinul președintelui Comisiei de Supraveghere a Asigurărilor nr. 113.139/2006 a fost abrogat prin Ordinul președintelui Comisiei de Supraveghere
a Asigurărilor nr. 3/2009 pentru punerea în aplicare a Normelor privind forma și conținutul raportărilor financiare și tehnice pe care trebuie să le întocmească
brokerii de asigurare și/sau reasigurare, publicat în Monitorul Oficial al României, Partea I, nr. 171 din 19 martie 2009.

COMISIA DE SUPRAVEGHERE A ASIGURĂRILOR

DECIZIE
privind sancționarea cu interzicerea temporară a exercitării activității Societății Comerciale
UNIBROKER DOBROGEA — Broker de Asigurare și Reasigurare — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18, sectorul 1,
cod de înregistrare fiscală 14045240/1.07.2001, reprezentată legal prin președinte, în temeiul art. 4 alin. (19), precum și al art. 39
alin. (5) din Legea nr. 32/2000 privind activitatea de asigurare și supravegherea asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor adoptată în ședința din data de 12 ianuarie 2010,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost analizată
documentația aferentă Notei X.11 din 5 ianuarie 2010 privind controlul inopinat efectuat la Societatea Comercială UNIBROKER

MONITORUL OFICIAL AL ROMÂNIEI, PARTEA I, Nr. 80/5.II.2010

15

DOBROGEA — Broker de Asigurare și Reasigurare — S.R.L., cu sediul social în municipiul Constanța, str. Antim Ivireanu nr. 14,
județul Constanța, număr de ordine în registrul comerțului J13/2521/22.08.2003, cod unic de înregistrare 15691460, înmatriculată
în Registrul brokerilor de asigurare cu nr. RBK — 276/30.03.2005, reprezentată legal prin domnul Adrian Popescu — director
general,
a constatat următoarele:
— societatea, începând cu luna noiembrie 2009, nu a deținut un contract de asigurare de răspundere civilă profesională
a brokerilor de asigurare, încălcând astfel prevederile art. 35 alin. (5) lit. c) din Legea nr. 32/2000, cu modificările și completările
ulterioare, coroborat cu prevederile art. 2 lit. c) din Normele privind autorizarea brokerilor de asigurare și/sau de reasigurare, puse
în aplicare prin Ordinul președintelui Comisiei de Supraveghere a Asigurărilor nr. 3.110/2004, cu modificările ulterioare, faptă ce
constituie contravenție potrivit art. 39 alin. (2) lit. a) și m2) din Legea nr. 32/2000, cu modificările și completările ulterioare;
— societatea nu a avut deschis un cont bancar special pentru derularea operațiunilor privind primele de asigurare
intermediate, încălcând astfel prevederile art. 33 alin. (41) din Legea nr. 32/2000, cu modificările și completările ulterioare, faptă
ce constituie contravenție potrivit art. 39 alin. (2) lit. m2) din aceeași lege;
— societatea nu a respectat prevederile cuprinse în Decizia Comisiei de Supraveghere a Asigurărilor nr. 430/2009,
respectiv netransmiterea situației corecte a contului 401 ăDecontări cu asigurătorii și reasigurătorii privind primele intermediate”,
faptă ce constituie contravenție potrivit prevederilor art. 39 alin. (2) lit. a) din Legea nr. 32/2000, cu modificările și completările
ulterioare.
Față de motivele de fapt și de drept arătate, în scopul apărării drepturilor asiguraților și al promovării stabilității activității
de asigurare în România, Consiliul Comisiei de Supraveghere a Asigurărilor a hotărât, în ședința din data de 12 ianuarie 2010,
sancționarea Societății Comerciale UNIBROKER DOBROGEA — Broker de Asigurare și Reasigurare — S.R.L., cu interzicerea
temporară a exercitării activității de la data publicării prezentei decizii în Monitorul Oficial al României, Partea I, conform art. 39
alin. (3) lit. d) din Legea nr. 32/2000, cu modificările și completările ulterioare, precum și stabilirea în sarcina societății a unor
obligații,
drept care d e c i d e:
Art. 1. — Se sancționează Societatea Comercială
UNIBROKER DOBROGEA — Broker de Asigurare și
Reasigurare — S.R.L., cu sediul social în municipiul Constanța,
str. Antim Ivireanu nr. 14, județul Constanța, număr de ordine în
registrul comerțului J13/2521/22.08.2003, cod unic de
înregistrare 15691460, înmatriculată în Registrul brokerilor de
asigurare cu nr. RBK — 276/30.03.2005, reprezentată legal prin
domnul Adrian Popescu — director general, cu interzicerea
temporară a exercitării activității, conform prevederilor art. 39
alin. (3) lit. d) din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, până la data la care societatea, prin
reprezentantul său legal, va transmite Comisiei de
Supraveghere a Asigurărilor următoarele:
a) documente din care să rezulte încetarea contractelor
încheiate cu asigurătorii, predarea către aceștia a tuturor
documentelor cu regim special, precum și a primelor
intermediate și încasate;
b) notificarea clienților cu privire la rezilierea contractelor cu
societățile de asigurare și îndrumarea acestora să plătească
primele de asigurare direct la asigurător;
c) prezentarea componentei soldului contului 401 ăDecontări
cu asigurătorii și reasigurătorii privind primele intermediate” la
data de 31 decembrie 2009.
d) balanța de verificare analitică încheiată la data de
31 decembrie 2009, din care să rezulte îndeplinirea prevederilor
art. 2 din Decizia Comisiei de Supraveghere a Asigurărilor
nr. 430/2009.
Art. 2. — (1) Pe toată perioada de interzicere a activității de
broker de asigurare prevăzută la art. 1, brokerului de asigurare

i se interzic desfășurarea activității de negociere și încheierea de
noi contracte de asigurare pentru persoanele fizice sau juridice,
acordarea de asistență pe durata derulării contractelor în curs
sau în legătură cu regularizarea daunelor, precum și
desfășurarea oricăror operațiuni specifice brokerilor de
asigurare, astfel cum sunt definite în Legea nr. 32/2000, cu
modificările și completările ulterioare.
(2) Brokerul de asigurare are obligația să aducă la cunoștința
clienților săi interzicerea activității de asigurare, în termen de cel
mult 3 zile de la data primirii prezentei decizii, în vederea
efectuării plății ratelor scadente la contractele în curs de derulare
direct la asigurător, rămânând direct răspunzător pentru
îndeplinirea obligațiilor asumate prin contractele în vigoare.
Art. 3. — (1) Împotriva prezentei decizii, Societatea
Comercială UNIBROKER DOBROGEA — Broker de Asigurare
și Reasigurare — S.R.L. poate face plângere la Curtea de Apel
București, în termen de 30 de zile de la comunicarea acesteia,
în conformitate cu prevederile art. 40 alin. (1) din Legea
nr. 32/2000, cu modificările și completările ulterioare.
(2) Plângerea adresată Curții de Apel București nu suspendă
pe timpul soluționării acesteia executarea măsurii sancționatorii,
în conformitate cu prevederile art. 40 alin. (2) din Legea
nr. 32/2000, cu modificările și completările ulterioare.
Art. 4. — Prezenta decizie se publică în Monitorul Oficial al
României, Partea I, conform prevederilor art. 9 din Legea
nr. 32/2000, cu modificările și completările ulterioare.

Președintele Comisiei de Supraveghere a Asigurărilor,
Angela Toncescu
București, 1 februarie 2010.
Nr. 92.

16

MONITORUL OFICIAL AL ROMÂNIEI, PARTEA I, Nr. 80/5.II.2010

A C TE AL E COLEGIULUI M EDI CI LO R DENTI ȘTI DI N RO M Â N I A
COLEGIUL MEDICILOR DENTIȘTI DIN ROMÂNIA

DECIZIE
privind componența comisiei de experți a Colegiului Medicilor Dentiști din România
În temeiul art. 500, 526 și 546 din Legea nr. 95/2006 privind reforma în domeniul sănătății, cu modificările și completările
ulterioare, al art. 34 și 35 din Regulamentul de organizare și funcționare a Colegiului Medicilor Dentiști din România, adoptat prin
Decizia Adunării generale naționale a Colegiului Medicilor Dentiști din România nr. 5/2007,
Consiliul național al Colegiului Medicilor Dentiști din România d e c i d e:
Art. 1. — Comisia de experți a Colegiului Medicilor Dentiști
din România are următoarea componență:
1. prof. univ. dr. Augustin Mihai — București —Implantologie,
Protetică;
2. prof. univ. dr. Alexandru Bucur — București — Chirurgie
OMF și Chirurgie dento-alveolară;
3. conf. univ. dr. Anca Dumitriu — București — Parodontologie;
4. conf. univ. dr. Anca Samoilă — București — Pedodonție;
5. conf. univ. dr. Bogdan Dimitriu — București — Endodonție;
6. prof. univ. dr. Dragoș Stanciu — București — Ortodonție;
7. gen. prof. dr. Ioan Sârbu — București — Implantologie;
8. prof. univ. dr. Liviu Mureșan — Cluj-Napoca —
Endodonție;
9. prof. univ. dr. Mihai Surpățeanu — Craiova — Chirurgie
OMF și Chirurgie dento-alveolară;
10. prof. univ. dr. Norina Forna — Iași — Protetică,
Implantologie;

11. prof. univ. dr. Sorin Popșor — Târgu Mureș — Protetică;
12. prof. univ. dr. Virgil Cârligeriu — Timișoara —
Odontoterapie, Endodonție;
13. prof. univ. dr. Emil Urtilă — Timișoara — Chirurgie OMF
și Chirurgie dento-alveolară;
14. prof. univ. dr. Grigore Băciuț — Cluj-Napoca — Chirurgie
OMF și Chirurgie dento-alveolară;
15. prof. univ. dr. Alin Șerbănescu — Cluj-Napoca —
Ortodonție.
Art. 2. — Prezenta decizie se publică în Monitorul Oficial al
României, Partea I.
Art. 3. — La data publicării prezentei decizii se abrogă
Decizia Consiliului național al Colegiului Medicilor Dentiști din
România nr. 10 bis/2009 privind componența comisiei de experți
a Colegiului Medicilor Dentiști din România, publicată în
Monitorul Oficial al României, Partea I, nr. 328 din 18 mai 2009.

Președintele Colegiului Medicilor Dentiști din România,
Augustin Mihai
București, 30 ianuarie 2010.
Nr. 3.

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.411.58.33 și 021.410.47.30, fax 021.410.77.36 și 021.410.47.23
Tiparul: ăMonitorul Oficial” R.A.
Monitorul Oficial al României, Partea I, nr. 80/5.II.2010 conține 16 pagini.

Prețul: 3,20 lei

&JUYDGY|440661]
ISSN 1453—4495

