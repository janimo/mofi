PARTEA I

Anul 178 (XXII) — Nr. 893

Joi, 30 decembrie 2010

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

124. — Ordonanță de urgență pentru modificarea
Ordonanței Guvernului nr. 69/2002 privind regimul
juridic al cărții electronice de identitate ......................

2

131. — Ordonanță de urgență pentru modificarea și
completarea Ordonanței Guvernului nr. 39/1996
privind înființarea și funcționarea Fondului de
garantare a depozitelor în sistemul bancar ................

3–5

133. — Ordonanță de urgență pentru modificarea și
completarea Legii nr. 95/2006 privind reforma în
domeniul sănătății, în vederea eficientizării unor
instituții și activități în acest domeniu ........................

5–8

1.388. — Hotărâre privind aprobarea programelor naționale
de sănătate pentru anii 2011 și 2012 ........................

9–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.492/1.027. — Ordin al ministrului sănătății și al președintelui
Casei Naționale de Asigurări de Sănătate privind
modificarea Normelor metodologice de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate pentru anul 2010, aprobate prin Ordinul
ministrului sănătății și al președintelui Casei Naționale
de Asigurări de Sănătate nr. 265/408/2010 ................

16

2

MONITORUL OFICIAL AL ROMÂNIEI, PARTEA I, Nr. 893/30.XII.2010

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței Guvernului nr. 69/2002
privind regimul juridic al cărții electronice de identitate
Având în vedere existența unor factori de natură obiectivă care determină imposibilitatea introducerii, respectiv eliberării
și utilizării cărților electronice de identitate începând cu data de 1 ianuarie 2011, așa cum prevede Ordonanța Guvernului nr. 69/2002
privind regimul juridic al cărții electronice de identitate, republicată, cu modificările și completările ulterioare,
ținând seama de faptul că factorii menționați privesc necesitatea îndeplinirii cumulative a etapelor privind reconfigurarea
Sistemului național informatic de evidență a populației și lipsa resurselor financiare pentru modernizarea acestuia,
având în vedere importanța adoptării unor reglementări care să asigure atât cadrul instituțional necesar, cât și posibilitatea
implementării unor soluții tehnice optime, anterior punerii în circulație a cărții electronice de identitate,
luând în considerare faptul că timpul rămas până la sfârșitul actualei sesiuni parlamentare nu permite adoptarea unei legi
în acest sens, nici măcar cu procedura de urgență prevăzută de art. 76 alin. (3) din Constituția României, republicată, până la
împlinirea termenelor prevăzute de Ordonanța Guvernului nr. 69/2002, republicată, cu modificările și completările ulterioare,
coroborat cu riscul neîndeplinirii de către autoritățile statului a unor obligații față de propriii cetățeni, și anume imposibilitatea
eliberării actului electronic de identitate și creării cadrului tehnico-instituțional necesar utilizării acestuia potrivit funcțiilor sale, cu
consecințe în ceea ce privește împiedicarea accesului la mijloace moderne specifice administrației informatizate,
având în vedere desele prorogări de termene și faptul că situația reclamă o procedură simplificată în eventualitatea în care
un alt termen stabilit prin lege nu ar putea fi respectat din aceleași motive,
în considerarea faptului că elementele sus-menționate vizează un interes public și constituie o situație extraordinară, a cărei
reglementare nu poate fi amânată și impune adoptarea de măsuri imediate pe calea ordonanței de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 69/2002 privind regimul
juridic al cărții electronice de identitate, republicată în Monitorul
Oficial al României, Partea I, nr. 844 din 15 septembrie 2004,
cu modificările și completările ulterioare, se modifică după cum
urmează:
1. La articolul 1, alineatul (1) se abrogă.
2. Articolul 3 se abrogă.
3. La articolul 4, alineatul (2) va avea următorul cuprins:
ă(2) Asigurarea cu echipamente și programe informatice a
autorităților și instituțiilor publice se va realiza eșalonat, astfel:

a) în municipiile reședință de județ, în termen de 18 luni de
la data punerii în circulație a cărții electronice de identitate;
b) în celelalte municipii și orașe, în termen de 3 ani de la data
punerii în circulație a cărții electronice de identitate;
c) în comune, în termen de 4 ani de la data punerii în
circulație a cărții electronice de identitate.”
Art. II. — Guvernul va stabili, prin hotărâre, data de la care
se pune în circulație cartea electronică de identitate, precum și
data de la care se va realiza platforma-pilot pentru constituirea
sistemului informatic de emitere a cărții electronice de identitate.

PRIM-MINISTRU

EMIL BOC
Contrasemnează:
Ministrul administrației și internelor,
Constantin-Traian Igaș
Secretarul general al Guvernului,
Daniela Nicoleta Andreescu

București, 28 decembrie 2010.
Nr. 124.

MONITORUL OFICIAL AL ROMÂNIEI, PARTEA I, Nr. 893/30.XII.2010

3

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței Guvernului nr. 39/1996
privind înființarea și funcționarea Fondului de garantare a depozitelor în sistemul bancar
Având în vedere necesitatea de a transpune în legislația internă până la data de 31 decembrie 2010 prevederile art. 1 pct. 3
lit. a) din Directiva 2009/14/CE a Parlamentului European și a Consiliului din 11 martie 2009 de modificare a Directivei 94/19/CE
privind schemele de garantare a depozitelor în ceea ce privește plafonul de garantare și termenul de plată a compensațiilor,
ținând seama de obligațiile asumate prin Aranjamentul stand-by dintre România și Fondul Monetar Internațional, convenit
prin Scrisoarea de intenție transmisă de autoritățile române, semnată la București la 24 aprilie 2009, și prin Decizia Consiliului
director al Fondului Monetar Internațional din 4 mai 2009, precum și prin Scrisoarea suplimentară de intenție, semnată de autoritățile
române la București la 5 februarie 2010 și aprobată prin Decizia Consiliului director al Fondului Monetar Internațional din
19 februarie 2010, completate și modificate prin Scrisoarea din iunie 2010 și prin Scrisoarea suplimentară din iunie 2010 și anexele
acestora, ca urmare a celei de-a 4-a evaluări, ratificate prin Ordonanța de urgență a Guvernului nr. 99/2009 privind ratificarea
Aranjamentului stand-by dintre România și Fondul Monetar Internațional, respectiv prin Ordonanța de urgență a Guvernului
nr. 10/2010 privind ratificarea Scrisorii de intenție, semnată de autoritățile române la București la 5 februarie 2010 și aprobată prin
Decizia Consiliului director al Fondului Monetar Internațional din 19 februarie 2010, și pentru modificarea Ordonanței de urgență
a Guvernului nr. 99/2009, în contextul necesității menținerii stabilității financiare prin consolidarea progresivă a regimului de finanțare
al Fondului de garantare a depozitelor pe termen mediu și suplimentarea criteriilor de eligibilitate impuse membrilor consiliului de
administrație al acestuia, precum și de angajamentul asumat prin Memorandumul suplimentar de înțelegere (primul addendum la
Memorandumul de înțelegere) dintre Uniunea Europeană și România, semnat la București la 18 februarie 2010 și la Bruxelles la
22 februarie 2010, la Memorandumul de înțelegere dintre Comunitatea Europeană și România, semnat la București și la Bruxelles
la 23 iunie 2009, ratificat prin Ordonanța de urgență a Guvernului nr. 82/2009, completate și modificate ca urmare a celei
de-a 4-a evaluări,
luând în considerare dispozițiile art. 24021 alin. (3) din Ordonanța de urgență a Guvernului nr. 99/2006 privind instituțiile
de credit și adecvarea capitalului, aprobată cu modificări și completări prin Legea nr. 227/2007, cu modificările și completările
ulterioare, se impune completarea de urgență a cadrului legal privind funcționarea Fondului de garantare a depozitelor în sistemul
bancar, pentru crearea de urgență a unui mecanism care să asigure aplicabilitatea prevederilor privind acordarea despăgubirilor
pentru persoanele prejudiciate prin măsurile dispuse și implementate în cursul administrării speciale a instituțiilor de credit.
Luarea acestor măsuri în regim de urgență se impune avându-se în vedere necesitatea respectării termenelor asumate
conform înțelegerilor cu Comisia Europeană și Fondul Monetar Internațional, iar neadoptarea cu celeritate a modificărilor legislative
preconizate ar împieta asupra angajamentelor agreate și asupra implementării acordurilor, cu potențiale efecte negative la nivel
macroeconomic.
În considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul prevederilor art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța Guvernului nr. 39/1996 privind
înființarea și funcționarea Fondului de garantare a depozitelor
în sistemul bancar, republicată în Monitorul Oficial al României,
Partea I, nr. 587 din 19 august 2010, se modifică și se
completează după cum urmează:
1. După titlul actului normativ se introduce denumirea
titlului I, cu următorul cuprins:

ăTITLUL I
Garantarea depozitelor”
2. La articolul 2, după alineatul (2) se introduce un nou
alineat, alineatul (21), cu următorul cuprins:
ă(21) Fondul poate fi învestit, prin acte normative cu putere de
lege, cu calitatea de administrator al unor fonduri constituite
pentru scopuri legate de asigurarea stabilității financiare.”
3. La articolul 6, alineatul (3) se modifică și va avea
următorul cuprins:
ă(3) Plafonul de garantare este stabilit la echivalentul în lei al
sumei de 100.000 euro.”
4. La articolul 9, alineatul (3) se modifică și va avea
următorul cuprins:
ă(3) Resursele financiare prevăzute la alin. (1) lit. e) vor fi
utilizate pentru acoperirea cheltuielilor curente ale Fondului

aferente activității de garantare a depozitelor și de efectuare a
plății compensațiilor.”
5. La articolul 9, alineatul (5) se abrogă.
6. La articolul 30 alineatul (1), după litera a) se introduce
o nouă literă, litera a1), cu următorul cuprins:
ăa1) nu trebuie să dețină în cadrul vreunei instituții de credit
calitatea de angajat sau director, membru al consiliului de
administrație, comitetului de supraveghere ori directoratului,
după caz;”.
7. La articolul 30, alineatul (2) se modifică și va avea
următorul cuprins:
ă(2) Membrii Consiliului de administrație al Fondului nu pot
participa la luarea deciziilor privind o instituție de credit în cadrul
căreia o persoană cu care aceștia se află în una dintre relațiile
enumerate la alin. (1) lit. a) deține una dintre calitățile menționate
la art. 108 alin. (1) din Ordonanța de urgență a Guvernului
nr. 99/2006, aprobată cu modificări și completări prin Legea
nr. 227/2007, cu modificările și completările ulterioare.”
8. La articolul 33 litera a), punctul 6 se modifică și va
avea următorul cuprins:
ă6. împrumuturile Fondului, precum și emiterea de titluri de
valoare de către acesta;”.

4

MONITORUL OFICIAL AL ROMÂNIEI, PARTEA I, Nr. 893/30.XII.2010

9. La articolul 35, litera f) se modifică și va avea
următorul cuprins:
ăf) asigură îndeplinirea tuturor procedurilor necesare pentru
efectuarea plăților prevăzute de lege;”.
10. După articolul 56 se introduce denumirea titlului II,
cu următorul cuprins:

ăTITLUL II
Fondul special pentru despăgubiri”
11. După denumirea titlului II se introduce capitolul XIV
ăConstituirea, administrarea și utilizarea fondului special
pentru despăgubiri”, cuprinzând articolele 57—67, având
următorul cuprins:
ăArt. 57. — Prevederile prezentului titlu reglementează
condițiile referitoare la constituirea, administrarea și utilizarea
fondului special pentru despăgubirea persoanelor prejudiciate
prin măsurile dispuse și implementate în cursul administrării
speciale, denumit în continuare fondul special pentru
despăgubiri.
Art. 58. — (1) Fondul special pentru despăgubiri se constituie
în vederea asigurării resurselor financiare necesare plății
despăgubirilor pentru persoanele prejudiciate prin măsurile
dispuse și implementate în cursul administrării speciale, în
conformitate cu prevederile art. 24021 din Ordonanța de urgență
a Guvernului nr. 99/2006, aprobată cu modificări și completări
prin Legea nr. 227/2007, cu modificările și completările
ulterioare.
(2) Fondul special pentru despăgubiri este administrat de
Fondul de garantare a depozitelor în sistemul bancar.
Art. 59. — În înțelesul prevederilor prezentului titlu, termenii
și expresiile de mai jos au următoarele semnificații:
a) persoană prejudiciată — orice persoană care, în
conformitate cu prevederile art. 24021 alin. (2) din Ordonanța de
urgență a Guvernului nr. 99/2006, aprobată cu modificări prin
Legea nr. 227/2007, cu modificările și completările ulterioare, a
obținut o hotărâre judecătorească executorie prin care i se
recunoaște dreptul de a primi despăgubiri pentru prejudiciul
suferit ca urmare a măsurilor dispuse și implementate în cursul
administrării speciale a unei instituții de credit;
b) despăgubire — suma determinată în conformitate cu
dispozițiile alin. (2) al art. 24021 din Ordonanța de urgență a
Guvernului nr. 99/2006, aprobată cu modificări și completări prin
Legea nr. 227/2007, cu modificările și completările ulterioare, ce
trebuie plătită din fondul special pentru despăgubiri persoanei
prejudiciate;
c) cotizație — suma nerambursabilă datorată Fondului de
către fiecare instituție de credit persoană juridică română, în
condițiile stabilite de prezentul titlu;
d) pasiv negarantat — valoarea în lei a elementelor bilanțiere
de pasiv înregistrate în situațiile financiare anuale ale instituției
de credit, din care se deduce soldul depozitelor garantate,
determinate potrivit evidențelor instituției de credit de la data de
31 decembrie a anului precedent anului de plată a cotizației.
Art. 60. — (1) Fondul special pentru despăgubiri se constituie
și se alimentează din următoarele resurse financiare:
a) cotizațiile anuale ale instituțiilor de credit la fondul special
pentru despăgubiri;
b) cotizațiile suplimentare ale instituțiilor de credit la fondul
special pentru despăgubiri;
c) venituri din investirea sumelor acumulate la fondul special
pentru despăgubiri;
d) împrumuturi de la instituții de credit, de la societăți
financiare și de la alte instituții, cu excepția Băncii Naționale a
României, precum și împrumuturi obligatare prin emisiune de
titluri de valoare ale Fondului.

(2) Investirea sumelor acumulate la fondul special pentru
despăgubiri se realizează în instrumente financiare din
categoriile prevăzute la art. 16 alin. (2), precum și în titluri de
creanță emise de bănci multilaterale de dezvoltare și de
organizații internaționale, potrivit unei strategii anuale care
vizează minimizarea riscurilor și asigurarea eficienței
plasamentelor respective.
(3) Sumele necesare acoperirii cheltuielilor impuse de
gestionarea fondului special pentru despăgubiri și de efectuarea
plății despăgubirilor vor fi asigurate din veniturile prevăzute la
alin. (1) lit. c), iar în măsura în care se impune pot fi utilizate, în
următoarea ordine de prioritate, sume din resursele prevăzute la
alin. (1) lit. a), b) și d).
Art. 61. — (1) Cotizația anuală se determină prin aplicarea
unei cote procentuale asupra valorii pasivului negarantat al
fiecărei instituții de credit persoană juridică română.
(2) Cota procentuală utilizată la determinarea cotizației
anuale se stabilește avându-se în vedere necesarul optim de
resurse financiare ale fondului special pentru despăgubiri,
precum și nivelul corespunzător de atins pentru fiecare an și nu
poate depăși nivelul de 0,1%.
(3) În scopul determinării cotei procentuale anuale fiecare
instituție de credit persoană juridică română raportează
Fondului, în termenul prevăzut de reglementările Băncii
Naționale a României pentru transmiterea situațiilor financiare
anuale, valoarea pasivului negarantat potrivit modelului stabilit
în reglementările emise de Fond.
(4) Cota procentuală se comunică de Fond instituțiilor de
credit în cel mult 20 de zile de la împlinirea termenului la care
face referire alin. (3).
(5) Fiecare instituție de credit plătește Fondului, până cel
târziu la data de 30 iunie a fiecărui an, cotizația anuală,
corespunzător cotei comunicate de Fond.
Art. 62. — (1) În situația în care Banca Națională a României,
în baza fundamentării Fondului, consideră atins necesarul optim
de resurse financiare acumulate la fondul special pentru
despăgubiri poate decide suspendarea plății cotizațiilor anuale.
(2) În situațiile în care resursele fondului special pentru
despăgubiri scad sub nivelul prevăzut la alin. (1), plata
cotizațiilor anuale este reluată.
Art. 63. — În situația în care resursele financiare acumulate
la fondul special pentru despăgubiri nu sunt suficiente pentru a
asigura onorarea plății despăgubirilor, fiecare instituție de credit
persoană juridică română plătește, în termenul comunicat de
Fond, o cotizație suplimentară ce nu poate depăși nivelul
cotizației rezultate prin aplicarea cotei maxime prevăzute la
art. 61 alin. (2) asupra valorii pasivului negarantat al fiecărei
instituții de credit persoană juridică română.
Art. 64. — Cotizațiile plătite de instituțiile de credit sunt
recunoscute drept cheltuieli deductibile din punct de vedere
fiscal.
Art. 65. — În cazul în care o instituție de credit nu își
îndeplinește obligațiile ce îi revin potrivit prezentului titlu se
aplică în mod corespunzător prevederile art. 10 alin. (4), art. 46
alin. (1), (2) și (4) și ale art. 47.
Art. 66. — (1) În completarea atribuțiilor stabilite prin titlul I,
Consiliul de administrație al Fondului, cu aprobarea Consiliului
de administrație al Băncii Naționale a României, adoptă deciziile
necesare pentru punerea în aplicare a prevederilor art. 60
alin. (3), art. 61 alin. (2), art. 62 și 63.

MONITORUL OFICIAL AL ROMÂNIEI, PARTEA I, Nr. 893/30.XII.2010
(2) Prevederile referitoare la atribuțiile directorului Fondului
stabilite prin titlul I se aplică în mod corespunzător și pentru
situațiile ce decurg din punerea în aplicare a prezentului titlu.
Art. 67. — Fondul asigură evidențierea distinctă în
contabilitate a operațiunilor legate de constituirea, investirea și
utilizarea resurselor financiare ale fondului special pentru
despăgubiri.”
12. Punctul 8 din anexa ăLista depozitelor negarantate”
se modifică și va avea următorul cuprins:
ă8. Depozitele aparținând, după caz, administratorilor,
directorilor, membrilor consiliului de supraveghere,

5

auditorilor, acționarilor semnificativi, ai instituției de credit
în cauză.”
Prezenta ordonanță de urgență transpune dispozițiile art. 1
pct. 3 lit. a) din Directiva 2009/14/CE a Parlamentului European
și a Consiliului din 11 martie 2009 de modificare a Directivei
94/19/CE privind schemele de garantare a depozitelor în ceea
ce privește plafonul de garantare și termenul de plată a
compensațiilor, publicată în Jurnalul Oficial al Uniunii Europene
nr. L68 din 13 martie 2009.

PRIM-MINISTRU

EMIL BOC
Contrasemnează:
Ministrul finanțelor publice,
Gheorghe Ialomițianu
București, 28 decembrie 2010.
Nr. 131.
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 95/2006 privind reforma în domeniul sănătății,
în vederea eficientizării unor instituții și activități în acest domeniu
În vederea eficientizării activității instituțiilor din domeniul sanitar, în acord cu prioritățile Guvernului de reformă în
administrația publică,
ținând cont de urgența stabilirii unor măsuri economico-financiare la nivel teritorial, ca urmare a recesiunii economice
severe care pune în pericol stabilitatea economică a României, și pentru asigurarea respectării angajamentelor asumate de
Guvernul României cu ocazia negocierilor acordurilor de împrumut cu organismele financiare în ceea ce privește nivelul deficitului
bugetului general consolidat pentru anul 2010;
în vederea asigurării continuității tratamentului bolnavilor cuprinși în programele naționale de sănătate în cadrul cărora sunt
tratate afecțiuni cu impact major asupra stării de sănătate a populației, precum HIV/SIDA, TBC, afecțiuni oncologice, diabet zaharat,
insuficiență renală cronică, care pot determina consecințe deosebit de grave prin decesul pacienților;
deoarece, în caz contrar, nu se pot asigura punerea în aplicare a Programului de guvernare acceptat de Parlament și
îndeplinirea obligației statului de garantare a dreptului constituțional al cetățenilor la ocrotirea sănătății, prin certificarea calității
serviciilor de sănătate;
având în vedere necesitatea implementării cardului de asigurări sociale de sănătate, fapt ce va determina o eficientizare
a resurselor bugetului Fondului național unic de asigurări sociale de sănătate care vizează, de asemenea, interesul general public,
implementare ce nu mai poate fi amânată,
întrucât neadoptarea de măsuri imediate, prin ordonanță de urgență, ar conduce la reale dificultăți în ceea ce privește o
funcționare optimă a întregii activități a spitalelor, precum și în asigurarea efectivă a accesului egal al cetățenilor la îngrijirile sanitare
de bază și creșterea calității vieții,
în considerarea faptului că aceste elemente vizează interesul general public și constituie situații de urgență și extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 372 din 28 aprilie 2006, cu modificările și completările
ulterioare, se modifică și se completează după cum urmează:
1. La articolul 48, alineatul (2) se modifică și va avea
următorul cuprins:
ă(2) Hotărârea Guvernului privind aprobarea programelor
naționale de sănătate cuprinde obiectivele, structura acestora,
precum și orice alte condiții și termene necesare derulării
programelor.”

2. La articolul 54, alineatul (2) se modifică și va avea
următorul cuprins:
ă(2) Sumele alocate programelor naționale de sănătate
multianuale sunt aprobate prin legea bugetului de stat în
conformitate cu prevederile Legii nr. 500/2002 privind finanțele
publice, cu modificările și completările ulterioare.”
3. După articolul 189 se introduce un nou articol,
articolul 1891, cu următorul cuprins:
ăArt. 1891. — (1) Veniturile realizate de unitățile sanitare
publice în baza contractelor de servicii medicale încheiate cu
casele de asigurări de sănătate nu pot fi utilizate pentru:

6

MONITORUL OFICIAL AL ROMÂNIEI, PARTEA I, Nr. 893/30.XII.2010

a) investiții în infrastructură;
b) dotarea cu echipamente medicale;
c) acoperirea cheltuielilor de personal peste limita maximă
prevăzută la art. 197 alin. (2).
(2) Cheltuielile prevăzute la alin. (1) se suportă din alte surse,
în condițiile prezentei legi.”
4. La articolul 212, alineatul (1) se modifică și va avea
următorul cuprins:
ăArt. 212. — (1) Documentele prin care se atestă calitatea
de asigurat sunt, după caz, adeverința de asigurat sau carnetul
de asigurat eliberate prin grija casei de asigurări la care este
înscris asiguratul. După implementarea dispozițiilor din cuprinsul
titlului IX, aceste documente justificative se înlocuiesc cu cardul
național de asigurări sociale de sănătate. Data de la care
urmează a se utiliza cardul național de asigurări sociale de
sănătate se stabilește prin hotărâre a Guvernului.”
5. La articolul 217, alineatul (2) se modifică și va avea
următorul cuprins:
ă(2) Drepturile prevăzute la alin. (1) se stabilesc pe baza
contractului-cadru multianual, care se elaborează de CNAS pe
baza consultării Colegiului Medicilor din România, denumit în
continuare CMR, Colegiului Medicilor Dentiști din România,
denumit în continuare CMDR, Colegiului Farmaciștilor din
România, denumit în continuare CFR, Ordinului Asistenților
Medicali și Moașelor din România, denumit în continuare OAMMR,
Ordinului Biochimiștilor, Biologilor și Chimiștilor, denumit în
continuare OBBC, precum și a organizațiilor patronale și sindicale
reprezentative din domeniul medical. Proiectul se avizează de
Ministerul Sănătății și se aprobă prin hotărâre a Guvernului, până
la data de 31 decembrie a anului în curs pentru următorii 2 ani.”
6. La articolul 217, alineatul (6) se abrogă.
7. La articolul 244, alineatul (1) se modifică și va avea
următorul cuprins:
ăArt. 244. — (1) Furnizorii de servicii medicale, de dispozitive
medicale și de medicamente, care îndeplinesc criteriile de
evaluare stabilite de CNAS și Ministerul Sănătății, pot intra în
relație contractuală cu casele de asigurări de sănătate.”
8. Partea introductivă a articolului 245 se modifică și va
avea următorul cuprins:
ăArt. 245. — Furnizorii de servicii medicale, de dispozitive
medicale și de medicamente, care pot fi în relații contractuale cu
casele de asigurări, sunt:”.
9. La articolul 256, alineatul (3) se modifică și va avea
următorul cuprins:
ă(3) Din sumele colectate în contul fondului potrivit alin. (2),
o cotă de 60% se repartizează obligatoriu de către ordonatorul
principal de credite caselor de asigurări de sănătate,
proporțional cu veniturile realizate la nivel teritorial, și rămân la
dispoziția acestora.”
10. La articolul 262, alineatul (1) se modifică și va avea
următorul cuprins:
ăArt. 262. — (1) Sumele colectate în condițiile art. 256
alin. (2) se utilizează astfel:
a) pentru plata serviciilor medicale, medicamentelor,
materialelor sanitare și a dispozitivelor medicale, inclusiv a celor
acordate în baza documentelor internaționale cu parteneri în
domeniul sănătății la care România este parte, în condițiile

stabilite prin contractul-cadru, de către casele de asigurări de
sănătate din sumele repartizate conform art. 256 alin. (3);
b) o cotă de 3% pentru cheltuielile de administrare,
funcționare și de capital ale CNAS, din care cel puțin 0,75%
pentru casele de asigurări de sănătate. Prin legile bugetare
anuale se poate aproba depășirea limitei de 3%;
c) o cota de 37% rămâne în contul CNAS.”
11. La articolul 262, după alineatul (1) se introduc două
noi alineate, alineatele (11) și (12), cu următorul cuprins:
ă(11) Sumele rămase conform alin. (1) lit. c) în contul CNAS
se utilizează pentru:
a) o cotă de 2% pentru constituirea fondului de rezervă, în
condițiile prevăzute la art. 256 alin. (41);
b) o cotă de 98% pentru constituirea fondului de redistribuire.
(12) Fondul de redistribuire constituit în condițiile prevăzute
la alin. (11) lit. b) se utilizează pentru echilibrarea bugetelor
caselor de asigurări de sănătate.
Criteriile de alocare pe județe a fondului de redistribuire se
elaborează de CNAS, se aprobă prin ordin comun al ministrului
sănătății și al președintelui CNAS și se publică în Monitorul
Oficial al României, Partea I.”
12. La articolul 265, alineatul (2) se modifică și va avea
următorul cuprins:
ă(2) Sumele rămase neutilizate la nivelul CNAS la sfârșitul
fiecărui an se reportează în anul următor și se utilizează pentru
destinațiile prevăzute la art. 262 alin. (1).”
13. La articolul 268, alineatul (2) se modifică și va avea
următorul cuprins:
ă(2) Membrii comisiilor de experți prevăzute la alin. (1)
beneficiază de o indemnizație lunară de 1% din indemnizația
președintelui CNAS, respectiv din salariul funcției de președinte —
director general al casei de asigurări de sănătate, care se acordă
proporțional cu numărul de participări efective la ședințe.
Indemnizațiile și cheltuielile de deplasare ocazionate de
participarea în comisiile de experți sunt suportate de CNAS,
respectiv de casa de asigurări de sănătate la nivelul căreia
funcționează comisia. Regulamentul de organizare și funcționare și
atribuțiile comisiilor de experți se stabilesc prin decizie a
președintelui CNAS.”
14. La articolul 276, alineatul (1) se modifică și va avea
următorul cuprins:
ăArt. 276. — (1) Consiliul de administrație al CNAS se
constituie din 7 membri, cu un mandat pe 4 ani, după cum
urmează:
a) 4 reprezentanți ai statului, dintre care unul este numit de
Președintele României, iar 3 sunt numiți de primul-ministru, la
propunerea ministrului sănătății;
b) un membru numit de către confederațiile patronale
reprezentative la nivel național;
c) un membru numit de către confederațiile sindicale
reprezentative la nivel național;
d) un membru numit de primul-ministru, cu consultarea
Consiliului Național al Persoanelor Vârstnice.”
15. La articolul 276, după alineatul (2) se introduce un
nou alineat, alineatul (3), cu următorul cuprins:
ă(3) Pe perioada mandatului membrii consiliului de
administrație pot fi revocați din funcții de către cei care i-au
numit, iar pe funcțiile rămase vacante sunt numiți noi membri,
până la expirarea mandatului în curs.”

MONITORUL OFICIAL AL ROMÂNIEI, PARTEA I, Nr. 893/30.XII.2010
16. La articolul 277, alineatul (2) se modifică și va avea
următorul cuprins:
ă(2) Consiliul de administrație are un vicepreședinte ales de
consiliul de administrație prin vot secret.”
17. La articolul 278, alineatul (1) se modifică și va avea
următorul cuprins:
ăArt. 278. — (1) Consiliul de administrație funcționează în
mod legal în prezența a cel puțin 5 membri.”
18. La articolul 282, alineatul (5) se modifică și va avea
următorul cuprins:
ă(5) Membrii Consiliului de administrație al CNAS, cu
excepția președintelui și a vicepreședintelui, beneficiază de o
indemnizație lunară de până la 1% din indemnizația
președintelui CNAS, în condițiile prezenței efective la ședințele
consiliului de administrație.”
19. La articolul 287, alineatul (2) se modifică și va avea
următorul cuprins:
ă(2) Mandatul membrilor consiliilor de administrație ale
caselor de asigurări este de 4 ani. Membrii consiliilor de
administrație ale caselor de asigurări beneficiază de o
indemnizație lunară de până la 1% din salariul funcției de
director general al casei de asigurări respective, în condițiile
prezenței efective la ședințele consiliului de administrație.”
20. Articolul 312 se modifică și va avea următorul
cuprins:
ăArt. 312. — (1) În teritoriile neacoperite cu medici sau cu
personal sanitar ori cu unități farmaceutice, pentru asigurarea
serviciilor medicale și farmaceutice, consiliile locale pot acorda
stimulente în natură și în bani.
(2) În teritoriile neacoperite cu medici sau cu personal sanitar
ori cu unități farmaceutice, pentru asigurarea serviciilor medicale
și farmaceutice, statul, prin Ministerul Sănătății, poate acorda
stimulente în natură.
(3) În baza dispozițiilor alin. (1) și (2), consiliile locale și
Ministerul Sănătății încheie cu medicii și cu personalul sanitar,
beneficiar, un contract civil, cu o clauză de fidelitate în sarcina
acestora, pentru o perioadă de cel puțin 5 ani.”
21. În tot cuprinsul titlului VIII, cuvântul ăvicepreședinți”
se înlocuiește cu cuvântul ăvicepreședinte”.
22. La articolul 330, după alineatul (1) se introduce un
nou alineat, alineatul (2), cu următorul cuprins:
ă(2) Cardul național de asigurări sociale de sănătate se emite
pentru dovedirea calității de asigurat pentru furnizarea unor
servicii medicale.”
23. Articolul 331 se modifică și va avea următorul
cuprins:
ăArt. 331. — (1) Informațiile minime care pot fi accesate de pe
cardul național de asigurări sociale de sănătate sunt
următoarele:
a) numele, prenumele, precum și codul numeric personal ale
asiguratului;
b) codul unic de identificare în sistemul de asigurări sociale
de sănătate;
c) numărul de identificare al cardului național de asigurări
sociale de sănătate.
(2) Pe cipul cardului național de asigurări sociale de sănătate
vor fi înregistrate informațiile minime prevăzute la alin. (1),
precum și următoarele informații:

7

a) diagnostice medicale cu risc vital și boli cronice;
b) grupa sanguină și Rh;
c) acceptul exprimat, în timpul vieții, pentru prelevarea de
organe, țesuturi și celule, după deces;
d) medic de familie: nume, prenume, date de contact.
(3) Diagnosticele medicale cu risc vital și bolile cronice care
vor fi înregistrate pe cipul cardului național de asigurări sociale
de sănătate se stabilesc prin ordin comun al ministrului sănătății
și al președintelui CNAS.
(4) Pe cardul național de asigurări sociale de sănătate datele
medicale se înregistrează separat de datele administrate, iar
accesul la acestea se face numai de persoane autorizate în
acest scop.
(5) Informația prevăzută la alin. (2) lit. c ) se va înregistra pe
cipul cardului național de asigurări sociale de sănătate, sub
condiția respectării dispozițiilor prevăzute la art. 147 pct. 5.
(6) Accesul personalului medical la informațiile înregistrate
pe cardul național de asigurări sociale de sănătate va fi stabilit
prin Norme metodologice de aplicare a prevederilor referitoare
la cardul național de asigurări sociale de sănătate prevăzut în
titlul IX «Cardul european și cardul național de asigurări sociale
de sănătate» al Legii nr. 95/2006 privind reforma în domeniul
sănătății.”
24. Articolul 332 se modifică și va avea următorul
cuprins:
ăArt. 332. — (1) Cheltuielile necesare pentru producerea
cardului național de asigurări sociale de sănătate se suportă atât
de CNAS, cât și de asigurat.
(2)
Asiguratul
suportă
cheltuielile
reprezentând
contravaloarea cardului național de asigurări sociale de sănătate,
respectiv a documentului propriu-zis prin care se atestă calitatea
de asigurat, precum și costurile aferente distribuției acestuia.”
25. Articolul 333 se modifică și va avea următorul
cuprins:
ăArt. 333. — (1) Componenta informatică a cardului național
de asigurări sociale de sănătate este parte integrantă a sistemului
informatic unic integrat al asigurărilor sociale de sănătate.
(2) Cardul național de asigurări sociale de sănătate se
eliberează și se administrează prin utilizarea serviciilor de
operare și management al unei unități specializate în acest scop
și numai prin intermediul sistemului informatic unic integrat al
asigurărilor sociale de sănătate. CNAS eliberează și
administrează cardul național de asigurări sociale de sănătate și
are calitatea de operator de date cu caracter personal pentru
datele menționate.
(3) Prelucrarea datelor cu caracter personal cuprinse în
cardul național de asigurări sociale de sănătate se face în
condițiile Legii nr. 677/2001 pentru protecția persoanelor cu
privire la prelucrarea datelor cu caracter personal și libera
circulație a acestor date, cu modificările și completările
ulterioare, iar prin normele metodologice menționate la art. 331
alin. (6) va fi stabilită modalitatea de exercitare a dreptului de
acces la datele cu caracter personal legate de starea de
sănătate de către persoana asigurată.”
26. Articolul 335 se modifică și va avea următorul
cuprins:
ăArt. 335. — (1) Furnizorii de servicii medicale, medicamente
și dispozitive medicale aflați în relații contractuale cu casele de

8

MONITORUL OFICIAL AL ROMÂNIEI, PARTEA I, Nr. 893/30.XII.2010

asigurări de sănătate, precum și titularii cardului național de
asigurări sociale de sănătate au obligația de a solicita și,
respectiv, de a prezenta acest document, la data acordării
asistenței medicale, în condițiile prevăzute de contractul-cadru
și de normele metodologice de aplicare a acestui contract.
(2) Alte obligații ale furnizorilor de servicii medicale,
medicamente și dispozitive medicale privind implementarea
sistemului cardului național de asigurări sociale de sănătate se
stabilesc prin normele metodologice de aplicare a dispozițiilor
din cuprinsul prezentului capitol.”
27. Articolul 336 se modifică și va avea următorul
cuprins:
ăArt. 336. — (1) Cardul național de asigurări sociale de
sănătate se emite individual pentru fiecare asigurat cu vârsta de
peste 18 ani, așa cum este reglementat la art. 211 alin. (1),
art. 213 și 215.
(2) Asigurații cu vârsta de până la 18 ani beneficiază de
servicii medicale, medicamente și dispozitive medicale
decontate din bugetul Fondului național unic de asigurări sociale
de sănătate în baza documentelor care atestă că se încadrează
în categoria de asigurați, prevăzută la art. 213 alin. (1) lit. a).
(3) Persoanele asigurate prevăzute la alin. (1) au obligația
prezentării cardului național de asigurări sociale de sănătate în
vederea acordării serviciilor medicale de către furnizorii aflați în
relații contractuale cu casele de asigurări de sănătate.
Neprezentarea cardului național de asigurări sociale de sănătate
conduce la acordarea acestor servicii numai contra cost, cu
excepția serviciilor prevăzute la art. 220.”
28. Articolul 338 se modifică și va avea următorul
cuprins:
ăArt. 338. — În bugetul Fondului național unic de asigurări
sociale de sănătate vor fi prevăzute sume pentru cardul național
de asigurări sociale de sănătate, în conformitate cu dispozițiile
art. 332.”
29. După articolul 338 se introduce un nou articol,
articolul 3381, cu următorul cuprins:
ăArt. 3381. — (1) Producerea cardului național de asigurări
sociale de sănătate se realizează de către Compania Națională
«Imprimeria Națională» — S.A.
(2) Personalizarea cardului național de asigurări sociale de
sănătate se realizează de către Centrul Național Unic de
Personalizare a Pașapoartelor Electronice din cadrul Direcției

Generale de Pașapoarte, structură componentă a Ministerului
Administrației și Internelor.
(3) Echipamentele și aplicațiile de personalizare necesare
potrivit alin. (2), precum și serviciile pentru funcționarea
neîntreruptă a acestora se asigură de către Compania Națională
«Imprimeria Națională» — S.A.”
30. La articolul 683, după alineatul (1) se introduce un
nou alineat, alineatul (11), cu următorul cuprins:
ă(11) SNSPMPDSB funcționează în coordonarea Ministerului
Sănătății, iar coordonarea academică se stabilește prin hotărâre
a Guvernului.”
31. În tot cuprinsul titlului XVI sintagma ăȘcoala Națională
de Sănătate Publică și Management Sanitar” se înlocuiește
cu ăȘcoala Națională de Sănătate Publică, Management și
Perfecționare în Domeniul Sanitar București”.
Art. II. — În termen de 15 zile de la data intrării în vigoare a
prezentei ordonanțe de urgență, Ministerul Sănătății și Casa
Națională de Asigurări de Sănătate vor supune aprobării, prin
hotărâre a Guvernului, Normele metodologice de aplicare a
prevederilor referitoare la cardul național de asigurări sociale de
sănătate prevăzut în titlul IX ăCardul european și cardul național de
asigurări sociale de sănătate” al Legii nr. 95/2006 privind reforma
în domeniul sănătății, cu modificările și completările ulterioare, cu
respectarea legislației privind protecția datelor cu caracter personal.
Art. III. — (1) Prevederile art. 277 alin. (2) din Legea
nr. 95/2006 privind reforma în domeniul sănătății, cu modificările
și completările ulterioare, astfel cum a fost modificat potrivit art. I
pct. 16 din prezenta ordonanța de urgență, se aplică de la data
încetării, în cazurile și situațiile prevăzute de lege, a mandatelor
aflate în curs la data intrării în vigoare a prezentei ordonanțe de
urgență.
(2) Începând cu data de 15 ianuarie 2011, consiliul de
administrație are un singur vicepreședinte.
(3) Consiliul de administrație al CNAS se reorganizează
potrivit prevederilor prezentei ordonanțe de urgență, în termen
de 30 de zile de la intrarea în vigoare a acesteia.
Art. IV. — Legea nr. 95/2006 privind reforma în domeniul
sănătății, publicată în Monitorul Oficial al României, Partea I,
nr. 372 din 28 aprilie 2006, cu modificările și completările
ulterioare, precum și cu modificările și completările aduse prin
prezenta ordonanță de urgență, se va republica în Monitorul
Oficial al României, Partea I, dându-se textelor o nouă
numerotare.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul finanțelor publice,
Gheorghe Ialomițianu
Președintele Casei Naționale de Asigurări de Sănătate,
Nicolae-Lucian Duță

București, 28 decembrie 2010.
Nr. 133.

MONITORUL OFICIAL AL ROMÂNIEI, PARTEA I, Nr. 893/30.XII.2010

9

GUVERNUL ROMÂNIEI

HOTĂRÂRE
privind aprobarea programelor naționale de sănătate pentru anii 2011 și 2012
În temeiul art. 108 din Constituția României, republicată, și al art. 48 alin. (1) din Legea nr. 95/2006 privind reforma în
domeniul sănătății, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă programele naționale de sănătate
pentru anii 2011 și 2012, precum și structura și obiectivele
acestora, prevăzute în anexa care face parte integrantă din
prezenta hotărâre.
(2) Programele naționale de sănătate reprezintă, potrivit
prevederilor art. 45 alin. (1) din Legea nr. 95/2006 privind
reforma în domeniul sănătății, un ansamblu de acțiuni
multianuale, organizate în scopul evaluării, prevenirii,
tratamentului și controlului bolilor cu impact major asupra stării
de sănătate a populației.
(3) Programele naționale de sănătate se derulează în mod
distinct sau în comun de Ministerul Sănătății și Casa Națională
de Asigurări de Sănătate, după caz.
Art. 2. — Normele tehnice de realizare a programelor
naționale de sănătate pentru anii 2011 și 2012, denumite în
continuare norme tehnice, sunt aprobate prin ordin comun al
ministrului sănătății și al președintelui Casei Naționale de
Asigurări de Sănătate.
Art. 3. — (1) Programele naționale de sănătate se finanțează
de la bugetul de stat, din veniturile proprii ale Ministerului
Sănătății, din bugetul Fondului național unic de asigurări sociale
de sănătate și prin transferuri din bugetul Ministerului Sănătății
către bugetul Fondului național unic de asigurări sociale de
sănătate, precum și din alte surse, inclusiv din donații și
sponsorizări, în condițiile legii.
(2) Necesarul de resurse pentru derularea programelor
naționale de sănătate și detalierea acestuia pe surse de
finanțare și categorii de cheltuieli este fundamentat și cuprins
anual în legea bugetului de stat.
(3) Detalierea fondurilor prevăzute la alin. (2) pe programe
naționale de sănătate se aprobă prin norme tehnice.
(4) Ministerul Sănătății reține la dispoziția sa, din veniturile
proprii, o cotă de rezervă de 5% din totalul fondurilor prevăzute
la alin. (2) care se repartizează și se utilizează în completarea
fondurilor alocate inițial, în condițiile prevăzute în normele
tehnice.
Art. 4. — (1) Programele naționale de sănătate sunt
elaborate și, după caz, implementate și coordonate la nivel
național de structurile de specialitate din cadrul Ministerului
Sănătății.
(2) Ministerul Sănătății poate desemna unități din subordinea
sa pentru asigurarea implementării și coordonării la nivel
național a programelor naționale de sănătate.
(3) Atribuțiile structurilor de specialitate din cadrul Ministerului
Sănătății și ale unităților din subordine cu privire la elaborarea și
coordonarea programelor naționale de sănătate sunt prevăzute
în normele tehnice.
(4) Casa Națională de Asigurări de Sănătate organizează,
implementează, derulează și monitorizează programele
naționale de sănătate prevăzute la lit. B din anexă.

Art. 5. — (1) Implementarea și monitorizarea la nivel regional
a programelor naționale de sănătate prevăzute la lit. A din anexă
se realizează de către coordonatorii regionali din cadrul
Institutului Național de Sănătate Publică și din unități din
subordinea Ministerului Sănătății.
(2) Implementarea și monitorizarea la nivel local a
programelor naționale de sănătate prevăzute la lit. A din anexă
se realizează de către coordonatorii locali din cadrul direcțiilor de
sănătate publică.
(3) Atribuțiile coordonatorilor regionali și locali prevăzuți la
alin. (1) și (2) cu privire la implementarea și monitorizarea
programelor naționale de sănătate sunt prevăzute în normele
tehnice.
(4) Casa Națională de Asigurări de Sănătate, prin casele de
asigurări de sănătate, răspunde de asigurarea, urmărirea,
evidențierea și controlul utilizării fondurilor aprobate, precum și
de monitorizarea, controlul și analiza indicatorilor fizici și de
eficiență pentru programele prevăzute la lit. B din anexă.
(5) Casa Națională de Asigurări de Sănătate transmite
structurilor de specialitate din cadrul Ministerului Sănătății
prevăzute în normele tehnice, trimestrial, în termen de maximum
30 de zile de la data încheierii trimestrului, indicatorii fizici și de
eficiență pentru programele prevăzute la lit. B din anexă.
Art. 6. — (1) Ministerul Sănătății repartizează direcțiilor de
sănătate publică și unităților sanitare din rețeaua sanitară
proprie fondurile destinate derulării programelor naționale de
sănătate prevăzute la lit. A din anexă, în condițiile legii.
(2) Casa Națională de Asigurări de Sănătate repartizează
caselor de asigurări de sănătate județene, respectiv a
municipiului București, Casei Asigurărilor de Sănătate a Apărării,
Ordinii Publice, Siguranței Naționale și Autorității Judecătorești
și Casei Asigurărilor de Sănătate a Ministerului Transporturilor,
Construcțiilor și Turismului, denumite în continuare case de
asigurări de sănătate, fondurile destinate derulării programelor
naționale de sănătate prevăzute la lit. B din anexă, în baza
indicatorilor fizici și de eficiență realizați în anul precedent.
Art. 7. — (1) Sumele aprobate pentru derularea programelor
naționale de sănătate se alocă lunar, pe baza cererilor
fundamentate ale ordonatorilor de credite secundari și terțiari,
însoțite de documentele justificative prevăzute în normele
tehnice.
(2) Pentru programele naționale de sănătate finanțate prin
transferuri din bugetul Ministerului Sănătății în bugetul Fondului
național unic de asigurări sociale de sănătate, sumele necesare
se asigură lunar de către Ministerul Sănătății, în limita fondurilor
aprobate prin legea bugetului de stat, la solicitarea
fundamentată a Casei Naționale de Asigurări de Sănătate, în
condițiile prevăzute în normele tehnice.
(3) Pentru realizarea atribuțiilor referitoare la programele
naționale de sănătate prevăzute la lit. A din anexă, direcțiile de
sănătate publică pot încheia contracte, conform legii, cu unități

10

MONITORUL OFICIAL AL ROMÂNIEI, PARTEA I, Nr. 893/30.XII.2010

sanitare publice și private, instituții publice, furnizori de servicii
medicale, medicamente și dispozitive medicale autorizați și
evaluați, aflați în relație contractuală cu casele de asigurări de
sănătate, alte instituții și organizații guvernamentale și
neguvernamentale, precum și cu autoritățile administrației
publice locale pentru structurile al căror management a fost
preluat de către acestea, în condițiile prevăzute în normele
tehnice.
(4) Sumele prevăzute în bugetul Fondului național unic de
asigurări sociale de sănătate pentru finanțarea programelor
naționale de sănătate cu scop curativ prevăzute la lit. B pct. I
din anexă se alocă după cum urmează:
a) în baza contractelor negociate și încheiate între furnizori
și casele de asigurări de sănătate, precum și între centrele-pilot
sau furnizorii privați de servicii de dializă (hemodializă
convențională, hemodiafiltrare intermitentă on-line, dializă
peritoneală continuă, dializă peritoneală automată) și Casa
Națională de Asigurări de Sănătate, după caz;
b) în baza contractelor încheiate între casele de asigurări de
sănătate și ofertanții desemnați câștigători ai procedurilor de
achiziție publică organizate la nivel național, conform art. 11 alin. (1).
Art. 8. — (1) Raporturile stabilite între unitățile de specialitate
care derulează programe naționale de sănătate și direcțiile de
sănătate publică, casele de asigurări de sănătate, respectiv
Casa Națională de Asigurări de Sănătate sunt raporturi juridice
civile, care vizează acțiuni multianuale, ce se stabilesc și se
desfășoară pe bază de contract cu valabilitate până la data de
31 decembrie 2012.
(2) În situația în care este necesară modificarea sau
completarea clauzelor contractuale, acestea sunt negociate și
stipulate în acte adiționale, conform dispozițiilor legale în
vigoare.
(3) Angajamentele legale încheiate în exercițiul curent din
care rezultă obligații nu pot depăși creditele de angajament sau
creditele bugetare aprobate anual prin legea bugetului de stat.
(4) Casele de asigurări de sănătate, respectiv Casa
Națională de Asigurări de Sănătate pot stabili și alte termene de
contractare, în funcție de necesarul de servicii medicale, de
medicamente, materiale sanitare, dispozitive medicale și altele
asemenea acordate în cadrul programelor naționale de
sănătate,
în
limita
fondurilor
aprobate
fiecărui
program/subprogram de sănătate.
Art. 9. — (1) Modelele de contracte pentru derularea
programelor naționale de sănătate sunt prevăzute în normele
tehnice.
(2) Utilizarea acestor modele de contract este obligatorie; în
cuprinsul contractelor pot fi prevăzute clauze suplimentare,
negociate între părțile contractante, conform și în limita
prevederilor legale în vigoare.
(3) Toate documentele prezentate în copie care stau la baza
încheierii contractelor pentru derularea programelor naționale
de sănătate sunt certificate pentru conformitate cu originalul prin
semnătura reprezentantului legal al unității de specialitate, pe
fiecare pagină.
(4) Direcțiile de sănătate publică decontează unităților de
specialitate cu care sunt în relație contractuală pentru derularea
programelor naționale de sănătate contravaloarea bunurilor și
serviciilor acordate în cadrul programelor naționale de sănătate,
precum și a sumelor necesare pentru plata drepturilor salariale
aferente personalului care desfășoară activități în cadrul
acestora, care fac obiectul contractului încheiat, pe bază de
documente justificative și în condițiile prevăzute în normele
tehnice.

(5) Casele de asigurări de sănătate decontează furnizorilor
de servicii medicale cu care sunt în relație contractuală pentru
derularea programelor naționale de sănătate contravaloarea
serviciilor medicale, medicamentelor, materialelor sanitare,
dispozitivelor medicale și altora asemenea, conform contractului
încheiat, pe bază de documente justificative și în condițiile
prevăzute în normele tehnice.
(6) Toate documentele necesare decontării se certifică pentru
exactitatea și realitatea datelor raportate, prin semnătura
reprezentanților legali ai unităților de specialitate care derulează
programe naționale de sănătate.
(7) Decontarea pentru activitatea curentă se efectuează în
limita sumelor disponibile cu această destinație, în ordine
cronologică, după cum urmează:
a) în termen de maximum 90 de zile calendaristice de la data
depunerii documentelor justificative pentru bunurile și serviciile
contractate de către direcțiile de sănătate publică;
b) în termen de maximum 90 de zile calendaristice de la data
validării facturilor depuse în vederea decontării de către casa de
asigurări de sănătate, validare care se realizează în termen de
30 de zile de la data depunerii documentelor justificative;
c) în termen de maximum 30 de zile calendaristice de la data
depunerii documentelor justificative pentru sumele decontate de
către direcțiile de sănătate publică pentru plata drepturilor
salariale aferente personalului care desfășoară activități în
cadrul programelor naționale de sănătate.
(8) Unitățile sanitare cu paturi din rețeaua autorităților
administrației publice locale, precum și unitățile sanitare din
subordinea ministerelor cu rețea sanitară proprie pot derula
programe naționale de sănătate în condițiile legii.
(9) Farmaciile cu circuit deschis care pot elibera
medicamente, materiale sanitare, dispozitive medicale și altele
asemenea, care se acordă pentru tratamentul ambulatoriu al
bolnavilor incluși în programele naționale de sănătate, sunt
selectate în condițiile prevăzute în Contractul-cadru privind
condițiile acordării asistenței medicale în cadrul sistemului de
asigurări sociale de sănătate, aprobat conform legii.
Art. 10. — (1) Sumele alocate pentru programele naționale
de sănătate se cuprind în bugetele de venituri și cheltuieli ale
unităților sanitare publice, respectiv în veniturile furnizorilor
privați de servicii medicale prin care acestea se derulează și se
utilizează potrivit destinațiilor stabilite.
(2) Unitățile și instituțiile sanitare publice care derulează
programe naționale de sănătate au obligația gestionării eficiente
a mijloacelor materiale și bănești și a organizării evidenței
contabile a cheltuielilor pentru fiecare program sau subprogram,
pe subdiviziunile clasificației bugetare, precum și a organizării
evidenței nominale, pe baza codului numeric personal, a
beneficiarilor programului/subprogramului.
(3) Furnizorii privați de servicii medicale care derulează
programe naționale de sănătate au obligația gestionării eficiente
a mijloacelor materiale și bănești și a organizării evidenței
contabile a cheltuielilor pentru fiecare program sau subprogram,
precum și a organizării evidenței nominale, pe baza codului
numeric personal, a beneficiarilor programului/subprogramului.
Art. 11. — (1) Pentru realizarea obiectivelor și activităților
cuprinse în unele programe naționale de sănătate finanțate de
la bugetul de stat și din veniturile proprii ale Ministerului
Sănătății, precum și din bugetul Fondului național unic de
asigurări sociale de sănătate, Ministerul Sănătății și/sau Casa
Națională de Asigurări de Sănătate, după caz, organizează la
nivel național proceduri de achiziție publică, în condițiile legii.
Programele naționale de sănătate pentru care se organizează la

MONITORUL OFICIAL AL ROMÂNIEI, PARTEA I, Nr. 893/30.XII.2010
nivel național proceduri de achiziție publică sunt prevăzute în
normele tehnice.
(2) Modalitatea de contractare și decontare a produselor
achiziționate la nivel național se aprobă prin normele tehnice.
Până la finalizarea procedurii de achiziție publică la nivel
național prin semnarea contractelor cu ofertanții desemnați
câștigători, medicamentele, materialele sanitare, dispozitivele
medicale și altele asemenea, care se acordă pe perioada
spitalizării bolnavilor incluși în programele naționale de sănătate,
se achiziționează de unitățile sanitare cu paturi prin care se
derulează programul, cu respectarea legislației în domeniul
achiziției publice, la un preț care nu poate depăși prețul de
decontare aprobat în condițiile legii.
(3) Pentru realizarea obiectivelor și activităților cuprinse în
programele naționale de sănătate finanțate de la bugetul de stat,
din veniturile proprii ale Ministerului Sănătății, precum și din
bugetul Fondului național unic de asigurări sociale de sănătate,
pentru care nu se organizează proceduri de achiziție publică la
nivel național, achiziționarea medicamentelor, materialelor
sanitare, dispozitivelor medicale și altora asemenea se face de
instituțiile/unitățile sanitare care derulează programele
respective, cu respectarea legislației în domeniul achizițiilor
publice, la un preț care nu poate depăși prețul de decontare
aprobat prin ordin al ministrului sănătății, în condițiile legii.
(4) Medicamentele, materialele sanitare, dispozitivele
medicale și altele asemenea, eliberate prin farmaciile cu circuit
deschis aflate în relație contractuală cu casele de asigurări de
sănătate, care se acordă bolnavilor cuprinși în cadrul
programelor naționale de sănătate, se suportă la nivelul prețului
de decontare aprobat prin ordin al ministrului sănătății, în
condițiile legii. Prescrierea medicamentelor în ambulatoriu se
face utilizându-se denumirea comună internațională (DCI), cu
excepția cazurilor justificate medical în fișa medicală a
pacientului, când prescrierea se face pe denumire comercială,
cu menționarea în prescripție și a denumirii comune
internaționale.
(5) Pentru asigurarea accesului la tratament al bolnavilor
cuprinși în cadrul programelor naționale de sănătate, farmaciile
cu circuit deschis aflate în relație contractuală cu casele de
asigurări de sănătate au obligația de a elibera medicamente,
materiale sanitare, dispozitive medicale și altele asemenea la
nivelul prețului de decontare prevăzut la alin. (4), fără a încasa
contribuție personală pentru acestea de la asigurați.
(6) Pentru medicamentele utilizate în cadrul programelor
naționale de sănătate care se importă cu avizul Ministerului
Sănătății, prețul de decontare se stabilește în condițiile legii.
(7) Medicamentele care se acordă în cadrul programelor
naționale de sănătate pentru tratamentul ambulatoriu al
bolnavilor cu diabet zaharat, precum și celor care au efectuat
transplant și pacienților cu unele boli rare aprobate prin normele
tehnice se eliberează prin farmaciile cu circuit deschis aflate în
relație contractuală cu casele de asigurări de sănătate.
(8) Medicamentele pentru tratamentul recidivei hepatitei
cronice cu virus hepatitic B la pacienții cu transplant hepatic se
asigură prin farmaciile cu circuit închis aparținând unităților
sanitare prin care se derulează programul.
(9) Medicamentele specifice pentru tratamentul ambulatoriu
al bolnavilor cu afecțiuni oncologice incluși în Programul național
de oncologie se eliberează după cum urmează:
a) prin farmaciile cu circuit deschis aflate în relație
contractuală cu casele de asigurări de sănătate, pentru formele
farmaceutice cu administrare orală;

11

b) prin farmaciile cu circuit închis din structura unităților
sanitare aflate în relație contractuală cu casele de asigurări de
sănătate, pentru formele farmaceutice cu administrare
parenterală, începând cu data la care se finalizează procedurile
de achiziție publică. Până la data finalizări procedurii, eliberarea
se face în aceleași condiții ca medicamentele nominalizate la lit. a).
În vederea decontării contravalorii medicamentelor specifice
acordate în cadrul programului, prescripțiile se depun la casele
de asigurări de sănătate împreună cu borderoul centralizator și
cu documentele justificative prevăzute în normele tehnice.
(10) Medicamentele care se acordă pentru tratamentul în
ambulatoriu al bolnavilor cu HIV/SIDA cuprinși în Programul
național de boli transmisibile se eliberează prin farmaciile cu
circuit închis aparținând unităților sanitare prin care se derulează
acest program, pe bază de prescripție medicală în condițiile
prevăzute în normele tehnice. În vederea decontării contravalorii
medicamentelor specifice acordate în cadrul programului,
aceste prescripții se depun la casele de asigurări de sănătate
împreună cu borderoul centralizator și cu documentele
justificative prevăzute în normele tehnice.
(11) Pentru realizarea obiectivelor și activităților cuprinse în
programele naționale de sănătate finanțate de la bugetul de stat
și/sau din veniturile proprii ale Ministerului Sănătății pentru care
se organizează achiziții publice la nivel național, unitățile
sanitare din rețeaua Ministerului Sănătății, unitățile sanitare din
rețeaua administrației publice locale, precum și unitățile sanitare
din subordinea ministerelor cu rețea sanitară proprie pot
beneficia de produsele achiziționate la nivel național în baza
contractelor încheiate cu direcțiile de sănătate publică,
transferate în condițiile actelor normative în vigoare, pe bază de
procese-verbale de predare-primire.
Art. 12. — (1) Testele pentru automonitorizarea bolnavilor cu
diabet zaharat insulinotratați se eliberează prin farmaciile cu
circuit deschis aflate în relație contractuală cu casele de
asigurări de sănătate.
(2) Pentru asigurarea testelor de automonitorizare a
bolnavilor cu diabet zaharat insulinotratați, casele de asigurări
de sănătate încheie acte adiționale la contractele pentru
furnizare de medicamente cu și fără contribuție personală cu
farmaciile cu circuit deschis.
(3) Farmaciile cu circuit deschis sunt obligate să elibereze
testele de automonitorizare a glicemiei bolnavilor cu diabet
zaharat insulinotratat la prețul de decontare aprobat prin ordin al
ministrului sănătății, în condițiile legii.
(4) Condițiile de acordare a testelor de automonitorizare a
glicemiei bolnavilor cu diabet zaharat insulinotratat se stabilesc
prin normele tehnice.
Art. 13. — Acordarea gratuită de lapte praf, formulă pentru
sugari, copiilor cu vârste cuprinse între 0—12 luni care nu
beneficiază de lapte matern, în cadrul Programului național de
sănătate a femeii și copilului, se realizează până la epuizarea
stocurilor existente la direcțiile de sănătate publică și consiliile
locale ale municipiilor, orașelor și comunelor, respectiv consiliile
locale ale sectoarelor municipiului București.
Art. 14. — (1) Valabilitatea contractelor de comodat încheiate
între direcțiile de sănătate publică și cabinetele de medicină de
familie, prin care au fost atribuite în folosință gratuită tehnica de
calcul și programele informatice necesare derulării Programului
național privind evaluarea stării de sănătate a populației în
asistența medicală primară, se prelungește până la data de
31 decembrie 2012, prin acte adiționale încheiate în termenul
de valabilitate a contractelor.

12

MONITORUL OFICIAL AL ROMÂNIEI, PARTEA I, Nr. 893/30.XII.2010

(2) Tehnica de calcul și programele informatice atribuite în
folosință gratuită cabinetelor de medicină de familie în condițiile
prevăzute la alin. (1) se utilizează pentru monitorizarea
persoanelor incluse în programele naționale de sănătate,
precum și pentru derularea unor programe naționale de
sănătate la nivelul cabinetelor de medicină de familie.
Art. 15. — (1) Pentru realizarea atribuțiilor și activităților
prevăzute în cadrul programelor naționale de sănătate, unitățile
de specialitate care derulează programe naționale de sănătate
pot încheia contracte/convenții civile cu medici, asistenți
medicali și alte categorii de personal, după caz, precum și cu
persoane juridice, potrivit dispozițiilor Codului civil și în condițiile
stabilite prin normele tehnice.
(2) Activitățile pentru care se utilizează personalul prevăzut
la alin. (1) se nominalizează în normele tehnice.
(3) Contractele/Convențiile civile încheiate în condițiile
alin. (1) de către unitățile de specialitate stabilite la alin. (1)
prevăd acțiuni multianuale, sunt de natură civilă și se încheie
pentru toată perioada de derulare a programelor naționale de
sănătate.
(4) Sumele necesare pentru derularea contractelor prevăzute
la alin. (1) sunt cuprinse în fondurile alocate programelor
naționale de sănătate.
Art. 16. — În sumele prevăzute pentru derularea programelor
naționale de sănătate se cuprind și cheltuielile ocazionate de
monitorizarea și controlul acestora.
Art. 17. — (1) Ministerul Sănătății poate încheia contracte cu
unitățile din coordonarea sau aflate sub autoritatea sa, în
condițiile prevăzute de legislația din domeniul achizițiilor publice.
(2) Contractele prevăzute la alin. (1), încheiate între
Ministerul Sănătății și unitățile din coordonarea sau aflate sub
autoritatea sa, precum și contractele încheiate pentru produsele
și serviciile necesare realizării obiectivelor și activităților cuprinse
în unele programe naționale de sănătate pentru care Ministerul
Sănătății organizează licitații la nivel național sunt atribuite de
compartimentul intern specializat în domeniul achizițiilor publice.
Monitorizarea și derularea contractelor se realizează de către
structurile de specialitate din cadrul Ministerului Sănătății, în
condițiile prevăzute în normele tehnice de realizare a
programelor naționale de sănătate multianuale pentru anii 2011
și 2012.
Art. 18. — (1) Realizarea imunizării copiilor din grupele
eligibile pentru vaccinare, stabilite conform calendarului național
de imunizare, precum și realizarea campaniilor de vaccinare
suplimentare decise de Ministerul Sănătății sau direcțiile de
sănătate publică, ca măsuri de sănătate publică sau în situații
epidemiologice cu risc crescut de îmbolnăvire, sunt obligatorii
pentru toți medicii de familie și medicii care deservesc unitățile
sanitare și unitățile de învățământ, în condițiile legii.
(2) Pentru realizarea obiectivelor și activităților cuprinse în
cadrul Programului național de imunizare și al Programului

național de sănătate a femeii și copilului finanțate de la bugetul
de stat și/sau din veniturile proprii ale Ministerului Sănătății,
pentru care se organizează achiziții publice la nivel național,
direcțiile de sănătate publică încheie contracte cu furnizorii de
servicii din asistența medicală primară, aflați în relație
contractuală cu casele de asigurări de sănătate sau, după caz,
cu autoritățile administrației publice locale pentru medicii care
deservesc unitățile de învățământ în baza cărora pot primi
produsele achiziționate.
Art. 19. — Cheltuielile angajate, lichidate și ordonanțate în
cadrul prevederilor bugetare aprobate pentru programele
naționale de sănătate în anul precedent și neplătite până la
sfârșitul acestuia se vor plăti în anul curent din creditele
bugetare aprobate pentru programele naționale de sănătate.
Art. 20. — Sumele alocate în anii 2011 și 2012 din bugetul de
stat și veniturile proprii ale Ministerului Sănătății prin transferuri
către bugetul Fondului național unic de asigurări sociale de
sănătate se utilizează după cum urmează:
a) pentru realizarea obiectivelor și activităților desfășurate în
anii 2011 și 2012 în cadrul unor programe naționale de sănătate,
aprobate în condițiile legii;
b) pentru stingerea obligațiilor de plată înregistrate până la
data de 31 decembrie a anului precedent și rămase neachitate
până la data de 31 decembrie a anului următor;
c) medicamentele, materialele sanitare, dispozitivele
medicale și altele asemenea, eliberate prin farmaciile cu circuit
deschis în trimestrul IV al anului precedent, sunt considerate
cheltuieli în anul curent din creditele bugetare aprobate, dar nu
mai mult decât la nivelul cheltuielii trimestrului III al anului
precedent.
Art. 21. — În vederea derulării în bune condiții a programelor
naționale de sănătate, în urma evaluărilor trimestriale ale
indicatorilor specifici și în funcție de realizarea obiectivelor și
activităților propuse se stabilește modul de alocare a resurselor
rămase neutilizate.
Art. 22. — În cadrul programului național de supleere a
funcției renale la bolnavii cu insuficiență renală cronică,
modalitatea de plată a serviciilor de dializă efectuate în baza
contractelor încheiate cu casele de asigurări de sănătate sau cu
Casa Națională de Asigurări de Sănătate este, după caz, tarif
pe ședință de hemodializă convențională, tarif pe ședință de
hemodiafiltrare intermitentă on-line, tarif/pacient cu dializă
peritoneală continuă/an și tarif/pacient cu dializă peritoneală
automată/an, tarife care sunt exprimate în lei și sunt prevăzute
în normele tehnice.
Art. 23. — Unitățile de specialitate care derulează programe
naționale de sănătate au obligația să respecte prevederile legale
referitoare la protecția persoanelor cu privire la prelucrarea
datelor cu caracter personal și libera circulație a acestor date.
Art. 24. — Prezenta hotărâre intră în vigoare la data de
1 ianuarie 2011.

PRIM-MINISTRU

EMIL BOC
Contrasemnează:
Ministrul sănătății,
Cseke Attila
Ministrul finanțelor publice,
Gheorghe Ialomițianu
Președintele Casei Naționale de Asigurări de Sănătate,
Nicolae-Lucian Duță
București, 28 decembrie 2010.
Nr. 1.388.

MONITORUL OFICIAL AL ROMÂNIEI, PARTEA I, Nr. 893/30.XII.2010

13
ANEXĂ

STRUCTURA

programelor naționale de sănătate și obiectivele acestora pentru anii 2011 și 2012
A.

PROGRAME

NAȚIONALE

DE

SĂNĂTATE

DE

EVALUARE,

PROFILACTICE ȘI CU SCOP CURATIV FINANȚATE DIN BUGETUL
MINISTERULUI SĂNĂTĂȚII
STRUCTURĂ:

I. Programele naționale privind bolile transmisibile
1. Programul național de imunizare

Obiectiv:
Protejarea sănătății populației împotriva principalelor boli
care pot fi prevenite prin vaccinare
2. Programul național de supraveghere și control al bolilor
transmisibile (boli transmisibile prioritare, infecție HIV,
tuberculoză, infecții cu transmitere sexuală)

Obiectiv:
Depistarea precoce și asigurarea diagnosticului etiologic al
bolilor transmisibile în vederea implementării măsurilor de
limitare a răspândirii acestora
Structură:
2.1. Subprogramul de supraveghere și control al bolilor
transmisibile prioritare;
2.2. Subprogramul de supraveghere și control al infecției
HIV;
2.3. Subprogramul de supraveghere și control al
tuberculozei;
2.4. Subprogramul de supraveghere și control al bolilor cu
transmitere sexuală.
3. Programul național de supraveghere și control al infecțiilor
nosocomiale și monitorizare a utilizării antibioticelor și a
antibioticorezistenței

Obiectiv:
Creșterea calității serviciilor medicale în unitățile sanitare cu
paturi prin reducerea riscului la infecție nosocomială
II. Programul național de monitorizare a factorilor
determinanți din mediul de viață și muncă
Obiectiv:
Protejarea sănătății publice prin prevenirea îmbolnăvirilor
asociate factorilor de risc determinanți din mediul de viață și
muncă
Structură:
1. Subprogramul privind protejarea sănătății publice prin
prevenirea îmbolnăvirilor asociate factorilor de risc determinanți
din mediul de viață și muncă;
2. Subprogramul privind protejarea sănătății publice prin
prevenirea îmbolnăvirilor asociate factorilor de risc alimentari și
de nutriție.
III. Programul național de hematologie și securitate
transfuzională
Obiectiv:
Asigurarea cu sânge și componente sanguine, în condiții de
maximă siguranță și cost-eficiență
IV. Programele naționale privind bolile netransmisibile
1. Programul național de boli cardiovasculare

Obiective:
a) tratamentul pacienților cu afecțiuni cardiovasculare prin:
*) Se derulează în anul 2011.

— proceduri de cardiologie intervențională;
— proceduri de chirurgie cardiovasculară;
— proceduri de chirurgie vasculară;
— intervenție coronariană percutană în infarctul miocardic
acut;
b) realizarea, implementarea și managementul Registrului
național de boli cardiovasculare.
Structură:
1.1. Subprogramul de tratament al pacienților cu afecțiuni
cardiovasculare;
1.2. Subprogramul de tratament invaziv al infarctului
miocardic acut.
2. Programul național de oncologie

Obiective:
a) profilaxia cancerului de col uterin prin vaccinarea HPV a
populației feminine eligibile;
b) diagnosticarea în stadii incipiente a cancerului de col
uterin, cancerului mamar și cancerului colorectal;
c) tratamentul bolnavilor cu afecțiuni oncologice;
d) monitorizarea evoluției bolii la pacienții cu afecțiuni
oncologice;
e) realizarea, implementarea și managementul Registrului
național de cancer.
Structură:
2.1. Subprogramul de profilaxie a cancerului de col uterin
prin vaccinarea HPV*);
2.2. Subprogramul de screening pentru depistarea precoce
activă a cancerului de col uterin;
2.3. Subprogramul de screening pentru depistarea precoce
activă a cancerului mamar;
2.4. Subprogramul de screening pentru depistarea precoce
activă a cancerului colorectal;
2.5. Subprogramul de tratament al bolnavilor cu afecțiuni
oncologice;
2.6. Subprogramul de monitorizare a evoluției bolii la
pacienții cu afecțiuni oncologice prin PET-CT.
3. Programul național de sănătate mintală

Obiective:
a) asigurarea accesibilității, continuității și calității serviciilor
pentru persoanele cu probleme severe de sănătate mintală;
b) asigurarea accesibilității, continuității și calității serviciilor
pentru persoanele cu tulburări legate de consumul de substanțe
psihoactive;
c) prevenirea consumului de droguri și asigurarea
tratamentului specific la persoanele cu toxicodependență;
d) realizarea, implementarea și managementul Registrului
național de psihiatrie.
Structură:
3.1. Subprogramul de profilaxie în patologia psihiatrică și
psihosocială;
3.2. Subprogramul de prevenire și tratament ale
toxicodependențelor.

14

MONITORUL OFICIAL AL ROMÂNIEI, PARTEA I, Nr. 893/30.XII.2010

4. Programul național de diabet zaharat

Obiective:
a) prevenția secundară a diabetului zaharat prin depistarea
precoce a complicațiilor acestuia [inclusiv prin dozarea
hemoglobinei glicozilate (HbA 1c)];
b) tratamentul medicamentos al pacienților cu diabet zaharat;
c) automonitorizarea bolnavilor cu diabet zaharat
insulinotratați;
d) realizarea, implementarea și managementul Registrului
național de diabet zaharat.
5. Programul național de transplant de organe, țesuturi și
celule de origine umană

Obiective:
a) creșterea numărului de donatori vii, donatori aflați în
moarte cerebrală, precum și de donatori fără activitate cardiacă;
b) coordonarea activităților de transplant;
c) asigurarea testării imunologice și virusologice a
potențialilor donatori, precum și a receptorilor;
d) asigurarea supleerii fiziologice a organelor aflate în
insuficiență cronică ireversibilă și/sau înlocuirea țesuturilor
nefuncționale prin transplant de organe, țesuturi și/sau celule;
e) evaluarea periodică a pacienților transplantați;
f) tratamentul stării posttransplant în ambulatoriu a pacienților
cu transplant;
g) crearea și gestionarea unei baze de date informatice pe
teritoriul României privind persoanele fizice care și-au dat
acceptul pentru a dona celule stem hematopoietice;
h) tratamentul infertilității cuplului.
Structură:
5.1. Subprogramul de transplant de organe, țesuturi și celule
de origine umană;
5.2. Subprogramul de transplant de celule stem
hematopoietice periferice și centrale;
5.3. Subprogramul de fertilizare in vitro și embriotransfer.
6. Programul național de diagnostic și tratament cu ajutorul
aparaturii de înaltă performanță

Obiective:
a) asigurarea investigațiilor diagnostice și a tratamentului
chirurgical al unor afecțiuni complexe cu ajutorul dispozitivelor
de înaltă performanță;
b) tratamentul surdității prin proteze auditive implantabile.
Structură:
6.1. Subprogramul de tratament chirurgical al unor afecțiuni
complexe prin chirurgie minimum invazivă asistată robotic;
6.2. Subprogramul de radiologie intervențională;
6.3. Subprogramul de utilizare a suturilor mecanice în
chirurgia generală;
6.4. Subprogram de utilizare a plaselor sintetice în chirurgia
parietală abdominală deschisă și laparoscopică;
6.5. Subprogramul de tratament al surdității prin proteze
auditive implantabile (implant cohlear și proteze auditive).
7. Programul național de boli endocrine

Obiective:
Prevenirea și depistarea precoce a afecțiunilor endocrine cu
impact major asupra stării de sănătate a populației, în scopul

scăderii morbidității prin gușă datorată carenței de iod și
complicațiilor sale
8. Programul național de diagnostic și tratament pentru boli
rare

Obiective:
a) diagnosticarea precoce și prevenirea complicațiilor la
bolnavii cu unele boli rare;
b) tratamentul medicamentos al bolnavilor cu boli rare
prevăzute în normele tehnice de realizare a programelor
naționale de sănătate pentru perioada 2011—2012;
c) realizarea, implementarea și managementul Registrului
național de boli rare.
9. Programul național de diagnostic și tratament al sepsisului
sever*)

Obiectiv:
Asigurarea tratamentului pentru bolnavii cu sepsis sever
10. Programul național de urgență prespitalicească

Obiective:
Creșterea accesului populației la servicii medicale de urgență
adecvate, indiferent de zona de reședință
11. Programul național de monitorizare activă a bolnavilor cu
dizabilități de ambulație (copii și adulți)

Obiectiv:
Realizarea, implementarea și managementul Registrului
național al bolnavilor cu dizabilități de ambulație (copii și adulți)
V. Programul național de evaluare și promovare a
sănătății și educație pentru sănătate
Obiectiv:
Îmbunătățirea stării de sănătate a populației prin promovarea
unui stil de viață sănătos și combaterea principalilor factori de
risc
Structură:
1. Subprogramul de promovare a unui stil de viață sănătos;
2. Subprogramul de prevenire și combatere a consumului de
tutun;
3. Subprogramul de supraveghere a stării de sănătate a
populației.
VI. Programul național de sănătate a femeii și copilului
Obiective:
a) creșterea accesului și a calității serviciilor specifice de
sănătate a reproducerii pentru prevenirea sarcinilor nedorite,
morbidității și mortalității materne;
b) regionalizarea îngrijirilor perinatale pentru copiii cu
greutate mică la naștere sau alte patologii grave în perioada
perinatală;
c) realizarea screeningului la naștere al unor afecțiuni cu un
potențial invalidant și posibilități de prevenție a handicapului;
d) ameliorarea stării de nutriție a gravidei și a copilului;
e) depistarea precoce și prevenirea secundară a unor
complicații la unele boli cronice ale copilului.
Structură:
1. Subprogramul pentru ameliorarea stării de nutriție a
gravidei și copilului;
2. Subprogramul de sănătate a copilului;
3. Subprogramul de sănătate a femeii;

*) Sumele alocate prin transferuri din bugetul Ministerului Sănătății în bugetul Fondului național unic de asigurări sociale de sănătate se utilizează pentru
stingerea obligațiilor de plată neachitate până la data de 31 decembrie 2010.

MONITORUL OFICIAL AL ROMÂNIEI, PARTEA I, Nr. 893/30.XII.2010
4. Subprogramul de monitorizare și evaluare a Programului
național de sănătate a femeii și copilului.
VII. Programul național de tratament în străinătate
Obiectiv:
Asigurarea accesului la tratament în străinătate pentru
bolnavii cu afecțiuni care nu pot fi tratate în țară
VIII. Programul pentru compensarea cu 90% a prețului
de referință al medicamentelor
Obiectiv:
Asigurarea fondurilor necesare compensării în cuantum de
40% a medicamentelor acordate pensionarilor cu venituri
realizate numai din pensii de până la 700 lei/lună în cadrul
Programului pentru compensarea cu 90% a prețului de referință
al medicamentelor
B. PROGRAME NAȚIONALE DE SĂNĂTATE DE EVALUARE,
PROFILACTICE ȘI CU SCOP CURATIV, FINANȚATE DIN BUGETUL
FONDULUI NAȚIONAL UNIC DE ASIGURĂRI DE SĂNĂTATE
STRUCTURĂ:

I. Programe naționale de sănătate cu scop curativ
1. Programul național de boli transmisibile

Obiective:
a) tratamentul persoanelor cu infecție HIV/SIDA și
tratamentul postexpunere;
b) tratamentul bolnavilor cu tuberculoză.
Structură:
1.1. Subprogramul de tratament al persoanelor cu infecție
HIV/SIDA și tratamentul postexpunere;
1.2. Subprogramul de tratament al bolnavilor cu tuberculoză.
2. Programul național de boli cardiovasculare*)

Obiectiv:
Tratamentul pacienților cu afecțiuni cardiovasculare prin:
a) proceduri de cardiologie intervențională;
b) proceduri de chirurgie cardiovasculară;
c) proceduri de chirurgie vasculară;
d) intervenție coronariană percutană în infarctul miocardic
acut.
Structură:
2.1. Subprogramul de tratament al pacienților cu afecțiuni
cardiovasculare;
2.2. Subprogramul de tratament invaziv al infarctului
miocardic acut.
3. Programul național de oncologie

Obiective:
a) tratamentul pacienților cu afecțiuni oncologice;
b) monitorizarea evoluției bolii la pacienții cu afecțiuni
oncologice.
Structură:
3.1. Subprogramul de tratament al bolnavilor cu afecțiuni
oncologice;
3.2. Subprogramul de monitorizare a evoluției bolii la
pacienții cu afecțiuni oncologice prin PET-CT.
4. Programul național de tratament al surdității prin proteze
auditive implantabile (implant cohlear și proteze auditive)

Obiectiv:
Tratamentul surdității prin proteze auditive implantabile
(implant cohlear și proteze auditive)
5. Programul național de diabet zaharat
Obiective:
a) prevenția secundară a diabetului zaharat [prin dozarea
hemoglobinei glicozilate (HbA 1c)];
b) tratamentul medicamentos al pacienților cu diabet zaharat;
c) automonitorizarea bolnavilor cu diabet zaharat insulinotratați.

15

6. Programul național de diagnostic și tratament pentru boli
rare

Obiectiv:
Tratamentul medicamentos al bolnavilor cu boli rare
prevăzute în normele tehnice
7. Programul național de diagnostic și tratament al sepsisului
sever*)

Obiectiv:
Asigurarea tratamentului pentru bolnavii cu sepsis sever.
8. Programul național de boli endocrine

Obiectiv:
Tratamentul medicamentos al bolnavilor cu osteoporoză,
gușă datorată carenței de iod și proliferări maligne
9. Programul național de ortopedie

Obiectiv:
Asigurarea tratamentului:
a) bolnavilor cu afecțiuni articulare prin endoprotezare;
b) pierderilor osoase importante epifizo-metafizare de cauză
tumorală sau netumorală prin endoproteze articulare tumorale;
c) bolnavilor cu diformități de coloană vertebrală prin implant
segmentar de coloană.
10. Programul național de transplant de organe, țesuturi și
celule de origine umană

Obiective:
a) tratamentul stării posttransplant în ambulatoriu a
pacienților cu transplant;
b) tratamentul recidivei hepatitei cronice cu virus hepatitic B
la pacienții cu transplant hepatic.
11. Programul național de supleere a funcției renale la bolnavii
cu insuficiență renală cronică

Obiectiv:
— asigurarea serviciilor de supleere renală, inclusiv
medicamente și materiale sanitare specifice, investigații
medicale paraclinice specifice, transportul nemedicalizat al
pacienților hemodializați prin hemodializă convențională sau
hemodiafiltrare intermitentă on-line de la și la domiciliul
pacienților, transportul lunar al medicamentelor și materialelor
sanitare specifice dializei peritoneale continue sau automate la
domiciliul pacienților.
12. Programul național de terapie intensivă a insuficienței
hepatice

Obiectiv:
Tratamentul pacienților cu insuficiență hepatică prin epurare
extrahepatică
II. Programele naționale de sănătate profilactice
Programul național de depistare precoce activă a afecțiunilor
oncologice

Obiectiv:
Diagnosticarea în stadii incipiente a afecțiunilor oncologice
Structură:
1.1. Subprogramul de screening pentru depistarea precoce
activă a cancerului de col uterin;
1.2. Subprogramul de screening pentru depistarea precoce
activă a cancerului mamar;
1.3. Subprogramul de screening pentru depistarea precoce
activă a cancerului colorectal.

*) Sumele alocate prin transferuri din bugetul Ministerului Sănătății în bugetul Fondului național unic de asigurări sociale de sănătate se utilizează pentru
stingerea obligațiilor de plată neachitate până la data de 31 decembrie 2010.

16

MONITORUL OFICIAL AL ROMÂNIEI, PARTEA I, Nr. 893/30.XII.2010

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

CASA NAȚIONALĂ DE ASIGURĂRI DE SĂNĂTATE

Nr. 1.492 din 14 decembrie 2010

Nr. 1.027 din 8 decembrie 2010

ORDIN
privind modificarea Normelor metodologice de aplicare a Contractului-cadru
privind condițiile acordării asistenței medicale în cadrul sistemului de asigurări sociale de sănătate
pentru anul 2010, aprobate prin Ordinul ministrului sănătății
și al președintelui Casei Naționale de Asigurări de Sănătate nr. 265/408/2010
Având în vedere:
— Referatul de aprobare nr. Cs.A 13.104 din 14 decembrie 2010 al Ministerului Sănătății și nr. DG3.626 din 8 decembrie
2010 al Casei Naționale de Asigurări de Sănătate;
— Legea nr. 95/2006 privind reforma în domeniul sănătății, cu modificările și completările ulterioare;
— Hotărârea Guvernului nr. 262/2010 pentru aprobarea Contractului-cadru privind condițiile acordării asistenței medicale
în cadrul sistemului de asigurări sociale de sănătate pentru anul 2010, cu completările ulterioare,
în temeiul art. 7 alin. (4) din Hotărârea Guvernului nr. 144/2010 privind organizarea și funcționarea Ministerului Sănătății,
cu modificările și completările ulterioare, și al art. 17 alin. (5) din Statutul Casei Naționale de Asigurări de Sănătate, aprobat prin
Hotărârea Guvernului nr. 972/2006, cu modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Anexa 17 b II din Normele metodologice de
aplicare a Contractului-cadru privind condițiile acordării
asistenței medicale în cadrul sistemului de asigurări sociale de
sănătate pentru anul 2010, aprobate prin Ordinul ministrului
sănătății și al președintelui Casei Naționale de Asigurări de
Sănătate nr. 265/408/2010, publicat în Monitorul Oficial al
României, Partea I, nr. 207 și 207 bis din 1 aprilie 2010, cu

modificările și completările ulterioare, se modifică și se
înlocuiește cu anexa*) care face parte integrantă din prezentul
ordin.
Art. II. — Prevederile prezentului ordin se aplică începând
cu luna decembrie 2010.
Art. III. — Prezentul ordin se publică în Monitorul Oficial al
României, Partea I.

Ministrul sănătății,
Cseke Attila

Președintele Casei Naționale de Asigurări de Sănătate,
Nicolae-Lucian Duță

*) Anexa se publică în Monitorul Oficial al României, Partea I, nr. 893 bis, care se poate achiziționa de la Centrul pentru relații cu publicul al Regiei
Autonome ăMonitorul Oficial”, București, șos. Panduri nr. 1.

Gabriel S. Popa

Motivul: Format electronic AUTENTIC, conform Legii nr. 202/1998, republicata.
Locatia: Bucuresti

EDITOR: PARLAMENTUL ROMÂNIEI — CAMERA DEPUTAȚILOR
ăMonitorul Oficial” R.A., Str. Parcului nr. 65, sectorul 1, București; C.I.F. RO427282,
IBAN: RO55RNCB0082006711100001 Banca Comercială Română — S.A. — Sucursala ăUnirea” București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 021.318.51.29/150, fax 021.318.51.15, e-mail: marketing@ramo.ro, internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 021.401.00.70, fax 021.401.00.71 și 021.401.00.72
Tiparul: ăMonitorul Oficial” R.A.
Monitorul Oficial al României, Partea I, nr. 893/30.XII.2010 conține 16 pagini.

Prețul: 3,20 lei

&JUYDGY|448797]
ISSN 1453—4495

