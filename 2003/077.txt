PARTEA

Anul 171 (XV) — Nr. 77

I

LEGI, DECRETE, HOTĂRÂRI ȘI ALTE ACTE

Joi, 6 februarie 2003

SUMAR
Nr.

8.
10.

Pagina
LEGI ȘI DECRETE
— Lege privind Ordinul Meritul Cultural și Medalia
Meritul Cultural ...........................................................
— Decret pentru promulgarea Legii privind Ordinul
Meritul Cultural și Medalia Meritul Cultural ..............

13

— Ordin al ministrului industriei și resurselor pentru completarea Ordinului ministrului industriei și
resurselor nr. 139/2002 privind aprobarea Normei
de metrologie legală CEE îNML CEE—75/33
Contoare de apă rece“ .............................................

16

ACTE ALE FONDULUI DE GARANTARE
A DEPOZITELOR ÎN SISTEMUL BANCAR
Comunicat .............................................................................

ȘI

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
13.

13

Pagina
Republica Bulgaria cu privire la protecția obiectivelor strategice și a obiectivelor de importanță deosebită din apropierea frontierei comune împotriva
actelor teroriste executate din aer...........................

1–12

HOTĂRÂRI ALE GUVERNULUI ROMÂNIEI
13.
— Hotărâre pentru aprobarea Memorandumului de
înțelegere dintre Ministerul Apărării Naționale din
România și Ministerul Apărării din Republica
Bulgaria cu privire la protecția obiectivelor strategice și a obiectivelor de importanță deosebită din
apropierea frontierei comune împotriva actelor
teroriste executate din aer, semnat la Sofia la
12 noiembrie 2002 ....................................................
Memorandum de înțelegere între Ministerul Apărării
Naționale din România și Ministerul Apărării din

LEGI

Nr.

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Ordinul Meritul Cultural și Medalia Meritul Cultural
Parlamentul României adoptă prezenta lege.
Art. 1. — (1) Ordinul Meritul Cultural și Medalia Meritul
Cultural, prevăzute la art. 7 lit. A și B din Legea
nr. 29/2000 privind sistemul național de decorații al
României, cu modificările ulterioare, fac parte din categoria
decorațiilor civile pe domenii de activitate.
(2) Ordinul Meritul Cultural este o decorație ce se
acordă atât cetățenilor români și străini, cât și instituțiilor și
așezămintelor publice de cultură din țară și străinătate,
pentru talentul și serviciile deosebite aduse culturii, artei,
științei și promovării spiritului caritabil, prin opere de creație,
interpretare și sociale, de impact național.
(3) Medalia Meritul Cultural este o decorație ce se
acordă cetățenilor români și străini, care răsplătește meritele, talentul și serviciile aduse culturii, artei, științei și promovării operelor sociale, de impact local sau regional.

Art. 2. — (1) Ordinul Meritul Cultural se prezintă sub
două forme cu valoare ierarhică egală: însemnul și rozeta.
(2) Ordinul Meritul Cultural cuprinde 8 categorii, corespunzător activităților specifice și conexe domeniului cultural.
Însemnul ordinului este identic pentru toate categoriile, dar
panglicile sunt specifice fiecărei categorii.
(3) Însemnul Ordinului Meritul Cultural este o cruce cu
brațe egale, confecționată din argint, emailată albastruviolet, având pe avers un medalion circular pe care este
ștanțată stema României.
Art. 3. — (1) Medalia Meritul Cultural se prezintă sub o
singură formă: însemnul.
(2) Medalia Meritul Cultural cuprinde 8 categorii, corespunzător activităților specifice și conexe domeniului cultural.
Însemnul medaliei este identic pentru toate categoriile de
merite, dar panglicile sunt specifice fiecărei categorii.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 77/6.II.2003

(3) Însemnul Medaliei Meritul Cultural este o piesă circulară, confecționată din tombac, care are pe avers
ștanțată stema României.
Art. 4. — Regulamentele privind descrierea și modul de
acordare a Ordinului Meritul Cultural și Medaliei Meritul
Cultural, pentru fiecare grad sau clasă, precum și modelul
desenat și panglicile specifice fiecărei categorii sunt
prevăzute în anexele nr. 1—4 care fac parte integrantă din
prezenta lege.
Art. 5. — (1) Ordinul Meritul Cultural și Medalia Meritul
Cultural se conferă de Președintele României prin decret,
în baza propunerilor de decorare individuale făcute, potrivit
art. 4 alin. (2) lit. c) din Legea nr. 29/2000, cu modificările
ulterioare, de către ministrul de resort pentru persoanele
din domeniul său de activitate.
(2) Propunerile nominale pentru conferirea Ordinului
Meritul Cultural și a Medaliei Meritul Cultural sunt avizate de
Cancelaria Ordinelor, în conformitate cu art. 5 din Legea
nr. 29/2000, cu modificările ulterioare.
(3) Președintele României poate să confere Ordinul
Meritul Cultural și Medalia Meritul Cultural și din proprie
inițiativă, în proporție de 1% din numărul total stabilit prin
lege, pentru fiecare grad sau clasă a fiecărei decorații, cu
excepția gradului de Mare Ofițer, în conformitate cu art. 4
alin. (3) din Legea nr. 29/2000, cu modificările ulterioare.
Art. 6. — (1) Repartiția numărului maxim de decorații
privind Ordinul Meritul Cultural și Medalia Meritul Cultural,
care se acordă anual, se realizează de către Cancelaria
Ordinelor, în limitele locurilor vacante.
(2) Pentru primul an de la intrarea în vigoare a prezentei legi se poate conferi maximum 15% din numărul
decorațiilor pentru fiecare grad și clasă.
Art. 7. — (1) Ordinul Meritul Cultural este limitat la
maximum 7.500 de membri.
(2) Instituțiile și așezămintele publice de cultură, cărora
li s-a conferit Ordinul Meritul Cultural, nu intră în numărul
prevăzut la alin. (1).
(3) Cetățenii străini sau instituțiile și așezămintele
publice de cultură din străinătate, cărora li s-a conferit
Ordinul Meritul Cultural, nu intră în numărul prevăzut la
alin. (1).
Art. 8. — Ordinul Meritul Cultural cuprinde 4 grade.
Ierarhia în ordine descrescătoare este următoarea:
a) Mare Ofițer;
b) Comandor;
c) Ofițer;
d) Cavaler.
Art. 9. — Medalia Meritul Cultural cuprinde 3 clase.
Ierarhia în ordine descrescătoare este următoarea:
a) clasa I;
b) clasa a II-a;
c) clasa a III-a.
Art. 10. — (1) Medalia Meritul Cultural se poate acorda
nelimitat pentru clasele a III-a și a II-a și este limitată la
6.800 de membri pentru clasa I.
(2) Medalia Meritul Cultural clasa I, conferită cetățenilor
străini, nu intră în numărul prevăzut la alin. (1).
Art. 11. — (1) Atestarea Ordinului Meritul Cultural și a
Medaliei Meritul Cultural se face printr-un brevet, în conformitate cu art. 24 din Legea nr. 29/2000, cu modificările
ulterioare.
(2) Brevetele pentru Ordinul Meritul Cultural sunt validate, pentru gradele de Cavaler și Ofițer, prin parafa

Președintelui României, iar pentru gradele de Comandor și
Mare Ofițer, prin semnătura autografă a Președintelui
României. Brevetele pentru toate gradele sunt contrasemnate autograf de ministrul de resort și de cancelarul ordinelor, în conformitate cu art. 26 lit. b) din Legea
nr. 29/2000, cu modificările ulterioare.
(3) Brevetele pentru Medalia Meritul Cultural sunt validate, pentru clasa a III-a și a II-a, prin parafa ministrului
de resort și semnătura cancelarului ordinelor, iar pentru
clasa I, prin semnătura ministrului de resort și semnătura
cancelarului ordinelor, în conformitate cu art. 28 din Legea
nr. 29/2000, cu modificările ulterioare.
Art. 12. — Membrii Ordinului Meritul Cultural, indiferent
de gradul pe care îl au, sunt numiți îCavaleri ai Ordinului
Meritul Cultural“.
Art. 13. — (1) Ziua Ordinului Meritul Cultural se
sărbătorește la data de 19 iulie, data primei instituiri a
ordinului, în anul 1931.
(2) Cu prilejul Zilei Ordinului Meritul Cultural, ministerul
de resort și celelalte instituții autonome abilitate să facă
propuneri de decorare organizează, cu sprijinul Cancelariei
Ordinelor, întrunirea Cavalerilor Ordinului Meritul Cultural.
Art. 14. — Persoanele decorate cu Ordinul Meritul
Cultural în grad de Comandor și Mare Ofițer, în cazul în
care decernarea ordinului nu a fost făcută direct de șeful
statului, pot solicita, prin Cancelaria Ordinelor, dreptul de a
fi primite în audiență la Președintele României pentru a-i
mulțumi personal. În funcție de programul Președintelui
României, Cancelaria Ordinelor va organiza audiența personală sau în grup a celor decorați.
Art. 15. — (1) Calitatea de membru al Ordinului Meritul
Cultural se poate pierde în condițiile prevăzute la art. 52
din Legea nr. 29/2000, cu modificările ulterioare.
(2) Pentru judecarea faptelor dezonorante, care aduc
prejudicii morale membrilor ordinului, altele decât cele ce
au dus la condamnarea membrilor Ordinului Meritul Cultural
la o pedeapsă privativă de libertate prin hotărâre
judecătorească rămasă definitivă, se constituie un consiliu
de onoare, în conformitate cu art. 53 din Legea
nr. 29/2000, cu modificările ulterioare.
Art. 16. — (1) Consiliul de onoare al Ordinului Meritul
Cultural este compus din 5 membri, astfel: câte un membru din gradele de Cavaler, Ofițer și Comandor și câte doi
membri din gradul de Mare Ofițer. Președinte al consiliului
de onoare va fi, de regulă, cel mai în vârstă membru din
gradul de Mare Ofițer.
(2) În cazul în care din consiliul de onoare nu face
parte nici un membru din aceeași categorie cu persoana
învinuită, în consiliul de onoare vor fi cooptați pentru cauza
în speță și doi Cavaleri ai ordinului din aceeași categorie,
cu drept de vot deliberativ.
(3) Consiliul de onoare se constituie sau se alege cu
prilejul Zilei Ordinului Meritul Cultural, pe termen de 5 ani,
de Cavalerii acestui ordin.
(4) Pot fi realeși pentru o nouă perioadă 3 dintre membrii consiliului de onoare, dintre care cel puțin unul din gradele inferioare.
(5) Ministerul de resort va pune la dispoziție spații
adecvate desfășurării activității consiliului de onoare.
Art. 17. — (1) Cavalerii Ordinului Meritul Cultural pot
semnala consiliului de onoare fapte comise de alți membri
ai ordinului, considerate că aduc prejudicii morale acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003
(2) Ca urmare a sesizării se convoacă consiliul de
onoare și persoana învinuită, în termen de maximum 30 de
zile de la sesizare.
(3) Cavalerii ordinului pot semnala și direct Cancelariei
Ordinelor fapte comise de alți membri ai ordinului, considerate că aduc prejudicii morale acestora. Ca urmare a
sesizării, Cancelaria Ordinelor convoacă consiliul de onoare
și persoana învinuită, în termen de maximum 45 de zile de
la sesizare.
(4) În cazul în care persoana învinuită nu se prezintă la
termenul fixat, consiliul de onoare o convoacă la alt termen, iar în cazul neprezentării și a doua oară, cazul va fi
judecat în lipsă.
(5) Consiliul de onoare deliberează și decide după cercetarea cazului, dar nu mai târziu de 60 de zile de la
prima întrunire pentru cazul respectiv. Dacă faptele aduse

3

la cunoștință sunt întemeiate, consiliul de onoare poate
propune Cancelariei Ordinelor retragerea decorației.
(6) Retragerea decorațiilor se face prin decret semnat
de Președintele României, la propunerea Cancelariei
Ordinelor, cu aplicarea art. 59 din Legea nr. 29/2000, cu
modificările ulterioare.
Art. 18. — Consiliul de onoare al Ordinului Meritul
Cultural judecă și faptele socotite dezonorante ale persoanelor decorate cu Medalia Meritul Cultural. În acest caz, în
consiliul de onoare sunt cooptați pentru cauza în speță și
doi titulari ai medaliei, care vor avea drept de vot deliberativ, în conformitate cu art. 55 alin. (1) din Legea
nr. 29/2000, cu modificările ulterioare.
Art. 19. — Sumele necesare confecționării însemnelor,
rozetelor, brevetelor și cutiilor decorațiilor Ordinului Meritul
Cultural și ale Medaliei Meritul Cultural vor fi asigurate din
bugetul aprobat anual Administrației Prezidențiale.

Această lege a fost adoptată de Camera Deputaților în ședința din 26 noiembrie 2002, cu respectarea prevederilor art. 74
alin. (2) din Constituția României.
PREȘEDINTELE CAMEREI DEPUTAȚILOR

VALER DORNEANU
Această lege a fost adoptată de Senat în ședința din 12 decembrie 2002, cu respectarea prevederilor art. 74 alin. (2) din
Constituția României.
p. PREȘEDINTELE SENATULUI,

DORU IOAN TĂRĂCILĂ
București, 9 ianuarie 2003.
Nr. 8.
ANEXA Nr. 1
REGULAMENT

privind descrierea și acordarea Ordinului Meritul Cultural
Art. 1. — Ordinul Meritul Cultural se acordă pe viață.
Art. 2. — (1) Ordinul Meritul Cultural cuprinde 8 categorii corespunzătoare activităților specifice și conexe domeniului cultural, după cum urmează:
a) Categoria A — îLiteratura“;
b) Categoria B — îMuzica“;
c) Categoria C — îArtele plastice“;
d) Categoria D — îArta spectacolului“ — teatru, operă,
film, balet etc.;
e) Categoria E — îPatrimoniul cultural național“;
f) Categoria F — îPromovarea culturii“;
g) Categoria G — îCultele“;
h) Categoria H — îCercetarea științifică“.
(2) Ordinul Meritul Cultural este limitat la maximum
7.500 de membri, împărțiți pe categorii și grade astfel:
A. Categoria A — îLiteratura“ — 850 de membri, din
care:
a) Cavaler — 450;
b) Ofițer — 225;
c) Comandor — 125;
d) Mare Ofițer — 50.
B. Categoria B — îMuzica“ — 700 de membri, din care:
a) Cavaler — 350;
b) Ofițer — 200;
c) Comandor — 110;
d) Mare Ofițer — 40.
C. Categoria C — îArtele plastice“ — 1.000 de membri,
din care:
a) Cavaler — 500;

b) Ofițer — 300;
c) Comandor — 150;
d) Mare Ofițer — 50.
D. Categoria D — îArta spectacolului“ — teatru, operă,
film, balet etc. — 1.000 de membri, din care:
a) Cavaler — 500;
b) Ofițer — 300;
c) Comandor — 150;
d) Mare Ofițer — 50.
E. Categoria E — îPatrimoniul cultural național“ —
1.000 de membri, din care:
a) Cavaler — 500;
b) Ofițer — 300;
c) Comandor — 150;
d) Mare Ofițer — 50.
F. Categoria F — îPromovarea culturii“ — 1.150 de
membri, din care:
a) Cavaler — 580;
b) Ofițer — 350;
c) Comandor — 170;
d) Mare Ofițer — 50.
G. Categoria G — îCultele“ — 1.000 de membri, din
care:
a) Cavaler — 500;
b) Ofițer — 300;
c) Comandor — 150;
d) Mare Ofițer — 50.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 77/6.II.2003

H. Categoria H — îCercetarea științifică“ — 800 de
membri, din care:
a) Cavaler — 400;
b) Ofițer — 250;
c) Comandor — 100;
d) Mare Ofițer — 50.
(3) Însemnele ordinelor fiecărei categorii au panglicile în
culori diferite, după cum urmează:
a) Categoria A — alb cu câte o bandă violet la margini;
b) Categoria B — alb cu câte o bandă portocalie la
margini;
c) Categoria C — alb cu câte o bandă roșie la margini;
d) Categoria D — alb cu câte o bandă albastră la margini;
e) Categoria E — alb cu câte o bandă galbenă la margini;
f) Categoria F — alb cu câte o bandă albastră la margini și una verde pe centru;
g) Categoria G — alb cu trei benzi egale, două roșii și
una albastră pe centru;
h) Categoria H — alb cu câte o bandă verde la margini.
(4) Depășirea numărului membrilor fiecărui grad și
fiecărei categorii constituie o încălcare a prezentului regulament. Decorațiile conferite peste numărul limită sunt nule
de drept, iar însemnele vor fi restituite.
Art. 3. — (1) Însemnul gradului de Cavaler al Ordinului
Meritul Cultural este o cruce cu brațe egale, late de
10 mm, confecționată din argint cu titlul de 800‰, emailată
albastru-violet, având înălțimea și lățimea de 40 mm; bordura din metal a însemnului este lată de 1 mm și este
lustruită torsadat, oblic.
(2) Pe avers, central, este aplicat un medalion din
argint, cu diametrul de 18 mm, pe care sunt ștanțate, central, stema României, iar pe margine, o cunună din frunze
de laur.
(3) Pe revers, central, este aplicat un medalion, cu diametrul de 18 mm, care are înscris cu albastru îMERITUL/
CULTURAL“, cu litere înalte de 4 mm. Medalionul este
mărginit de un inel, emailat alb, lat de 4 mm, pe care este
înscrisă cu albastru în partea superioară, deviza ordinului:
îPRIN CULTURĂ LA LIBERTATE“, iar în partea inferioară,
cu cifre înalte de 1,5 mm, anii: î1931“, î1961“, î2000“,
reprezentând date istorice privind Ordinul Meritul Cultural.
Datele sunt separate prin câte o steluță.
(4) Însemnul este surmontat de o semicunună din
frunze de laur cu lățimea exterioară de 30 mm și înălțimea
de 20 mm, având capetele semicununii unite printr-o bară
prin intermediul căreia se petrece panglica. Pe bară, pe
revers, sunt poansonate titlul argintului, categoria distincției
cu literă majusculă și numărul curent al decorației din
categoria respectivă.
(5) Panglica din rips moarat alb este lată de 40 mm și
înaltă de 50 mm. Benzile colorate au, ca regulă, lățimea
de 6 mm și sunt plasate la 2 mm de margine, pentru toate
panglicile, cu următoarele excepții: categoria F, care are
cele trei benzi late de câte 5 mm; categoria G, care are
benzile de câte 5 mm plasate alăturat și pe centru.
(6) Pentru persoanele de sex feminin panglica este
pliată sub formă de fundă și are lungimea de 120 mm.
(7) Rozeta se prezintă sub forma unei panglici dreptunghiulare din rips, lungă de 16 mm și lată de 6 mm,

având dimensiunile benzilor colorate ale panglicii categoriei
respective reduse la 40%. Pe spate are un sistem de
prindere.
Art. 4. — Însemnul și rozeta gradului de Ofițer al
Ordinului Meritul Cultural au caracteristicile generale ale
însemnului și rozetei gradului de Cavaler, cu următoarele
particularități:
a) însemnul este aurit;
b) panglica primește o rozetă cu diametrul de 25 mm;
c) rozeta se prezintă sub forma unui tambur din rips cu
diametrul de 10 mm și înălțimea de 6 mm, având dimensiunile benzilor colorate ale panglicii categoriei respective
reduse la 40%; pe spate are un sistem de prindere;
d) pentru persoanele de sex feminin rozeta se aplică pe
mijlocul fundei.
Art. 5. — (1) Însemnul gradului de Comandor al
Ordinului Meritul Cultural este o cruce cu brațele egale, late
de 12 mm, confecționată din argint cu titlul de 925 ‰,
aurit, având înălțimea și lățimea de 50 mm.
(2) Celelalte elemente ale însemnului au caracteristicile
generale ale gradului de Ofițer, cu următoarele particularități:
a) medalionul de pe avers are diametrul de 22 mm;
b) medalionul de pe revers are diametrul de 22 mm;
c) inelul care le înconjoară este lat de 5 mm;
d) literele inscripției sunt înalte de 5 mm, iar cifrele și
literele devizei sunt înalte de 2 mm;
e) însemnul este surmontat de un cilindru fix perforat,
cu diametrul de 6 mm și înalt de 7 mm, prin care trece un
inel circular cu diametrul de 15 mm. Un inel plat, înalt de
30 mm și lat de 4 mm, este petrecut prin inelul circular;
pe reversul inelului sunt poansonate titlul argintului, categoria distincției cu literă majusculă și numărul curent al
decorației din categoria respectivă.
(3) Panglica este lată de 45 mm și are lungimea reglabilă pentru a fi adaptată la circumferința gâtului. Lățimea
fiecărei benzi colorate este de 7 mm.
(4) Rozeta gradului de Comandor este formată prin
suprapunerea rozetei gradului de Ofițer peste cea a gradului de Cavaler.
Art. 6. — (1) Însemnul gradului de Mare Ofițer al
Ordinului Meritul Cultural este compus din însemnul propriu-zis
și placa gradului.
(2) Însemnul propriu-zis al gradului de Mare Ofițer este
identic cu însemnul gradului de Comandor.
(3) Placa gradului este o stea bombată cu 4 grupe de
raze, confecționată din argint cu titlul de 925‰, fiecare
grup fiind format din câte 7 raze, cea centrală fiind cea
mai mare. Diametrul plăcii este de 75 mm. Pe centru, între
grupele de raze, este aplicat însemnul avers al gradului de
Comandor. Pe revers, într-un medalion central, sunt poansonate numele firmei producătoare și titlul argintului. Pe
spate are un sistem de prindere.
(4) Rozeta gradului se prezintă sub forma unei panglici
dreptunghiulare din rips argintiu, lungă de 16 mm și lată
de 6 mm, peste care se aplică rozeta gradului de Ofițer.
Pe spate are un sistem de prindere.
Art. 7. — (1) Cutia în care se păstrează decorația este
îmbrăcată în piele mată albastru-violet și în interior este
căptușită cu pluș alb.
(2) Pe capacul cutiei sunt imprimate auriu stema
României, denumirea și gradul ordinului, precum și
categoria distincției.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003
Art. 8. — (1) Ordinul Meritul Cultural se poartă, de
regulă, cu prilejul Zilei Naționale a României și al celorlalte
sărbători naționale sau religioase, cu ocazia Zilei Ordinului
și la manifestările cultural-artistice de importanță națională.
(2) Gradele de Cavaler și Ofițer ale Ordinului Meritul
Cultural se poartă pe partea stângă a pieptului.
(3) Gradul de Comandor al Ordinului Meritul Cultural se
poartă la gât, cu panglica prinsă sub cravată, însemnul
fiind vizibil la 50 mm în partea stângă, sub nodul cravatei.
(4) Placa gradului de Mare Ofițer al Ordinului Meritul
Cultural se poartă pe partea stângă a pieptului.
(5) Se poartă întotdeauna numai gradul cel mai înalt al
Ordinului Meritul Cultural care a fost conferit.
(6) Rozeta se poate purta zilnic, dar numai rozeta gradului celui mai înalt. Rozeta se poartă la butoniera de la
reverul stâng al hainei sau al taiorului.
Art. 9. — (1) Conferirea Ordinului Meritul Cultural se
face obligatoriu începând cu gradul de Cavaler.
(2) Decorarea anterioară cu Medalia Meritul Cultural este
un factor pozitiv, de care se va ține seama la propunerile
de acordare a Ordinului Meritul Cultural, dar nu este obligatorie obținerea unei medalii sau parcurgerea ierarhiei
medaliei pentru conferirea ordinului.
(3) Pentru a se conferi un grad superior aceleiași persoane este necesară efectuarea unui stagiu în gradul imediat inferior, astfel:
a) de la gradul de Cavaler la cel de Ofițer — 3 ani;
b) de la gradul de Ofițer la cel de Comandor — 4 ani;
c) de la gradul de Comandor la cel de Mare Ofițer —
5 ani.
(4) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(5) Conferirea directă a gradelor superioare la prima
promoție se face ca urmare a unei însumări de merite
deosebite, care ar fi putut conduce la acordarea de grade
succesive.
(6) Pentru merite deosebite, obținute de aceeași persoană în două sau mai multe categorii, se poate acorda
același ordin cu panglici diferite, specifice categoriilor respective, fără a se ține cont de stagiul minim prevăzut pentru o nouă decorare și pornindu-se, pentru fiecare
categorie, de la gradul de Cavaler.
Art. 10. — Pentru merite cu totul deosebite vechimea
minimă în grad, prevăzută la art. 9 alin. (3), poate fi
redusă cu maximum o treime.
Art. 11. — (1) Conferirea unui grad superior duce automat la radierea numelui persoanei respective din evidența
gradului inferior, locul devenind vacant.

5

(2) Însemnul gradului inferior rămâne în posesia celui
decorat.
Art. 12. — (1) Ordinul Meritul Cultural este o decorație
ce recompensează talentul și serviciile deosebite aduse
culturii, artei, științei și promovării spiritului caritabil, de
către cetățeni sau instituții și așezăminte publice de cultură,
prin opere de creație, interpretare și sociale, de impact
național.
(2) Prin talent și servicii deosebite, în sensul prezentului
regulament, se înțelege:
a) crearea de valori culturale și artistice semnificative în
toate domeniile: literatură, eseu, filozofie, știință, muzică de
toate genurile, arte plastice de toate genurile;
b) interpretarea cu sensibilitate și rafinament a unor
opere literare, muzicale sau coregrafice;
c) descoperirea, conservarea și restaurarea unor importante bunuri din patrimoniul cultural național mobil sau imobil și punerea lor în valoare pentru public, prin expunere
permanentă sau prin expoziții temporare în țară sau peste
hotare;
d) inițierea și organizarea de acțiuni confesionale care
să contribuie la întărirea spiritului civic și a solidarității
general umane printre enoriași, precum și de acțiuni
îndreptate spre alinarea suferințelor pentru persoane aflate
în dificultate;
e) importante acțiuni de mecenat pentru susținerea unor
instituții culturale, artistice și științifice sau a unor programe
și acțiuni culturale, artistice și științifice, de nivel național
sau internațional, a creșterii semnificative a patrimoniului
național cultural, artistic și științific, prin donații directe de
piese sau de sume necesare achiziționării acestora.
(3) Ordinul Meritul Cultural se poate conferi, în mod
excepțional, unor instituții și așezăminte publice de cultură
de mare prestigiu.
(4) Ordinul Meritul Cultural se poate conferi și cetățenilor
și instituțiilor culturale din străinătate care s-au impus pe
plan internațional prin importante opere de creație sau
interpretative, care au sprijinit schimburile culturale cu
România și au promovat în țările lor cultura românească.
Art. 13. — În termen de 30 de zile de la publicarea
prezentei legi în Monitorul Oficial al României, Partea I,
ministerul de resort, în colaborare cu instituțiile și
așezămintele publice de cultură, va elabora, în baza
art. 12, reglementări specifice fiecărei categorii de merite,
aprobate prin ordin al ministrului de resort, în care se vor
detalia condițiile în care se conferă Ordinul Meritul Cultural.
ANEXA Nr. 2

REGULAMENT

privind descrierea și acordarea Medaliei Meritul Cultural
Art. 1. — Medalia Meritul Cultural se acordă pe viață.
Art. 2. — (1) Medalia Meritul Cultural cuprinde 8 categorii corespunzătoare activităților specifice și conexe domeniului cultural, după cum urmează:
a) Categoria A — îLiteratura“;
b) Categoria B — îMuzica“;
c) Categoria C — îArtele plastice“;

d) Categoria D — îArta spectacolului“ — teatru, operă,
film, balet etc.;
e) Categoria E — îPatrimoniul cultural național“;
f) Categoria F — îPromovarea culturii“;
g) Categoria G — îCultele“;
h) Categoria H — îCercetarea științifică“.
(2) Medalia Meritul Cultural este nelimitată ca număr de
membri pentru clasele a III-a și a II-a și este limitată la un

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 77/6.II.2003

număr de 6.800 de membri pentru clasa I, împărțiți pe
categorii astfel:
a) Categoria A — îLiteratura“ — 1.000 de membri;
b) Categoria B — îMuzica“ — 1.000 de membri;
c) Categoria C — îArtele plastice“ — 1.000 de membri;
d) Cateogria D — îArta spectacolului“ — teatru, operă,
film, balet etc. — 1.000 de membri;
e) Categoria E — îPatrimoniul cultural național“ —
1.000 de membri;
f) Categoria F — îPromovarea culturii“ — 600 de membri;
g) Categoria G — îCultele“ — 600 de membri;
h) Categoria H — îCercetarea științifică“ — 600 de
membri.
(3) Însemnele medaliei fiecărei categorii au panglicile în
culori diferite, după cum urmează:
a) Categoria A — alb cu câte o bandă violet la margini
și o dungă violet pe centru;
b) Categoria B — alb cu câte o bandă portocalie la
margini și o dungă portocalie pe centru;
c) Categoria C — alb cu câte o bandă roșie la margini
și o dungă roșie pe centru;
d) Categoria D — alb cu câte o bandă albastră la margini și o dungă albastră pe centru;
e) Categoria E — alb cu câte o bandă galbenă la margini și o dungă galbenă pe centru;
f) Categoria F — alb cu câte o bandă albastră la margini și două dungi verzi pe centru;
g) Categoria G — alb cu două benzi roșii și una
albastră, străbătute de o dungă albă pe centru;
h) Categoria H — alb cu câte o bandă verde la margini
și o dungă verde pe centru.
(4) Depășirea numărului membrilor prevăzut pentru fiecare categorie, pentru clasa I, constituie o încălcare a prezentului regulament. Decorațiile conferite peste numărul
limită sunt nule de drept, iar însemnele vor fi restituite.
Art. 3. — (1) Însemnul Medaliei Meritul Cultural se prezintă sub forma unei piese circulare cu diametrul de
30 mm, are bordura ușor înălțată și este confecționat din
tombac.
(2) Pe avers este ștanțată stema României, care are
înălțimea de 25 mm. La 1 mm de bordură este ștanțat un
cerc perlat.
(3) Pe revers, în partea stângă, este ștanțată o ramură
de laur, în partea superioară este înscrisă deviza: îPRIN
CULTURĂ LA LIBERTATE“ cu litere înalte de 1,5 mm, iar
central este înscris cu litere înalte de 3 mm:
îMERITUL/CULTURAL“.
(4) Medalia este surmontată de o semicunună din
frunze de laur, cu lățimea exterioară de 30 mm și
înălțimea de 20 mm, având capetele semicununii unite
printr-o bară prin intermediul căreia se petrece panglica. Pe
bară, pe revers, sunt poansonate categoria distincției cu
literă majusculă și, la clasa I, numărul curent al decorației
din categoria respectivă.

(5) Panglica, lată de 35 mm și cu înălțimea aparentă
de 50 mm, este din rips moarat, având benzile colorate
late de câte 4 mm, iar dungile colorate sunt late de 1 mm.
(6) Pentru persoanele de sex feminin panglica este
pliată sub formă de fundă și are lungimea de 100 mm.
Art. 4. — Deosebirea dintre clase este următoarea:
a) clasa a III-a este arămită;
b) clasa a II-a este argintată;
c) clasa I este placată cu aur.
Art. 5. — (1) Cutia în care se păstrează medalia este
din carton îmbrăcat în pergamoid albastru-violet și este
căptușită cu mătase albă.
(2) Pe capacul cutiei sunt imprimate argintiu denumirea,
clasa și categoria medaliei.
Art. 6. — (1) Medalia Meritul Cultural se poartă, de
regulă, cu prilejul Zilei Naționale a României și al celorlalte
sărbători naționale sau religioase, cu ocazia Zilei Ordinului
și la manifestările cultural-artistice de importanță națională.
(2) Medalia Meritul Cultural, indiferent de clasă, se
poartă pe partea stângă a pieptului.
(3) Se poartă întotdeauna numai însemnul clasei celei
mai înalte a Medaliei Meritul Cultural care a fost conferită.
Art. 7. — Conferirea Medaliei Meritul Cultural se face
obligatoriu începând cu clasa a III-a.
Art. 8. — (1) Pentru a se conferi o clasă superioară
aceleiași persoane este necesară efectuarea unui stagiu în
clasa imediat inferioară de minimum 2 ani.
(2) Conferirea directă a claselor superioare la prima
promoție se poate face ca urmare a unei însumări de
merite deosebite care ar fi putut conduce la acordarea de
clase succesive.
Art. 9. — Pentru merite cu totul deosebite, vechimea
minimă în clasă, prevăzută la art. 8 alin. (1), poate fi
redusă cu maximum jumătate.
Art. 10. — (1) Conferirea unei clase superioare duce
automat la radierea numelui persoanei respective din evidența clasei inferioare.
(2) Însemnul clasei inferioare rămâne în posesia celui
decorat.
Art. 11. — Medalia Meritul Cultural este o decorație ce
se acordă cetățenilor români și străini, care răsplătește
meritele, talentul și serviciile aduse culturii, artei, științei și
promovării operelor sociale, de impact local sau regional.
Art. 12. — În termen de 30 de zile de la publicarea
prezentei legi în Monitorul Oficial al României, Partea I,
ministerul de resort, în colaborare cu instituțiile și
așezămintele publice de cultură, va elabora, în baza
art. 11, reglementări specifice fiecărei categorii de merite,
aprobate prin ordin al ministrului de resort, în care se vor
detalia condițiile în care se conferă Medalia Meritul Cultural.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003

7
ANEXA Nr. 3

Modelul desenat
al Ordinului MERITUL CULTURAL

Gradul de Cavaler

Revers

Avers

Gradul de Ofițer

Avers

Revers

Gradul de Comandor

Avers
Revers
PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 77/6.II.2003
Modelul desenat
al Ordinului MERITUL CULTURAL

Gradul de Mare Ofițer

Avers

Revers

Rozeta
categoria F
Placa
Mare Ofițer

Panglica Comandor categoria F

Funda pentru persoanele de sex feminin categoria F
PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003

9

Panglici Ordinul Meritul Cultural
Gradul de Cavaler

Categoria A

Categoria B

Categoria C

Categoria D

Categoria E

Categoria F

Categoria G

Categoria H

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 77/6.II.2003
Panglici Ordinul Meritul Cultural
Gradul de Ofițer

Categoria A

Categoria D

Categoria G

Categoria B

Categoria C

Categoria E

Categoria F

Categoria H

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003

11
ANEXA Nr. 4

Modelul desenat
al Medaliei MERITUL CULTURAL

Clasa a III-a

Revers

Avers

Clasa a II-a

Avers

Revers

Clasa I

Avers

Revers

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 77/6.II.2003
Panglici Medalia Meritul Cultural
Categoria A

Categoria B

Categoria D

Categoria E

Categoria G

Categoria C

Categoria H

Categoria F

Funda pentru persoanele de sex feminin categoria F

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003

13

PREȘEDINTELE ROMÂNIEI

DECRET
pentru promulgarea Legii privind Ordinul Meritul Cultural
și Medalia Meritul Cultural
În temeiul prevederilor art. 77 alin. (1) și ale art. 99 alin. (1) din
Constituția României,
Președintele României

d e c r e t e a z ă:

Articol unic. — Se promulgă Legea privind Ordinul Meritul Cultural și
Medalia Meritul Cultural și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 7 ianuarie 2003.
Nr. 10.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Apărării Naționale
din România și Ministerul Apărării din Republica Bulgaria cu privire la protecția obiectivelor
strategice și a obiectivelor de importanță deosebită din apropierea frontierei comune
împotriva actelor teroriste executate din aer, semnat la Sofia la 12 noiembrie 2002
În temeiul art. 107 din Constituție și al art. 5 alin. 1 din Legea nr. 4/1991 privind încheierea și ratificarea tratatelor,
Guvernul României adoptă prezenta hotărâre.
Articol unic. — Se aprobă Memorandumul de înțelegere
dintre Ministerul Apărării Naționale din România și Ministerul
Apărării din Republica Bulgaria cu privire la protecția obiectivelor

strategice și a obiectivelor de importanță deosebită din apropierea frontierei comune împotriva actelor teroriste executate
din aer, semnat la Sofia la 12 noiembrie 2002.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Ministrul afacerilor externe,
Cristian Diaconescu,
secretar de stat

București, 9 ianuarie 2003.

PDF compression, OCR, web-optimization with CVISION's PdfCompressor
Nr. 13.

14

MONITORUL OFICIAL AL ROMÂNIEI, PARTEA I, Nr. 77/6.II.2003
MEMORANDUM DE ÎNȚELEGERE
între Ministerul Apărării Naționale din România și Ministerul Apărării din Republica Bulgaria
cu privire la protecția obiectivelor strategice și a obiectivelor de importanță deosebită
din apropierea frontierei comune împotriva actelor teroriste executate din aer

Ministerul Apărării Naționale din România și Ministerul Apărării din Republica Bulgaria, denumite în continuare părți,
în spiritul colaborării reciproc avantajoase și înțelegerii privind dezvoltarea relațiilor în domeniul apărării și luptei
contra terorismului,
luând în considerare faptul că forțele armate ale ambelor state execută misiuni pentru apărarea obiectivelor strategice și a obiectivelor de importanță deosebită împotriva actelor teroriste executate din aer,
având în vedere necesitatea de a uni eforturile și de a întări măsurile de securitate, de contracarare și de evitare a actelor teroriste executate din aer asupra obiectivelor strategice și obiectivelor de importanță deosebită pe teritoriile
ambelor state,
în temeiul prevederilor Acordului de colaborare dintre Ministerul Apărării Naționale al României și Ministerul
Apărării al Republicii Bulgaria, semnat la București la 29 ianuarie 1994,
în baza Protocolului dintre Ministerul Apărării Naționale din România și Ministerul Apărării din Republica Bulgaria
privind cooperarea între forțele aeriene, semnat la Constanța la 24 august 2001,
au convenit următoarele:
ARTICOLUL 1
Obiect și scop

(1) Prezentul memorandum de înțelegere reglementează
condițiile de activitate comună și obligațiile părților cu privire
la protecția obiectivelor strategice și a celor de importanță
deosebită din apropierea frontierei comune împotriva actelor
teroriste executate din aer.
(2) Scopul prezentului memorandum de înțelegere este
crearea unei baze juridice necesare pentru colaborarea
bilaterală și pentru acțiuni comune de prevenire și contracarare a unor acte teroriste executate din aer cu privire la
protecția obiectivelor strategice și a celor de importanță
deosebită din apropierea frontierei comune împotriva actelor
teroriste executate din aer.
ARTICOLUL 2
Definiții

Luând în considerare că nu există definiții unanim
acceptate, precum și diferențele existente în legislațiile celor
două state, părțile convin, în sensul prezentului memorandum de înțelegere, să definească și să folosească următorii
termeni și expresii:
a) obiectiv strategic și obiectiv de importanță deosebită
desemnează acele obiective asupra cărora părțile se informează potrivit prevederilor art. 5 alin. (1) lit. c;
b) în apropierea frontierei comune reprezintă acea parte
din teritoriul național al fiecărui stat, care începe de la
granița comună până la 60 km în adâncime;
c) actele teroriste executate din aer reprezintă ansamblul
acțiunilor și omisiunilor intenționate, executate din spațiul
aerian asupra obiectivelor strategice și obiectivelor de
importanță deosebită din apropierea frontierei comune, care
sunt derulate în afara stării de război sau în afara ariei de
aplicabilitate a legilor războiului și uzează de mijloace aeriene și metode distructive;
d) înțelegere tehnică înseamnă un document subsecvent,
care stabilește procedurile și măsurile necesare pentru aducerea la îndeplinire a obligațiilor ambelor părți, reglementate
prin prezentul memorandum de înțelegere.
ARTICOLUL 3
Structuri responsabile

(1) Conducerea forțelor și mijloacelor pentru protecția
obiectivelor strategice și de importanță deosebită din apropierea frontierei comune împotriva actelor teroriste posibile,
executate din aer, se asigură de către:

a) pentru Ministerul Apărării Naționale din România —
Comandamentul Operațional Aerian Principal, Balotești, al
Statului Major al Forțelor Aeriene;
b) pentru Ministerul Apărării din Republica Bulgaria —
Punctul de Comandă Central, Sofia, al Statului Major
Principal al Forțelor Aeriene.
(2) În scopul punerii în aplicare a prezentului memorandum de înțelegere, părțile înființează un grup de lucru bilateral, care lucrează cu comandă prin rotație, cu mandat de
un an, întâlnirile realizându-se în mod succesiv pe teritoriul
fiecăruia dintre cele două state.
ARTICOLUL 4
Responsabilitățile părților

Părțile își asumă următoarele responsabilități:
a) să asigure un schimb regulat de informații între
Centrul Operațional de Conducere Militară din Statul Major
General al Ministerului Apărării Naționale din România și
Centrul Național Militar de Comandă al Ministerului Apărării
și al Statului Major General din Republica Bulgaria cu privire la protecția împotriva actelor teroriste posibile, executate din aer, cu respectarea prevederilor Protocolului dintre
Ministerul Apărării Naționale din România și Ministerul
Apărării din Republica Bulgaria privind cooperarea între
forțele aeriene, semnat la Constanța la 24 august 2001;
b) să asigure sprijinul reciproc necesar pentru prevenirea și contracararea actelor teroriste executate din aer, prin
menținerea legăturii de cooperare directe între cele două
puncte de comandă operaționale ale forțelor aeriene din
cele două state;
c) să reglementeze sarcinile grupului de lucru bilateral,
înființat conform art. 3 alin. (2), care asigură activitatea în
domeniul colaborării bilaterale;
d) să asigure schimbul de experiență și să-și acorde
sprijin prin desfășurarea anuală de întâlniri, seminarii,
exerciții, inclusiv cu participarea de forțe militare, în procesul de planificare a activităților, pregătirii forțelor și mijloacelor, în utilizarea de noi mijloace de salvare și evacuare,
precum și în dezvoltarea sistemelor informaționale utilizate
în activitățile de protecție a obiectivelor strategice și a
obiectivelor de importanță deosebită din apropierea
frontierei comune împotriva actelor teroriste posibile,
executate din aer.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 77/6.II.2003
ARTICOLUL 5

ARTICOLUL 8

Obligații

15

Protecția informațiilor

(1) Pentru îndeplinirea responsabilităților stabilite conform
prevederilor art. 4 părțile își asumă următoarele obligații:
1. Referitor la schimbul de date:
a) să pună la dispoziție, în mod reciproc și oportun,
datele proprii necesare prevenirii actelor teroriste executate
din aer;
b) să se informeze reciproc despre potențialele amenințări și să furnizeze informații despre eventuala pregătire
și posibilitate a săvârșirii unui act terorist din aer de pe
teritoriul unui stat împotriva unor obiective de pe teritoriul
celuilalt stat;
c) să se informeze despre obiectivele strategice și
obiectivele de importanță deosebită din apropierea frontierei
comune, precum și despre măsurile planificate în legătură
cu prevenirea și contracararea actelor teroriste executate
din aer împotriva acestora.
2. Referitor la pregătirea și folosirea de forțe și mijloace:
Pregătirea forțelor și mijloacelor ambelor părți, pentru
participarea la acțiuni în conformitate cu acest articol, să
includă, după consultări prealabile și după specificarea în
planul de cooperare, desfășurarea de aplicații comune și
schimburi de experiență pentru înfăptuirea și coordonarea
activităților, precum și pentru realizarea interoperabilității.
(2) Acțiunile reale ale forțelor și mijloacelor se vor preciza în înțelegerea tehnică sau prin alte modalități care vor
fi convenite de către părți.
ARTICOLUL 6
Organizarea planificării

(1) În cadrul întâlnirilor anuale ale grupului de lucru bilateral, înființat conform art. 3 alin. (2), se stabilește planul
de activitate pentru perioada următoare.
(2) Fiecare parte poate iniția consultări cu privire la
conținutul planului de activitate ori de câte ori consideră
necesar.
(3) Pentru organizarea îndeplinirii obligațiilor ce decurg
din prezentul memorandum de înțelegere, părțile se informează asupra tuturor documentelor care pot influența prevederile prezentului memorandum de înțelegere.
ARTICOLUL 7
Aspecte financiare

(1) Aranjamentele financiare se realizează în etapa planificării activităților. Fiecare parte își rezervă dreptul de a
nu finanța acele cheltuieli pentru care nu și-a exprimat
anterior, în scris, acordul pentru derularea acestora.
(2) În situația în care anumite cheltuieli nu pot fi direct
determinate ca responsabilitate a unei părți, părțile vor utiliza o procedură separată pentru împărțirea cheltuielilor, în
vederea determinării sumei care revine fiecărei părți.
(3) Ca regulă generală, fiecare parte trebuie să suporte
plata care îi revine, dacă nu există reguli contractuale de
finanțare comună.
(4) Detaliile privind obligațiile financiare se stabilesc prin
înțelegerea tehnică.
Pentru
Ministerul Apărării Naționale din România,
Ioan Mircea Pașcu,
ministrul apărării naționale

Pe timpul desfășurării activităților stipulate de prezentul
memorandum de înțelegere schimbul de date și informații
între părți se realizează în conformitate cu prevederile
Acordului dintre Guvernul României și Guvernul Republicii
Bulgaria privind protecția informațiilor militare secrete schimbate, semnat la Sofia la 29 martie 2000, și ale oricăror
alte înțelegeri bilaterale subsecvente în acest domeniu.
ARTICOLUL 9
Soluționarea divergențelor

(1) Prezentul memorandum de înțelegere nu contravine
legislațiilor naționale ale celor două state sau altor acorduri
internaționale, în vigoare, semnate de către acestea.
(2) Divergențele legate de interpretarea sau aplicarea
prezentului memorandum de înțelegere se rezolvă prin consultări între părți, fără a se recurge la o altă jurisdicție.
ARTICOLUL 10
Dispoziții finale

(1) Prezentul memorandum de înțelegere intră în
vigoare de la data primirii ultimei notificări prin care părțile
se informează reciproc, în scris, despre îndeplinirea procedurilor legale interne pentru intrarea lui în vigoare.
(2) Prezentul memorandum de înțelegere se încheie pe
o perioadă de 5 ani și se va prelungi automat pentru noi
perioade de 5 ani, dacă nici una dintre părți nu va înștiința
în scris cealaltă parte, cu cel puțin 6 luni înainte de expirarea perioadei de valabilitate a acestuia, despre intenția
de a-l denunța.
(3) Prezentul memorandum de înțelegere poate fi amendat numai prin acordul scris al părților. Fiecare parte poate
propune în orice moment amendamente la prezentul
memorandum de înțelegere și va iniția negocieri în acest
sens. Amendamentele convenite intră în vigoare în conformitate cu prevederile alin. (1) și constituie parte integrantă
a prezentului memorandum de înțelegere.
(4) Denunțarea de către oricare dintre părți a prezentului memorandum de înțelegere își va produce efectele
după 3 luni de la data primirii de către cealaltă parte a
unei notificări scrise, prin care se exprimă intenția sa de
a-l denunța.
(5) Prevederile prezentului memorandum de înțelegere
referitoare la activitățile financiare sau de altă natură, aflate
în curs de desfășurare, vor continua să-și producă efectele
și după ieșirea din vigoare a acestuia, până la finalizarea
acestora.
Semnat la Sofia la 12 noiembrie 2002, în două exemplare originale, fiecare în limbile română, bulgară și engleză,
toate textele fiind egal autentice. În cazul unor divergențe
de interpretare, textul în limba engleză va prevala.
Pentru
Ministerul Apărării din Republica Bulgaria,
Nikolai Svinarov,
ministrul apărării

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 77/6.II.2003

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL INDUSTRIEI ȘI RESURSELOR

ORDIN
pentru completarea Ordinului ministrului industriei și resurselor nr. 139/2002
privind aprobarea Normei de metrologie legală CEE îNML CEE—75/33 Contoare de apă rece“
cu

În temeiul Hotărârii Guvernului nr. 19/2001 privind organizarea și funcționarea Ministerului Industriei și Resurselor,
modificările ulterioare,
ministrul industriei și resurselor emite următorul ordin:

Articol unic. — Punctul 2.1 din anexa la Ordinul ministrului industriei și resurselor nr. 139/2002 privind aprobarea
Normei de metrologie legală CEE îNML CEE—75/33
Contoare de apă rece“, publicat în Monitorul Oficial al
României, Partea I, nr. 602 din 14 august 2002, se

completează și va avea următorul cuprins:
îEroarea tolerată în zona inferioară este ±5%, de la
Qmin inclusiv la Qt exclusiv.
Eroarea tolerată în zona superioară este ±2%, de la Qt
inclusiv la Qmax inclusiv.“

Ministrul industriei și resurselor,
Dan Ioan Popescu
București, 10 ianuarie 2003.
Nr. 13.

ACTE ALE FONDULUI DE GARANTARE
A DEPOZITELOR ÎN SISTEMUL BANCAR
FONDUL DE GARANTARE
A DEPOZITELOR ÎN SISTEMUL BANCAR
COMUNICAT
În temeiul prevederilor art. 5 alin. (2) din Ordonanța
Guvernului nr. 39/1996 privind înființarea și funcționarea
Fondului de garantare a depozitelor în sistemul bancar,
republicată, plafonul de garantare de către Fond a depozitelor constituite de deponenți persoane fizice la instituțiile
de credit — bănci și organizații cooperatiste de credit,
autorizate să funcționeze în conformitate cu prevederile
Legii bancare nr. 58/1998, cu modificările și completările
ulterioare, respectiv ale Ordonanței de urgență a Guvernului
nr. 97/2000 privind organizațiile cooperatiste de credit, aprobată și modificată prin Legea nr. 200/2002 —, care intră
sub incidența prevederilor legale menționate mai sus, se

modifică de la 109.795.000 lei pe deponent la 118.469.000 lei
pe deponent, ca urmare a indexării cu indicele prețurilor de
consum înregistrat în luna decembrie 2002 față de luna
iunie 2002.
Noul plafon de garantare reprezintă nivelul compensației
ce se plătește de Fond pentru depozitele constituite de
deponenți persoane fizice la instituțiile de credit, dacă devin
indisponibile în cursul semestrului I al anului 2003, în
condițiile reglementate prin dispozițiile legale menționate
mai sus.

Președintele Consiliului de administrație
al Fondului de garantare a depozitelor în sistemul bancar,
Mihai Bogza

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Trezoreria sector 5, București (alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 77/6.II.2003 conține 16 pagini.
Prețul de vânzare 11.500
ISSN 1453—4495
PDF compression, OCR, web-optimization with CVISION'slei PdfCompressor

