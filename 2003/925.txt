Anul 171 (XV) — Nr. 925

PARTEA

I

LEGI, DECRETE, HOTĂRÂRI ȘI ALTE ACTE

Marți, 23 decembrie 2003

SUMAR

Nr.

Pagina
LEGI ȘI DECRETE

528.

— Lege privind Medalia Bărbăție și Credință..........

1–6

832.

— Decret pentru promulgarea Legii privind
Medalia Bărbăție și Credință .....................................

7

DECIZII ALE CURȚII CONSTITUȚIONALE
Decizia nr. 411 din 4 noiembrie 2003 referitoare la
excepția de neconstituționalitate a dispozițiilor
art. 12 alin. (1) din Ordonanța de urgență a
Guvernului nr. 13/2001 privind soluționarea
contestațiilor împotriva măsurilor dispuse prin
actele de control sau de impunere întocmite
de organele Ministerului Finanțelor Publice,
aprobată cu modificări și completări prin Legea
nr. 506/2001 ..............................................................

LEGI

Nr.

Pagina

Decizia nr. 414 din 6 noiembrie 2003 referitoare la
excepția de neconstituționalitate a prevederilor
art. 28 din Ordonanța de urgență a Guvernului
nr. 98/1999 privind protecția socială a persoanelor
ale căror contracte individuale de muncă vor fi
desfăcute ca urmare a concedierilor colective,
aprobată cu modificări și completări prin Legea
nr. 312/2001 ..............................................................

10–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

7–9

ȘI

5.574. — Ordin al ministrului educației, cercetării și
tineretului privind aprobarea Metodologiei de
evaluare a unităților de învățământ preuniversitar
în vederea acordării autorizației de încredere ........

12–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Medalia Bărbăție și Credință
Parlamentul României adoptă prezenta lege.
Art. 1. — Medalia Bărbăție și Credință cu însemnele de
pace și de război prevăzute la art. 8 lit. B și la art. 9
lit. B pct. V din Legea nr. 29/2000 privind sistemul național
de decorații al României, cu modificările ulterioare, face
parte din categoria decorațiilor pe domenii de activitate.
Art. 2. — (1) Medalia Bărbăție și Credință cu însemn de
pace este o distincție care răsplătește rezultatele deosebite

obținute în exercitarea atribuțiilor și îndeplinirea misiunilor
de către:
a) maiștri militari, subofițeri, militari în termen sau militari
angajați pe bază de contract, funcționari publici cu statut
special, cu grade profesionale echivalente cu gradele de
maiștri militari și subofițeri și alți funcționari publici sau
personal civil din subordinea ministerelor, instituțiilor

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 925/23.XII.2003

centrale autonome ale statului specializate în domeniile
ordinii publice și siguranței naționale și ale apărării
împotriva incendiilor, pazei și protecției civile;
b) personal specializat din cadrul administrației publice
locale, din unele obiective de interes strategic sau
aparținând societăților de pază și protecție cu atribuții în
domeniile apărării împotriva incendiilor, pazei și protecției
civile.
(2) Medalia Bărbăție și Credință cu însemn de război se
acordă maiștrilor militari, subofițerilor și militarilor în termen,
militarilor angajați pe bază de contract sau rezerviștilor
mobilizați din unitățile aparținând forțelor terestre
specializate în domeniul apărării, ordinii publice și
siguranței naționale pentru fapte de arme deosebite
săvârșite pe timp de război sau de conflict armat și pentru
acțiuni de luptă desfășurate sub egida unor organisme
internaționale.
(3) Medalia Bărbăție și Credință cu însemne de pace și
de război se poate conferi și cetățenilor străini.
Art. 3. — (1) Medalia Bărbăție și Credință cu însemn de
pace este asimilată în ierarhie, la clase egale, cu medaliile:
Virtutea Militară cu însemn de pace, Virtutea Aeronautică
cu însemn de pace și Virtutea Maritimă cu însemn de
pace, Meritul Agricol, Meritul Cultural, Meritul Industrial și
Comercial, Meritul pentru Învățământ, Meritul Sanitar, Meritul
Sportiv, conform art. 31 din Legea nr. 29/2000, cu
modificările ulterioare.
(2) Medalia Bărbăție și Credință cu însemn de război
este asimilată în ierarhie, la clase egale, cu medaliile cu
însemn de război: Pentru Merit, Virtutea Aeronautică,
Virtutea Maritimă și Meritul Sanitar, conform art. 32 din
Legea nr. 29/2000, cu modificările ulterioare.
Art. 4. — Medalia Bărbăție și Credință cuprinde 3 clase.
Ierarhia în ordine descrescătoare este următoarea:
a) clasa I;
b) clasa a II-a;
c) clasa a III-a.
Art. 5. — (1) Medalia Bărbăție și Credință cu însemn de
pace se poate acorda nelimitat pentru clasa a III-a și
a II-a și este limitată la 10.000 de membri pentru clasa I.
(2) Medalia Bărbăție și Credință cu însemn de pace,
clasa I, conferită cetățenilor străini, nu intră în numărul
prevăzut la alin. (1).
(3) Medalia Bărbăție și Credință cu însemn de război se
poate conferi în număr nelimitat.
Art. 6. — (1) Medalia Bărbăție și Credință cu însemne
de pace și de război se prezintă:
a) pentru militari și funcționari publici cu statut special,
sub două forme cu valoare ierarhică egală: însemnul și
bareta;
b) pentru civili, sub o singură formă: însemnul.
(2) Însemnul de pace al Medaliei Bărbăție și Credință
este o piesă ovală din tombac care are, pe avers, ștanțată
stema României.
(3) Însemnul de război al Medaliei Bărbăție și Credință
se distinge de însemnul de pace al Medaliei Bărbăție și
Credință prin aplicarea a două spade încrucișate care
surmontează medalia.

(4) Bareta Medaliei Bărbăție și Credință cu însemn de
război se distinge de bareta Medaliei Bărbăție și Credință
cu însemn de pace prin aplicarea pe panglica specifică a
două spade încrucișate.
Art. 7. — Regulamentul privind descrierea și modul de
acordare a Medaliei Bărbăție și Credință pentru fiecare
clasă, precum și Modelul desenat al medaliei sunt
prevăzute în anexele nr. 1 și 2 care fac parte integrantă
din prezenta lege.
Art. 8. — (1) Medalia Bărbăție și Credință cu însemn de
pace se conferă de Președintele României prin decret, în
baza propunerilor de decorare individuale făcute, potrivit
art. 4 alin. (2) lit. c) din Legea nr. 29/2000, cu modificările
ulterioare, de către miniștrii de resort și de conducătorii
instituțiilor centrale autonome ale statului, pentru persoanele
din domeniul lor de activitate.
(2) Medalia Bărbăție și Credință cu însemn de război se
conferă de Președintele României pe baza propunerilor de
decorare individuale făcute de ministrul apărării naționale și
de conducătorii instituțiilor din sistemul ordinii publice și
siguranței naționale.
(3) Propunerile nominale pentru conferirea Medaliei
Bărbăție și Credință sunt avizate de Cancelaria Ordinelor, în
conformitate cu art. 5 din Legea nr. 29/2000, cu
modificările ulterioare.
(4) Președintele României poate să confere Medalia
Bărbăție și Credință și din proprie inițiativă, în limita a 1%
din numărul total stabilit de lege pentru fiecare clasă, în
conformitate cu art. 4 alin. (3) din Legea nr. 29/2000, cu
modificările ulterioare.
Art. 9. — (1) Repartiția pe ministere și instituții centrale
autonome ale statului, a numărului maxim de medalii
Bărbăție și Credință care se acordă anual, se face de către
Cancelaria Ordinelor, în limitele locurilor vacante.
(2) Repartiția decorațiilor pentru categoriile de personal
din cadrul administrației publice locale, din unele obiective
de interes strategic sau aparținând societăților specializate
de pază și protecție cu atribuții în domeniile apărării
împotriva incendiilor, pazei și protecției civile se face prin
Ministerul Administrației și Internelor, care avizează
propunerile de decorare.
(3) Pentru prima promoție, la intrarea în vigoare a
prezentei legi, se poate conferi maximum 15% din numărul
decorațiilor pentru fiecare clasă.
Art. 10. — (1) Atestarea Medaliei Bărbăție și Credință se
face printr-un brevet, în conformitate cu art. 24 din Legea
nr. 29/2000, cu modificările ulterioare.
(2) Brevetele pentru Medalia Bărbăție și Credință cu
însemne de pace și de război sunt validate pentru clasele
a III-a și a II-a, prin parafa miniștrilor de resort sau a
conducătorilor instituțiilor centrale autonome ale statului și
semnătura cancelarului ordinelor, iar pentru clasa I, prin
semnătura miniștrilor de resort sau a conducătorilor
instituțiilor centrale autonome ale statului și semnătura
cancelarului ordinelor, în conformitate cu art. 28 din Legea
nr. 29/2000, cu modificările ulterioare.
Art. 11. — Retragerea decorațiilor se face prin decret
semnat de Președintele României, la propunerea
Cancelariei Ordinelor, cu aplicarea prevederilor art. 59 din
Legea nr. 29/2000, cu modificările ulterioare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003
Art. 12. — Sumele necesare confecționării însemnelor,
baretelor, brevetelor și cutiilor Medaliei Bărbăție și Credință

3

sunt asigurate din bugetul aprobat anual Administrației
Prezidențiale.

Această lege a fost adoptată de Camera Deputaților în ședința din 4 noiembrie 2003, cu respectarea prevederilor art. 76
alin. (2) din Constituția României, republicată.
PREȘEDINTELE CAMEREI DEPUTAȚILOR

VALER DORNEANU
Această lege a fost adoptată de Senat în ședința din 25 noiembrie 2003, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU
București, 11 decembrie 2003.
Nr. 528.

ANEXA Nr. 1

REGULAMENT
privind descrierea și modul de acordare a Medaliei Bărbăție și Credință
Art. 1. — Medalia Bărbăție și Credință cu însemne de
pace și de război se acordă pe viață.
Art. 2. — (1) Medalia Bărbăție și Credință cu însemn
de pace este nelimitată ca număr pentru clasele a III-a și
a II-a și limitată la 10.000 pentru clasa I.
(2) Depășirea numărului de medalii pentru clasa I
constituie o încălcare a prezentului regulament. Decorațiile
conferite peste numărul limită sunt nule de drept, iar
însemnele vor fi restituite.
Art. 3. — (1) Însemnul de pace al Medaliei Bărbăție și
Credință se prezintă sub forma unei piese ovale, având
mediana mare de 35 mm și mediana mică de 22 mm și
este confecționată din tombac.
(2) Pe avers este ștanțată stema României cu înălțimea
de 22 mm.
(3) Pe revers, central, sunt înscrise în relief, cu
cifre și litere înalte de 3 mm, anii și denumirea:
1903/BĂRBĂȚIE/ȘI/CREDINȚĂ/2000, reprezentând date
istorice privind Medalia Bărbăție și Credință cu însemn de
pace. Marginal este ștanțată o cunună deschisă, formată
dintr-o ramură de laur și o ramură de palmier, încrucișate.
(4) Pentru militari, însemnul este surmontat de o
semicunună formată din ramuri de laur, cu lățimea de
28 mm și înălțimea de 15 mm, având capetele semicununii
unite printr-o bară, prin intermediul căreia se petrece
panglica.
(5) Pentru civili, însemnul este surmontat de o sferă cu
diametrul de 5 mm prin care se petrece un inel cu
diametrul de 20 mm.
(6) Panglica, lată de 35 mm și cu înălțimea aparentă de
50 mm, este din rips moarat galben, având la margini câte
o bandă albastră și una roșie, late de câte 3 mm. Pe
spate are un sistem de prindere.
(7) Pentru persoanele de sex feminin, personal civil,
panglica este pliată sub formă de fundă și are lungimea de
100 mm.

(8) Bareta pentru militari și funcționari publici cu statut
special se prezintă sub forma unei panglici dreptunghiulare
din rips, aplicată pe un suport metalic, lungă de 18 mm,
lată de 10 mm și având dimensiunile benzilor colorate ale
panglicii reduse la 50%. Pe spate are un sistem de
prindere.
Art. 4. — Deosebirea dintre clase este următoarea:
a) clasa a III-a este arămită;
b) clasa a II-a este argintată;
c) clasa I este placată cu aur.
Art. 5. — Însemnul de război al Medaliei Bărbăție și
Credință are caracteristicile generale ale însemnului de
pace pentru militari, cu următoarele particularități:
a) pe revers este înscris: 1916/BĂRBĂȚIE/ȘI/CREDINȚĂ/2000,
reprezentând date istorice privind Medalia Bărbăție și
Credință cu însemn de război;
b) între însemn și semicunună sunt aplicate două spade
încrucișate, cu vârfurile în sus, lungi de 30 mm, din
materialul însemnului;
c) panglica este mărginită spre interior de un fir auriu,
lat de 1 mm;
d) bareta specifică de război primește două spade
încrucișate, cu vârfurile în sus, lungi de 15 mm, din
materialul corespunzător clasei; pe margini primește un fir
auriu lat de 1 mm.
Art. 6. — (1) Cutia în care se păstrează medalia este
din carton îmbrăcat în pergamoid galben și este căptușită
cu mătase albastră.
(2) Pe capacul cutiei sunt imprimate argintiu: denumirea,
clasa și categoria medaliei.
Art. 7. — (1) Medalia Bărbăție și Credință se poartă, de
regulă, cu prilejul Zilei Naționale a României și al celorlalte
sărbători naționale sau religioase, precum și în situațiile
stabilite prin regulamente specifice.
(2) Se poartă numai însemnul clasei celei mai înalte a
Medaliei Bărbăție și Credință.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 925/23.XII.2003

(3) Bareta se poartă numai la uniformă, pe partea
stângă a pieptului.
(4) La uniformă se poartă alăturat baretele tuturor
claselor, în ordinea descrescătoare a acestora, prima fiind
cea a clasei celei mai mari.
(5) Bareta însemnului de război are întâietate, chiar
dacă este a unei clase mai mici.
(6) Militarii și funcționarii publici cu statut special poartă
Medalia Bărbăție și Credință în conformitate cu prevederile
prezentei legi și cu regulamentele specifice.
(7) Personalul civil poartă Medalia Bărbăție și Credință în
aceleași condiții ca militarii.
Art. 8. — (1) Conferirea Medaliei Bărbăție și Credință cu
însemn de pace se face obligatoriu începând cu clasa
a III-a.
(2) Conferirea Medaliei Bărbăție și Credință se poate
face numai după îndeplinirea cu rezultate deosebite timp
de 4 ani a unor funcții militare sau civile în cadrul unităților
sau instituțiilor care concură la apărarea ordinii publice și
siguranței naționale.
Art. 9. — (1) Pentru a se conferi o clasă superioară
aceleiași persoane este necesară efectuarea unui stagiu în
clasa imediat inferioară, astfel:
a) de la clasa a III-a la clasa a II-a: 5 ani;
b) de la clasa a II-a la clasa I: 6 ani.
(2) În propunerile de conferire trebuie să se țină seama
de criteriile stabilite în prezentul regulament, inclusiv pentru
prima promoție de decorare.
(3) Conferirea directă a claselor superioare la prima
promoție se poate face ca urmare a însumării unor merite
deosebite, care ar fi putut conduce la acordarea de clase
superioare.
Art. 10. — Pentru merite cu totul deosebite termenul de
4 ani, ca și vechimea minimă în clasă, prevăzută la art. 9
alin. (1), pot fi reduse cu maximum o treime.
Art. 11. — Militarilor în termen li se poate conferi
Medalia Bărbăție și Credință pentru merite cu totul
deosebite și fac excepție de la termenele și condițiile
prevăzute la art. 8 și 9.
Art. 12. — (1) Medalia Bărbăție și Credință cu însemn
de pace este o distincție care răsplătește rezultatele
deosebite obținute în exercitarea atribuțiilor și îndeplinirea
misiunilor de către:
a) maiștri militari și subofițeri în activitate, în rezervă
sau în retragere și militari în termen sau militari angajați
pe bază de contract din cadrul Ministerului Administrației și
Internelor, Ministerului Justiției, Serviciului Român de
Informații, Serviciului de Informații Externe, Serviciului de
Protecție și Pază și Serviciului de Telecomunicații Speciale,
cu atribuții în domeniul ordinii publice și siguranței
naționale, al protecției civile și de prevenire și stingere a
incendiilor;
b) funcționarii publici cu statut special, cu grade
profesionale echivalente cu gradele de maiștri militari și
subofițeri și alți funcționari publici sau personal civil din
cadrul Ministerului Administrației și Internelor, Ministerului
Justiției, Serviciului Român de Informații, Serviciului de
Informații Externe, Serviciului de Protecție și Pază și
Serviciului de Telecomunicații Speciale, cu atribuții în

domeniul ordinii publice și siguranței naționale, al protecției
civile și de prevenire și stingere a incendiilor;
c) personal din structura administrației publice locale,
specializat în servicii publice comunitare pentru situații de
urgență sau care prestează servicii de pază;
d) personalul aparținând unor obiective de interes
strategic, specializat în prevenirea și stingerea incendiilor și
în protecție civilă;
e) personal din structura societăților specializate de
pază și protecție;
f) maiștri militari, subofițeri, personal civil și agenți de
poliție specializați în apărarea ordinii publice și în
combaterea criminalității transfrontaliere, aparținând unor
state și organisme internaționale cu care România
colaborează în aceste domenii.
(2) Prin rezultate deosebite, în sensul prezentului
regulament, se înțelege:
a) măsuri și acțiuni eficiente privind protecția vieții
cetățenilor, a proprietății private și publice și a infrastructurii
de interes strategic;
b) acțiuni eficiente privind menținerea sau restabilirea
ordinii publice specifice jandarmeriei, poliției și altor instituții
abilitate de lege;
c) măsuri eficiente privind prevenirea și limitarea
fenomenului infracționalității și al criminalității;
d) acțiuni eficiente de combatere a crimei organizate
transfrontaliere, a traficului ilegal de persoane, droguri,
armamente și muniție, materiale radioactive și strategice;
e) combaterea eficientă a fenomenului corupției;
f) acțiuni eficiente privind securizarea frontierei de stat;
g) funcționarea la standarde internaționale a instituțiilor
cu responsabilități în domeniile migrației și azilului;
h) acțiuni eficiente de gestionare a crizelor, de protecție
civilă, de prevenire și stingere a incendiilor;
i) obținerea unor informații care au contribuit decisiv la
restabilirea ordinii publice și/sau la realizarea securității
naționale;
j) măsuri eficiente de prevenire și combatere a
fenomenului terorist și de neutralizare a unor acțiuni
teroriste și de diversiune.
Art. 13. — Medalia Bărbăție și Credință cu însemn de
război se acordă maiștrilor militari, subofițerilor și militarilor
în termen, militarilor angajați pe bază de contract sau
rezerviști mobilizați din unitățile aparținând forțelor terestre
specializate în domeniul apărării, ordinii publice și
siguranței naționale, pentru fapte de arme deosebite
săvârșite pe timp de război sau de conflict armat și pentru
acțiuni de luptă desfășurate sub egida unor organisme
internaționale.
Art. 14. — În termen de 30 de zile de la data intrării în
vigoare a prezentei legi, ministerele și instituțiile centrale
autonome ale statului cu responsabilități în domeniul
apărării, ordinii publice și siguranței naționale vor elabora,
în baza art. 12 și 13, reglementări specifice, aprobate prin
ordin al miniștrilor de resort și al conducătorilor instituțiilor
centrale autonome ale statului, specializate în domeniul
apărării, ordinii publice și siguranței naționale, care vor
detalia condițiile în care se conferă Medalia Bărbăție și
Credință.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003

5
ANEXA Nr. 2*)

Modelul desenat
al Medaliei Bărbăție și Credință
cu însemn de pace
Panglica
față

Clasa a III-a

Avers

Revers

Panglica
spate

Clasa a II-a

Bareta

Revers

Avers
Clasa I

Fundă pentru persoane civile
de sex feminin
Avers

Revers

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 925/23.XII.2003
Modelul desenat
al Medaliei Bărbăție și Credință
cu însemn de război
Clasa a III-a

Panglica
față

Revers

Avers

Clasa a II-a
Panglica
spate

Avers

Revers
Clasa I
Bareta

Avers

Revers

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003

7

PREȘEDINTELE ROMÂNIEI

DECRET
pentru promulgarea Legii privind Medalia
Bărbăție și Credință
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Medalia Bărbăție și Credință
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

ION ILIESCU
București, 9 decembrie 2003.
Nr. 832.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 411
din 4 noiembrie 2003

referitoare la excepția de neconstituționalitate a dispozițiilor art. 12 alin. (1)
din Ordonanța de urgență a Guvernului nr. 13/2001 privind soluționarea contestațiilor
împotriva măsurilor dispuse prin actele de control sau de impunere întocmite de organele
Ministerului Finanțelor Publice, aprobată cu modificări și completări prin Legea nr. 506/2001
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Aurelia Popa
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispoziților art. 12 alin. (1) din
Ordonanța de urgență a Guvernului nr. 13/2001, aprobată
cu modificări și completări prin Legea nr. 506/2001,
excepție ridicată de Sorin Hertea în Dosarul
nr. 905/CA/2003 al Curții de Apel Constanța — Secția
contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se arată că
dispozițiile Constituției revizuite nu privesc actele normative

adoptate anterior intrării sale în vigoare. Totodată, se
apreciază că, în ceea ce privește aplicarea art. 21 alin. (4)
din Constituția revizuită și republicată, partea poate opta
asupra modalității de a se adresa justiției. În momentul în
care a ales însă calea administrativ-jurisdicțională, aceasta
este obligată să o urmeze.
C U R T E A,

având în vedere actele și lucrările dosarului, constată
următoarele:
Prin Încheierea din 3 iulie 2003, pronunțată în Dosarul
nr. 905/CA/2003, Curtea de Apel Constanța — Secția
contencios administrativ a sesizat Curtea Constituțională
cu excepția de neconstituționalitate a dispozițiilor art. 12
alin. (1) din Ordonanța de urgență a Guvernului
nr. 13/2001, excepție ridicată de Sorin Hertea.
În motivarea excepției de neconstituționalitate, autorul
acesteia susține că textul criticat încalcă dreptul la liberul
acces în justiție, prevăzut de art. 21 alin. (2) din
Constituție, și obligația respectării Constituției și a legilor,
prevăzută de art. 51 din Constituție, îîn măsura în care
este interpretat în sensul că nu pot fi atacate la instanța
de contencios administrativ decât deciziile emise de
direcțiile generale ale finanțelor publice și controlului

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 925/23.XII.2003

financiar de stat județene sau a municipiului București, nu
și actele de constatare sau celelalte acte care pot fi
atacate doar prin procedura prevăzută de Ordonanța de
urgență a Guvernului nr. 13 din 26 ianuarie 2001, modificată
prin Legea nr. 506 din 4 octombrie 2001“. Se arată de
către autorul excepției că problema care se pune îvizează
interpretarea normei juridice, deoarece, dacă prevederile
respective sunt interpretate în sensul că nu pot fi atacate
actele administrative pentru contestarea cărora legiuitorul a
instituit procedura specială, prin adoptarea Ordonanței de
urgență a Guvernului nr. 13/2001, rezultă că dreptul
persoanei vizate de acte de acest gen de a le contesta
direct, nemijlocit, în instanță este anulat. Or, art. 21 din
Constituție instituie principiul liberului acces la justiție,
principiu ce ar fi nesocotit printr-o astfel de interpretare a
prevederilor art. 12 alin. (1) din Ordonanța de urgență a
Guvernului nr. 13/2001, modificată“.
În concepția autorului excepției, îtrebuie avut în vedere
însă că scopul urmărit de persoana care apelează la această
procedură specială și scopul vizat de legiuitorul însuși îl
reprezintă anularea actelor administrative prin care se
stabilesc impozite sau alte taxe ce sunt datorate în
întregime sau parțial, nu anularea actelor jurisdicționale
emise de direcțiile generale ale finananțelor publice și
controlului de stat județene în soluționarea contestațiilor
formulate împotriva actelor administrative“.
De asemenea, autorul excepției arată că îprocedura
instituită de Ordonanța de urgență a Guvernului
nr. 13/2001, modificată, se completează cu prevederile
Legii nr. 29/1990, care reprezintă dreptul comun în materia
contenciosului administrativ“, lege care îstabilește că
obiectul acțiunii în justiție îl reprezintă anularea actului
administrativ și nu anularea soluției date de autoritatea
emitentă“.
Curtea de Apel Constanța — Secția contencios
administrativ consideră că excepția este nefondată,
întrucât introducerea căii administrative de atac, prealabil
învestirii instanței, înu este de natură a conduce la
concluzia că, prin aceasta, s-ar încălca dispozițiile art. 21
din Constituția României“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția este neîntemeiată. Se
argumentează, în acest sens, că, potrivit art. 1 din
ordonanța criticată îtoate categoriile de acte de natură
fiscală […] enumerate […] au asigurate, potrivit ordonanței
de urgență, atât căile jurisdicționale administrative de atac,
cât și căile de atac în contencios administrativ“.
Avocatul Poporului consideră că dispozițiile art. 12
alin. (1) din
Ordonanța de urgență a Guvernului
nr. 13/2001 sunt constituționale.
În ceea ce privește critica de neconstituționalitate prin
care se susține încălcarea dispozițiilor art. 21 din
Constituție, Avocatul Poporului arată că aceasta este
neîntemeiată, deoarece prevederile criticate asigură tocmai

accesul la justiție după parcurgerea procedurilor
administrativ-jurisdicționale. Referitor la legitimitatea
constituțională a unor astfel de proceduri prealabile, în
punctul de vedere al Avocatului Poporului se menționează
jurisprudența Curții Constituționale, potrivit căreia existența
unei proceduri prealabile administrativ-jurisdicționale este
acceptată și în jurisprudența Curții Europene a Drepturilor
Omului.
În legătură cu invocarea încălcării dispozițiilor art. 51 din
Constituție, Avocatul Poporului arată că susținerile autorului
excepției îsunt nerelevante pentru soluționarea excepției de
față, neavând incidență în cauză“.
Potrivit acestui punct de vedere, îîn realitate, ceea ce a
determinat ridicarea excepției este modul de aplicare, de
către instanța de judecată a dispozițiilor legale criticate“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (1),
ale art. 2, 3, 12 și 23 din Legea nr. 47/1992, republicată,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 12 alin. (1) din Ordonanța de urgență a
Guvernului nr. 13 din 26 ianuarie 2001 privind soluționarea
contestațiilor împotriva măsurilor dispuse prin actele de
control sau de impunere întocmite de organele Ministerului
Finanțelor Publice, publicată în Monitorul Oficial al
României, Partea I, nr. 62 din 6 februarie 2001, aprobată
cu modificări și completări prin Legea nr. 506 din
4 octombrie 2001, publicată în Monitorul Oficial al
României, Partea I, nr. 648 din 16 octombrie 2001. Textul
criticat pentru neconstituționalitate are următorul cuprins:
îDeciziile direcțiilor generale ale finanțelor publice și controlului
financiar de stat județene sau a municipiului București, precum
și deciziile Ministerului Finanțelor Publice pot fi atacate la
instanța de contencios administrativ competentă. Judecata se
face în regim de urgență, cu participarea reprezentantului
Ministerului Public“.
Critica de neconstituționalitate constă în susținerea că
textul menționat încalcă principiul liberului acces în justiție,
prevăzut de art. 21 din Constituție, și obligația respectării
Constituției și a legilor, prevăzută de art. 51 din Constituție,
devenit, după revizuirea și republicarea Constituției, art. 1
alin. (5), în măsura în care este interpretat în sensul îcă
pot fi atacate la instanța de contencios administrativ numai
deciziile emise de direcțiile generale de finanțe publice și
controlului de stat județene sau a municipiului București,
nu și actele administrative care stabilesc impozite și alte
taxe ale căror cuantum sau existență se contestă“.
Cele două texte constituționale invocate în susținerea
excepției sunt prevăzute în Constituția României,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003
republicată în Monitorul Oficial al României, Partea I,
nr. 767 din 31 octombrie 2003, și au următorul cuprins:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 1 alin. (5): îÎn România, respectarea Constituției, a
supremației sale și a legilor este obligatorie.“
Autorul
excepției
a
invocat
excepția
de
neconstituționalitate a dispozițiilor alin. (1) al art. 12 din
Ordonanța de urgență a Guvernului nr. 13/2001, determinat
de faptul că în prima instanță acțiunea sa a fost respinsă
ca inadmisibilă, întrucât nu a făcut dovada că s-a adresat
anterior organelor administrative prevăzute de lege.
Examinând excepția de neconstituționalitate, Curtea
constată că aceasta este neîntemeiată.
Referitor la dispozițiile legale privind instituirea unei
proceduri administrativ-jurisdicționale, Curtea Constituțională
s-a pronunțat, de principiu, prin Decizia Plenului Curții
Constituționale nr. 1/1994, publicată în Monitorul Oficial al
României, Partea I, nr. 69/1994, stabilind că îeste de
competența exclusivă a legiuitorului de a institui asemenea
proceduri, destinate, în general, să asigure soluționarea
mai rapidă a unor categorii de litigii, descongestionarea
instanțelor judecătorești de cauzele ce pot fi rezolvate pe
această cale, evitarea cheltuielilor de judecată“. În aceste
condiții, Curtea a reținut că îprocedura administrativjurisdicțională constituie o măsură de protecție care, deci,
nu poate avea ca scop, în nici un mod, limitarea accesului
la justiție“. Concluzia instanței de contencios constituțional
a fost în mod constant în sensul că îInstituirea unei
proceduri administrativ-jurisdicționale nu este contrară
principiului prevăzut de art. 21 din Constituție privind
liberul acces la justiție, cât timp decizia organului
administrativ de jurisdicție poate fi atacată în fața unei
instanțe judecătorești“.
Jurisprudența Curții Constituționale este conformă cu
cea a Curții Europene a Drepturilor Omului, care, de
exemplu, în cauza îLe Compte, Van Leuwen și De Meyere

9

contra Belgiei, 1981“, a stabilit: îRațiuni de flexibilitate și
eficiență, care sunt pe deplin compatibile cu protecția
drepturilor omului, pot justifica intervenția anterioară a unor
organe administrative sau profesionale […]; un asemenea
sistem poate fi reclamat de tradiția juridică a mai multor
state membre ale Consiliului Europei.“
Pe de altă parte, Curtea reține că, în măsura în care
o astfel de procedură prealabilă este prevăzută de lege ca
obligatorie, aceasta trebuie urmată, în temeiul obligației
prevăzute de art. 1 alin. (5) din Constituție. Caracterul
facultativ al jurisdicției speciale administrative prevăzut de
art. 21 alin. (4) din Constituție, nou-introdus, după
revizuirea Constituției, nu poate constitui temei pentru
susținerea neconstituționalității textului de lege criticat,
pentru că dispozițiile constituționale nou-introduse nu sunt
aplicabile situațiilor anterioare intrării în vigoare a
Constituției revizuite, în baza principiului constituțional al
neretroactivității legilor. De altfel, caracterul facultativ,
prevăzut în prezent de Constituție, permite celui îndreptățit
să se adreseze fie organului administrativ-jurisdicțional, fie
direct instanței de judecată. O dată aleasă însă calea
administrativ-jurisdicțională, aceasta trebuie urmată până la
capăt, după care, în condițiile legii, partea se poate adresa
instanței de judecată în temeiul dreptului de acces la
justiție prevăzut de art. 21 din Constituție. În speță însă
Curtea reține că, anterior revizuirii Constituției, procedura
jurisdicțional-administrativă era obligatorie, conform legii.
Este evident, în același timp, că instanța de judecată
având competența să se pronunțe asupra deciziilor
pronunțate de organul administrativ cu atribuții
jurisdicționale, în final se pronunță asupra actului pe care
persoana nemulțumită l-a contestat în fața acestor organe
administrativ-jurisdicționale.
Textul criticat a mai format obiectul controlului de
constituționalitate. Prin Decizia nr. 119 din 11 aprilie 2002,
publicată în Monitorul Oficial al României, Partea I, nr. 488
din 8 iulie 2002, Decizia nr. 266 din 16 octombrie 2002,
publicată în Monitorul Oficial al României, Partea I, nr. 870
din 3 decembrie 2002, și Decizia nr. 7 din 14 ianuarie
2003, publicată în Monitorul Oficial al României, Partea I,
nr. 191 din 26 martie 2003, Curtea Constituțională a
respins excepțiile de neconstituționalitate ca nefondate.

Față de cele de mai sus, în temeiul art. 146 lit. d) și al art. 147 alin. (4) din Constituția României, republicată,
precum și al art. 13 alin. (1) lit. A.c), al art. 23 și al art. 25 alin. (1) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 12 alin. (1) din Ordonanța de urgență a Guvernului
nr. 13/2001 privind soluționarea contestațiilor împotriva măsurilor dispuse prin actele de control sau de impunere întocmite
de organele Ministerului Finanțelor Publice, aprobată cu modificări și completări prin Legea nr. 506/2001, excepție ridicată
de Sorin Hertea în Dosarul nr. 905/CA/2003 al Curții de Apel Constanța — Secția contencios administrativ.
Definitivă și obligatorie.
Pronunțată în ședința publică din data de 4 noiembrie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent,
Mihai Paul Cotta

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 925/23.XII.2003
CURTEA CONSTITUȚIONALĂ

D E C I Z I A Nr. 414
din 6 noiembrie 2003

referitoare la excepția de neconstituționalitate a prevederilor art. 28 din Ordonanța de urgență
a Guvernului nr. 98/1999 privind protecția socială a persoanelor ale căror contracte individuale
de muncă vor fi desfăcute ca urmare a concedierilor colective, aprobată cu modificări
și completări prin Legea nr. 312/2001
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Aurelia Popa
Claudia Miu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
prim-magistrat asistent

Pe rol se află dezbaterea excepției de neconstituționalitate a prevederilor art. 28 din Ordonanța de
urgență a Guvernului nr. 98/1999 privind protecția socială
a persoanelor ale căror contracte individuale de muncă vor
fi desfăcute ca urmare a concedierilor colective, aprobată
cu modificări și completări prin Legea nr. 312/2001,
excepție ridicată de Societatea Comercială îMelana“ — S.A.
din Săvinești.
La apelul nominal se constată lipsa părților, față de care
procedura de citare este legal îndeplinită.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată, deoarece
prevederile legale criticate pentru neconstituționalitate nu
aduc atingere principiului constituțional al egalității în
drepturi a cetățenilor, întrucât acesta se aplică tuturor
persoanelor ce urmează să fie disponibilizate. Cu privire la
Hotărârea Guvernului nr. 1.105/2002 pentru stabilirea
salariului de bază minim brut pe țară, arată că aceasta nu
poate face obiectul controlului de constituționalitate, iar în
ceea ce privește susținerea referitoare la încălcarea
dispozițiilor art. 48 alin. (1) [devenit art. 52 alin. (1)] și ale
art. 150 [devenit art. 154 din Constituție] apreciază că
acestea nu au legătură cu cauza.
C U R T E A,

având în vedere actele și lucrările dosarului, constată
următoarele:
Prin Încheierea din 23 mai 2003, pronunțată în Dosarul
nr. 975/C/2003, Tribunalul Neamț — Secția civilă a sesizat
Curtea Constituțională cu excepția de neconstituționalitate
a prevederilor art. 28 din Ordonanța de urgență a
Guvernului nr. 98/1999 privind protecția socială a
persoanelor ale căror contracte individuale de muncă vor
fi desfăcute ca urmare a concedierilor colective. Excepția

a fost ridicată de Societatea Comercială îMelana“ — S.A.
din Săvinești într-o cauză având ca obiect soluționarea
contestației formulate de foști salariați ai societății
comerciale anterior menționate, prin care solicită acordarea
plăților compensatorii, calculate în raport cu nivelul actual
al îsalariului minim brut pe țară“ prevăzut la art. 1 din
Hotărârea Guvernului nr. 1.105/2002.
În motivarea excepției se susține că dispozițiile de lege
criticate contravin art. 16 alin. (1) și (2) din Constituție,
întrucât prin disponibilizările efectuate în anul 1999, în
cadrul concedierilor colective, îmedia salariului pe societate
era de 1.150.900 lei, când salariul minim pe economie era
de 400.000 lei, iar la data disponibilizării petenților îsalariul
minim pe economie este de 2.500.000 lei, cu o creștere de
peste șase ori față de anul 1999“, situație care creează
discriminări între salariații disponibilizați prin concedieri
colective în anul 1999, în ceea ce privește plățile
compensatorii. Se consideră că aceleași dispoziții legale
sunt contrare prevederilor art. 48 alin. (1) din Constituție,
deoarece disponibilizații au fost prejudiciați datorită faptului
că pentru stabilirea îsalariului de bază brut pe țară“ nu s-a
corelat Hotărârea Guvernului nr. 1.105/2002 cu Ordonanța
de urgență a Guvernului nr. 98/1999. Se mai susține că
pentru aceleași motive sunt încălcate și dispozițiile art. 150
din Constituție.
Tribunalul Neamț — Secția civilă apreciază că excepția
de neconstituționalitate este neîntemeiată, deoarece art. 28
din Ordonanța de urgență a Guvernului nr. 98/1999 nu
instituie un regim discriminatoriu între salariații disponibilizați
în etapele anterioare și contestatorii din dosarul în cadrul
căruia a fost ridicată excepția de neconstituționalitate, care
au fost disponibilizați la data de 1 aprilie 2003. Drepturile
salariale ale persoanelor disponibilizate se stabilesc fără
discriminări sau privilegii, întrucât art. 28 din Ordonanța de
urgență a Guvernului nr. 98/1999 nu precizează cuantumul
lunar al salariului net pe unitate, ci dispune generic.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
este neîntemeiată, deoarece textul criticat reglementează în
mod generic modul de determinare a cuantumului plăților
compensatorii, iar elementele pe baza cărora se calculează

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003
salariul mediu pe unitate sunt reglementate de Hotărârea
Guvernului nr. 624/1999, aceste elemente incluzând
componente ale salariului de bază. Evoluția salariului minim
brut pe țară, reglementat prin hotărâri ale Guvernului, are
influență asupra cuantumului plății compensatorii la data
disponibilizării prin concedieri colective, deoarece nivelul
salariilor de bază, în funcție de care se stabilește salariul
net pe unitatea din care sunt disponibilizați salariații, nu
poate fi mai mic decât nivelul salariului minim brut pe țară.
Astfel fiind, textul criticat nu contravine dispozițiilor art. 16
alin. (1) și (2) din Constituție, invocându-se în sprijinul
acestei susțineri și jurisprudența Curții Constituționale, care
a statuat în mod constant că, îdacă la situații egale trebuie
să se aplice un tratament egal, la situații diferite
tratamentul nu poate fi decât diferit“. În ceea ce privește
art. 48 alin. (1) și art. 150 din Constituție, pretins încălcate
de dispoziția legală ce face obiectul excepției de
neconstituționalitate, acestea nu au incidență în cauză.
Avocatul Poporului apreciază că excepția de
neconstituționalitate este neîntemeiată, pentru următoarele
motive:
Dispoziția legală criticată nu este contrară prevederilor
art. 16 din Constituție, deoarece legiuitorul poate
reglementa în mod diferit, în perioade diferite și în funcție
de posibilitățile existente, drepturile ce se acordă unor
categorii de cetățeni. Astfel, stabilirea drepturilor materiale
și a altor ajutoare de aceeași natură acordate acelorași
categorii de cetățeni în același cuantum, în perioade
diferite și prin acte normative diferite, nu este de natură să
creeze nici privilegii și nici discriminări. Criticile de
neconstituționalitate întemeiate pe prevederile art. 48
alin. (1) și ale art. 150 din Constituție nu sunt relevante,
neavând incidență în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției,
republicată, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, precum și ale art. 1
alin. (1), ale art. 2, 3, 12 și 23 din Legea nr. 47/1992,
republicată, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
prevederile art. 28 din Ordonanța de urgență a Guvernului
nr. 98/1999 privind protecția socială a persoanelor ale
căror contracte individuale de muncă vor fi desfăcute ca
urmare a concedierilor colective, publicată în Monitorul
Oficial al României, Partea I, nr. 303 din 29 iunie 1999,
aprobată cu modificări și completări prin Legea
nr. 312/2001, publicată în Monitorul Oficial al României,
Partea I, nr. 365 din 6 iulie 2001, prevederi care au
următorul conținut:

11

Art. 28. — îPlata compensatorie reprezintă o sumă
neimpozabilă al cărei cuantum lunar este egal cu salariul
mediu net pe unitate, realizat în luna anterioară disponibilizării.“
Autorul excepției susține că dispozițiile criticate încalcă
prevederile art. 16 alin. (1) și (2), art. 48 alin. (1) și ale
art. 150 din Constituție, care, ulterior sesizării, a fost
modificată și completată prin Legea de revizuire a
Constituției României nr. 429/2003, publicată în Monitorul
Oficial al României, Partea I, nr. 758 din 29 octombrie
2003, republicată de Consiliul Legislativ, în temeiul art. 152
din Constituție, în Monitorul Oficial al României, Partea I,
nr. 767 din 31 octombrie 2003, cu reactualizarea
denumirilor și dându-se textelor o nouă numerotare, al
căror conținut este următorul:
Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.“
Art. 52 alin. (1): îPersoana vătămată într-un drept al său
ori într-un interes legitim, de o autoritate publică, printr-un act
administrativ sau prin nesoluționarea în termenul legal a unei
cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.“
Art. 154: î(1) Legile și toate celelalte acte normative rămân
în vigoare, în măsura în care nu contravin prezentei Constituții.
(2) Consiliul Legislativ, în termen de 12 luni de la data
intrării în vigoare a legii sale de organizare, va examina
conformitatea legislației cu prezenta Constituție și va face
Parlamentului sau, după caz, Guvernului, propuneri
corespunzătoare.“
Examinând excepția de neconstituționalitate, Curtea
Constituțională reține că dispozițiile criticate nu sunt
contrare dispozițiilor art. 16 alin. (1) și (2) din Constituție,
republicată, deoarece reglementează doar criteriile de
determinare a întinderii plăților compensatorii, fără să
stabilească aplicarea unor tratamente juridice diferite la
situații egale, care să aibă semnificația instituirii unor
privilegii sau discriminări prin modul de calcul al drepturilor
cuvenite. De asemenea, Curtea reține că elementele pe
baza cărora se calculează salariul pe unitate nu sunt
reglementate prin ordonanța de urgență criticată, ci prin
Hotărârea Guvernului nr. 624/1999 pentru aprobarea
Normelor metodologice de aplicare a prevederilor
Ordonanței de urgență a Guvernului nr. 98/1999 privind
protecția socială a persoanelor ale căror contracte
individuale de muncă vor fi desfăcute ca urmare a
concedierilor
colective, iar ulterior, prin Hotărârea
Guvernului nr. 1.105/2002 pentru stabilirea salariului de
bază minim brut pe țară. Or, hotărârile Guvernului sunt
acte normative care sunt excluse de la controlul de
constituționalitate.
În ceea ce privește critica referitoare la faptul că s-a
stabilit salariului brut pe țară fără să se coreleze dispozițiile
criticate cu cele ale Hotărârii Guvernului nr. 1.105/2002,
Curtea constată că este neîntemeiată, urmând să fie
respinsă, deoarece acest aspect de tehnică legislativă nu
poate face obiectul controlului de constituționalitate. În
același sens s-a pronunțat, în mod constant, Curtea
Constituțională, de exemplu prin Decizia nr. 151 din
12 octombrie 1999, publicată în Monitorul Oficial al
României, Partea I, nr. 3 din 7 ianuarie 2000.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 925/23.XII.2003

De asemenea, urmează să fie respinsă și critica privind
încălcarea dispozițiilor constituționale ale art. 52 alin. (1)
referitoare la dreptul persoanei vătămate de o autoritate

publică și ale art. 154 referitoare la conflictul temporal de
legi, întrucât se constată că prevederile criticate nu cad
sub sfera de incidență a acestor dispoziții constituționale.

Pentru considerentele expuse, în temeiul art. 146 lit. d) și art. 147 alin. (4) din Constituție, republicată, precum și
al art. 13 alin. (1) lit. A.c) și al art. 23 alin. (1) și (6) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a prevederilor art. 28 din Ordonanța de urgență a Guvernului
nr. 98/1999 privind protecția socială a persoanelor ale căror contracte individuale de muncă vor fi desfăcute ca urmare a
concedierilor colective, aprobată cu modificări și completări prin Legea nr. 312/2001, excepție ridicată de Societatea
Comercială îMelana“ — S.A. din Săvinești în Dosarul nr. 975/C/2003 al Tribunalului Neamț — Secția civilă.
Definitivă și obligatorie.
Pronunțată în ședința publică din data de 6 noiembrie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Prim-magistrat asistent,
Claudia Miu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI, CERCETĂRII ȘI TINERETULUI

ORDIN
privind aprobarea Metodologiei de evaluare a unităților de învățământ preuniversitar
în vederea acordării autorizației de încredere
În baza prevederilor Legii învățământului nr. 84/1995, republicată, cu modificările și completările ulterioare,
ținând cont de prevederile Ordonanței Guvernului nr. 87/1998 privind evaluarea și acreditarea învățământului
preuniversitar, aprobată cu modificări și completări prin Legea nr. 196/1999,
având în vedere dispozițiile Hotărârii Guvernului nr. 858/2002 pentru aprobarea Regulamentului-cadru privind
organizarea și funcționarea Comisiei Naționale de Evaluare și Acreditare a Învățământului Preuniversitar, precum și a
comisiilor de evaluare și acreditare a învățământului preuniversitar județene și a municipiului București,
în temeiul Hotărârii Guvernului nr. 741/2003 privind organizarea și funcționarea Ministerului Educației, Cercetării
și Tineretului,
ministrul educației, cercetării și tineretului emite prezentul ordin.
Art. 1. — Se aprobă Metodologia de evaluare a
unităților de învățământ preuniversitar în vederea acordării
autorizației de încredere, cuprinsă în anexa care face parte
integrantă din prezentul ordin.
Art. 2. — Comisia Națională de Evaluare și Acreditare a
Învățământului Preuniversitar și comisiile de evaluare și
acreditare a învățământului preuniversitar județene și a
municipiului București vor duce la îndeplinire prevederile
prezentului ordin.
Art. 3. — Începând cu data prezentului ordin se abrogă
prevederile Ordinului ministrului educației naționale

nr. 3.280/1999 pentru aprobarea Metodologiei privitoare la
acordarea autorizației de încredere pentru unitățile de
învățământ preuniversitar, respectiv ale Ordinului ministrului
educației și cercetării nr. 4.819/2002 privind aprobarea
Metodologiei de evaluare a unităților de învățământ
preuniversitar în vederea acordării autorizației de încredere
și acreditării.
Art. 4. — Prezentul ordin se publică în Monitorul Oficial
al României, Partea I.

Ministrul educației, cercetării și tineretului,
Alexandru Athanasiu
București, 2 decembrie 2003.
Nr. 5.574.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003

13
ANEXĂ

METODOLOGIE DE EVALUARE
a unităților de învățământ preuniversitar în vederea acordării autorizației de încredere
Prezenta metodologie este emisă în temeiul art. 5 din Regulamentul-cadru privind organizarea și funcționarea
Comisiei Naționale de Evaluare și Acreditare a Învățământului Preuniversitar, precum și a comisiilor de evaluare și
acreditare a învățământului preuniversitar județene și a municipiului București, aprobat prin Hotărârea Guvernului
nr. 858/2002, denumit în continuare regulament-cadru.
CAPITOLUL I
Dispoziții generale
Art. 1. — (1) În conformitate cu prevederile Ordonanței
Guvernului nr. 87/1998 privind evaluarea și acreditarea
învățământului preuniversitar, aprobată cu modificări și
completări prin Legea nr. 196/1999, și ale art. 5 din
regulamentul-cadru, activitatea de evaluare în vederea
acordării autorizației de încredere și a acreditării este
realizată de către Comisia Națională de Evaluare și
Acreditare a Învățământului Preuniversitar, denumită în
continuare Comisia Națională, și de către comisiile de
evaluare și acreditare a învățământului preuniversitar
județene și a municipiului București, denumite în continuare
comisii județene, care funcționează în subordinea acesteia.
(2) Activitatea Comisiei Naționale și a comisiilor județene
se desfășoară cu respectarea prevederilor Ordonanței
Guvernului nr. 87/1998, aprobată cu modificări și completări
prin Legea nr. 196/1999, și ale Hotărârii Guvernului
nr. 858/2002.
CAPITOLUL II
Evaluarea în vederea acordării autorizației
de încredere
Art. 2. — (1) În vederea obținerii autorizației de
încredere, persoanele fizice sau juridice interesate depun la
Comisia Națională sau la comisiile județene, după caz, o
cerere, însoțită de un dosar de autoevaluare care trebuie
să cuprindă următoarele documente:
I. Raport de autoevaluare, conținând următoarele:
a) proiect privind oportunitatea și dezvoltarea, pe termen
mediu (3—5 ani), a unității de învățământ/calificării
profesionale;
b) fișa instituțională-tip;
c) acte privind persoana juridică:
— actul de dobândire a personalității juridice de către
persoana juridică ce solicită înființarea unității respective de
învățământ;
— hotărârea judecătorească de înființare a filialei
persoanei juridice, dacă este cazul;
— actul constitutiv și statutul de organizare și
funcționare ale persoanei juridice, dacă este cazul;
— certificatul de înregistrare fiscală a persoanei juridice;
d) actele privind spațiile de învățământ și baza
materială, precum și regimul de deținere a acestora:
— contractul/precontractul de închiriere a spațiului
destinat procesului de învățământ (se vor menționa numărul
și suprafața sălilor de clasă, cabinetelor, laboratoarelor și
sălii/terenului de educație fizică și sport ce vor fi utilizate);

după caz, se vor înainta contracte/precontracte de închiriere
privind spațiile de desfășurare a instruirii practice;
— dovezile privind dreptul de proprietate asupra spațiilor
și bazei materiale, dacă este cazul (se vor anexa copii de
pe actele de proveniență);
— lista dotărilor disponibile (mobilier și echipament
didactic) și regimul juridic al acestora (pentru calculatoare
se vor menționa numărul acestora și generația);
— lista cu fondul de carte propriu (numărul de volume,
domeniul de referință, valoarea totală) din dotarea
bibliotecii;
— autorizația sanitară de funcționare, vizată pe anul în
curs (pentru spațiul în care se va desfășura activitatea
instructiv-educativă);
— avizul P.S.I. (pentru spațiul în care se va desfășura
activitatea instructiv-educativă), dacă este cazul, conform
legislației în vigoare;
e) acte privind curriculumul:
— planuri de învățământ și programe școlare, aprobate
de Ministerul Educației, Cercetării și Tineretului;
— lista de auxiliare curriculare ce vor fi utilizate (ghiduri,
culegeri etc.);
f) acte privind personalul didactic:
— lista cadrelor didactice care vor funcționa în unitatea
de învățământ; se vor atașa CV-ul fiecărei persoane și
copii de pe actele de studii ale acestora, precum și de pe
actele privind formarea profesională continuă;
— declarația-angajament a fiecărui cadru didactic care
urmează să desfășoare activități de învățământ în unitatea
școlară respectivă;
— statul de funcții pentru personalul care urmează să
fie angajat în unitatea de învățământ;
g) copie a modelului de contract de școlarizare ce va fi
utilizat, dacă este cazul.
II. Avize privind oportunitatea înființării nivelului de
învățământ și a specializării/calificării profesionale, după
caz, acordate în urma analizei documentației din dosarul de
autoevaluare;
a) avizul inspectoratului școlar județean/al municipiului
București (pentru nivelurile de învățământ liceal și
postliceal), în a cărui rază teritorială urmează să se
înființeze școala;
b) avizul comitetului local pentru dezvoltarea
parteneriatului social în formarea profesională (pentru
unitățile de învățământ/nivelurile/calificările profesionale din
cadrul învățământului profesional și tehnic);
c) aprobarea Ministerului Educației, Cercetării și
Tineretului, în conformitate cu prevederile art. 105 alin. (3)
din Legea învățământului nr. 84/1995, republicată, cu
modificările ulterioare.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 925/23.XII.2003

III. Copie de pe ordinul de plată a taxei de evaluare.
(2) Dosarul de autoevaluare este înregistrat și verificat
de personalul din aparatul propriu al Comisiei Naționale,
respectiv de președinții comisiilor județene, după caz. În
situația în care, din documentația înaintată lipsește raportul
de autoevaluare sau copia de pe ordinul de plată a taxei
de evaluare, cererea de autorizare se respinge ca
inadmisibilă. În celelalte cazuri se comunică persoanei
juridice necesitatea completărilor de rigoare, în termen de
5 zile de la înregistrare.
(3) Experții din aparatul propriu al Comisiei Naționale,
respectiv președinții comisiilor județene, după caz,
întocmesc fișa de expertiză a documentelor din dosarul de
autoevaluare în maximum 15 zile de la înregistrarea
acestuia.
(4) Președinții comisiilor județene, în realizarea
expertizei documentației de evaluare, pot solicita sprijinul
experților din aparatul propriu al Comisiei Naționale. După
întocmirea fișei de expertiză președinții comisiilor județene
comunică în scris Comisiei Naționale, în maximum 5 zile,
principalele date privind cererea adresată, numărul
dosarului de autoevaluare și solicită un observator pentru
desfășurarea vizitei de evaluare.
(5) Fișa de expertiză este un document de lucru în
cadrul căruia se consemnează toate constatările experților,
respectiv ale președinților comisiilor județene privind
legalitatea și conformitatea administrativă a documentelor
din dosarul de autoevaluare.
(6) Fișa de expertiză se pune la dispoziție membrilor
Comisiei Naționale, respectiv ai comisiilor județene.
Art. 3. — (1) Procedurile de evaluare în vederea
acordării autorizației de încredere se efectuează în
conformitate cu prevederile art. 4 alin. (1) lit. c), d), f) și g),
alin. (3) lit. b) și ale art. 5 alin. (2) și (3) din regulamentulcadru, în baza criteriilor și standardelor naționale de
evaluare și de acreditare.
(2) Comisia Națională, respectiv comisia județeană
pentru nivelul de învățământ solicitat, analizează, pe baza
raportului de autoevaluare și a fișei de expertiză, intenția
persoanei interesate și oportunitatea înființării unei unități
de învățământ/calificări profesionale, în conformitate cu
datele prezentate în proiectul privind oportunitatea și
dezvoltarea.
(3) Comisia Națională, respectiv comisia județeană
pentru nivelul de învățământ solicitat, se organizează pe
subcomisii, în conformitate cu prevederile art. 8 alin. (3)
lit. a) din Ordonanța Guvernului nr. 87/1998, aprobată cu
modificări și completări prin Legea nr. 196/1999, și ale
art. 4 alin. (1) lit. c) din regulamentul-cadru.
(4) Subcomisiile analizează rapoartele de autoevaluare
repartizate de președintele Comisiei Naționale, respectiv al
comisiei județene, verifică documentele din dosarul de
autoevaluare și analizează fișele de expertiză întocmite
pentru fiecare dosar de autoevaluare.
(5) Subcomisiile efectuează vizite în teren, în baza
deciziei președintelui, emisă conform hotărârii Comisiei
Naționale, respectiv a comisiei județene pentru nivelul de
învățământ solicitat, după caz. În cadrul vizitelor de
evaluare subcomisiile verifică îndeplinirea criteriilor și

standardelor naționale de evaluare și de acreditare,
respectarea legislației în domeniul învățământului, precum
și conformitatea cu realitatea pentru documentele din
dosarul de autoevaluare.
(6) Subcomisiile întocmesc un raport de evaluare pentru
fiecare nivel de învățământ/specializare/calificare
profesională evaluată.
(7) Comisia Națională, respectiv comisiile județene
pentru nivelul de învățământ solicitat, analizează, pe baza
rapoartelor de evaluare, îndeplinirea criteriilor și
standardelor naționale de evaluare și de acreditare, în
conformitate cu prevederile art. 5 alin. (3) din regulamentulcadru.
(8) Președintele comisiilor județene înaintează Comisiei
Naționale propunerea acestora de acordare/neacordare a
Autorizației de încredere, dosarul de autoevaluare al unității
de învățământ evaluate și copia raportului de evaluare
întocmit, în maximum 5 zile de la încheierea vizitei de
evaluare.
(9) Președintele Comisiei Naționale, în baza verificării
documentelor menționate la alin. (8), precum și în baza
raportului de constatare întocmit de membrul Comisiei
Naționale desemnat ca observator, în conformitate cu
prevederile art. 4 alin. (1) lit. g) din regulamentul-cadru,
validează propunerea comisiilor județene pentru nivelul
respectiv și îi comunică în scris președintelui comisiilor
județene, în termen de 15 zile de la primirea documentelor.
În cazul invalidării propunerii, președintele Comisiei
Naționale comunică în scris președintelui comisiilor
județene/a municipiului București, în termen de 15 zile de
la primirea documentelor, motivele de invalidare.
(10) Președintele comisiilor județene prezintă
inspectorului școlar general raportul de evaluare,
propunerea comisiilor județene pentru nivelul respectiv și
comunicarea de validare a propunerii, primită de la
președintele Comisiei Naționale. În situația invalidării
propunerii, președintele comisiilor județene are obligația de
a prezenta inspectorului școlar general motivele de
invalidare comunicate de președintele Comisiei Naționale.
(11) În baza documentelor menționate la alin. (10),
inspectorul
școlar
general
emite
decizia
de
acordare/neacordare a Autorizației de încredere pentru
unitatea de învățământ preuniversitar respectivă.
Art. 4. — Autorizația de încredere, acordată prin ordin al
ministrului educației, cercetării și tineretului pentru
învățământul liceal și postliceal sau prin decizie a
inspectorului școlar general pentru învățământul preșcolar,
primar, gimnazial și pentru școlile de arte și meserii, după
caz, reprezintă actul de înființare a unității de învățământ
preuniversitar și îi acordă acesteia dreptul de organizare și
funcționare provizorie.
Art. 5. — (1) Unitățile de învățământ preuniversitar cu
specializări/calificări profesionale autorizate sunt persoane
juridice, cu capacitate de exercițiu restrânsă. Acestea nu
pot organiza examene de absolvire și nici nu pot emite
diplome și/sau alte acte de studii.
(2) Unitățile de învățământ preuniversitar cărora li s-a
acordat Autorizația de încredere fac parte din rețeaua
națională de învățământ și se supun controlului efectuat de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 925/23.XII.2003
Ministerul Educației, Cercetării și Tineretului, Comisia
Națională, inspectoratele școlare județene/al municipiului
București, comisiile județene și de alte organe abilitate
de lege.
CAPITOLUL III
Monitorizarea și controlul unităților de învățământ
preuniversitar cărora li s-a acordat Autorizația
de încredere
Art. 6. — (1) Unitățile de învățământ preuniversitar
cărora li s-a acordat Autorizația de încredere sunt
monitorizate pe durata funcționării provizorii, pentru
verificarea respectării criteriilor și standardelor naționale de
evaluare și de acreditare a instituțiilor de învățământ
preuniversitar. De asemenea, unitățile de învățământ
preuniversitar cărora li s-a acordat Autorizația de încredere
sunt controlate în conformitate cu prevederile art. 4
alin. (2) și (4) din regulamentul-cadru.
(2) Controalele care vor fi efectuate în unitățile cărora
li s-a acordat Autorizația de încredere pot fi
anunțate instituțiilor în cauză cu cel mult 3 zile înaintea
efectuării lor.
(3) Comisia de control este alcătuită din 1—2 persoane,
membre ale Comisiei Naționale/comisiilor județene,
după caz.
(4) În comisia de control pot fi desemnate persoane cu
atribuții în domeniu, din cadrul Ministerului Educației,
Cercetării și Tineretului și/sau inspectoratului școlar
județean/al municipiului București, în conformitate cu
prevederile art. 5 alin. (5) și ale art. 7 alin. (7) din
regulamentul-cadru.
(5) Rapoartele de constatare ale comisiilor de control se
aduc la cunoștință unităților de învățământ controlate, în
termen de 15 zile de la finalizarea controlului.
CAPITOLUL IV
Organizarea și funcționarea altor categorii de unități
de învățământ preuniversitar particular
Art. 7. — Persoanele juridice de drept privat interesate
în organizarea și desfășurarea de activități de învățământ
de nivel preuniversitar, corespunzătoare unui sistem
educațional din altă țară, depun la Comisia Națională o
notificare, însoțită de un dosar care cuprinde următoarele:
a) acte privind înființarea/dobândirea personalității
juridice:
— actul de dobândire a personalității juridice de către
persoana juridică care solicită înființarea unității respective
de învățământ;
— actul constitutiv și statutul de organizare și
funcționare ale persoanei juridice;
— certificatul de înregistrare fiscală al persoanei juridice
de drept privat;
b) acte privind sistemul de învățământ pe care urmează
să îl utilizeze:
— acte privind curriculumul utilizat și sistemul de
evaluare (se vor anexa copii de pe planurile de
învățământ);

15

— confirmarea din partea ambasadei statului respectiv
asupra faptului că unitatea de învățământ respectă regulile
din domeniul educației și învățământului din statul pe care
îl reprezintă;
— răspunsul autorității competente din statul al cărui
sistem educațional urmează să fie adoptat/a fost adoptat la
solicitarea privind efectuarea formalităților de evaluare și
acreditare în sistemul educațional respectiv;
c) dovezi privind spațiile de învățământ și baza
materială:
— lista dotărilor disponibile și regimul juridic de deținere
a acestora;
— autorizația sanitară de funcționare, vizată pe anul în
curs (pentru spațiul în care se va desfășura activitatea
instructiv-educativă);
— avizul P.S.I. (pentru spațiul în care se va desfășura
activitatea instructiv-educativă), dacă este cazul, în
conformitate cu legislația în vigoare;
d) dovezi privind personalul didactic.
Art. 8. — Denumirea unității de învățământ trebuie să
reflecte curriculumul corespunzător sistemului de învățământ
adoptat, sub sancțiunea interzicerii denumirii care induce în
eroare beneficiarii activității de învățământ.
Art. 9. — Comisia Națională, în urma analizării
documentației menționate la art. 7, eliberează o adeverință,
care se supune aprobării ministrului educației, cercetării și
tineretului și se comunică unității de învățământ
preuniversitar solicitante în termen de 15 zile de la
finalizarea procedurii.
CAPITOLUL V
Dispoziții finale
Art. 10. — (1) Hotărârile Comisiei Naționale, respectiv
ale comisiilor județene, cu privire la acordarea/neacordarea
Autorizației de încredere pentru fiecare nivel de învățământ
se adoptă prin vot secret, cu o majoritate simplă din totalul
membrilor.
(2) Ședințele ordinare ale Comisiei Naționale sunt
statutar constituite în cazul întrunirii a cel puțin două treimi
din numărul total de membri.
(3) În cazul în care hotărârea de autorizare provizorie
privește persoana juridică în care își desfășoară activitatea
unul dintre membri sau în cazul în care unul dintre membri
are un interes personal în activitatea unei persoane juridice
supuse evaluării, acesta nu participă la realizarea vizitei de
evaluare la unitatea respectivă de învățământ, nu are drept
de vot în problema școlii respective și nu este luat în
calcul la realizarea cvorumului. În situația comisiilor
județene, persoana respectivă va fi înlocuită pentru
realizarea activităților de evaluare cu unul dintre membrii
comisiei de evaluare de la alt nivel de învățământ.
Art. 11. — (1) Subcomisiile de evaluare pentru
autorizarea de încredere sunt alcătuite, de regulă, din 2—3
persoane, membre ale Comisiei Naționale sau ale comisiei
județene pentru nivelul de învățământ solicitat, după caz.
(2) La activitățile de evaluare ale Comisiei Naționale
participă, cu statut de observator, președintele comisiilor
județene sau, în situații excepționale, unul dintre inspectorii

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 925/23.XII.2003

școlari, membru în comisiile județene, special desemnat de
către președinți.
(3) La activitățile de evaluare ale comisiilor județene
participă, cu statut de observator, un membru al Comisiei
Naționale, în baza deciziei președintelui acesteia, emisă
conform hotărârii Comisiei Naționale.
Art. 12. — Plata membrilor Comisiei Naționale și ai
comisiilor județene, precum și a președinților comisiilor
județene pentru activitățile de evaluare și control se
efectuează în conformitate cu prevederile legale în vigoare.
Art. 13. — Comisia Națională ține un registru special,
denumit Registrul național al unităților de învățământ
preuniversitar autorizate, precum și al unităților de învățământ
preuniversitar cărora li s-a retras Autorizația de încredere.

Art. 14. — Inspectoratele școlare județene/al municipiului
București au obligația de a afișa și publica în presa locală
rețeaua actualizată a unităților de învățământ preuniversitar
de pe raza județului respectiv, precum și statutul acestora
(autorizate/neautorizate).
Art. 15. — Unitățile de învățământ preuniversitar cărora
li s-a acordat Autorizația de încredere au obligația de a
respecta reglementările în vigoare privind denumirea
adoptată.
Art. 16. — Prezenta metodologice de evaluare intră în
vigoare la data publicării ei în Monitorul Oficial al
României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 925/23.XII.2003 conține 16 pagini.

Prețul de vânzare 15.000 lei

ISSN 1453—4495

PDF compression, OCR, web-optimization with CVISION's PdfCompressor

