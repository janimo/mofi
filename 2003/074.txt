PARTEA

Anul 171 (XV) — Nr. 74

I

LEGI, DECRETE, HOTĂRÂRI ȘI ALTE ACTE

Miercuri, 5 februarie 2003

SUMAR
Nr.

Pagina

Nr.

LEGI ȘI DECRETE
9.

104.

— Lege privind Ordinul Meritul Sportiv și Medalia
Meritul Sportiv ............................................................

11.

1–7

— Decret pentru promulgarea Legii privind Ordinul
Meritul Sportiv și Medalia Meritul Sportiv.................

LEGI

8

ȘI

Pagina
HOTĂRÂRI ALE GUVERNULUI ROMÂNIEI
— Hotărâre privind unele măsuri pentru asigurarea continuității tratamentului bolnavilor cuprinși în
programele de sănătate finanțate din bugetul
Ministerului Sănătății și Familiei și bugetul Fondului
național unic de asigurări sociale de sănătate
până la încheierea contractelor de achiziții publice
pentru anul 2003.......................................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Ordinul Meritul Sportiv și Medalia Meritul Sportiv
Parlamentul României adoptă prezenta lege.
Art. 1. — (1) Ordinul Meritul Sportiv și Medalia Meritul
Sportiv, prevăzute la art. 7 lit. A și B din Legea nr. 29/2000
privind sistemul național de decorații al României, cu modificările ulterioare, fac parte din categoria decorațiilor civile pe
domenii de activitate.
(2) Ordinul Meritul Sportiv este o decorație ce se acordă
atât cetățenilor români și străini, sportivi amatori sau profesioniști, cât și cluburilor române și străine, care au obținut rezultate deosebite în întrecerile sportive de nivel internațional și
național.
(3) Medalia Meritul Sportiv este o decorație ce se acordă
cetățenilor români și străini, sportivi amatori sau profesioniști,
care au obținut rezultate deosebite în întrecerile sportive de
nivel național și local.
Art. 2. — (1) Ordinul Meritul Sportiv se prezintă sub două
forme cu valoare ierarhică egală: însemnul și rozeta.
(2) Însemnul Ordinului Meritul Sportiv se prezintă sub
forma unei plăci rotunde, cu un decupaj central în care se
află fixată replica miniaturală a statuii antice a discobolului.
Art. 3. — (1) Medalia Meritul Sportiv se prezintă sub o
singură formă: însemnul.
(2) Însemnul Medaliei Meritul Sportiv este o piesă circulară, confecționată din tombac, pe care este redată, în basorelief, replica miniaturală a statuii antice a discobolului.
Art. 4. — Regulamentele privind descrierea și modul de
acordare a Ordinului Meritul Sportiv și a Medaliei Meritul

Sportiv, pentru fiecare clasă, precum și modelul desenat sunt
prevăzute în anexele nr. 1—4, care fac parte integrantă din
prezenta lege.
Art. 5. — (1) Ordinul Meritul Sportiv și Medalia Meritul
Sportiv se conferă de Președintele României prin decret, pe
baza propunerilor de decorare individuale făcute, potrivit
art. 4 alin. (2) lit. c) din Legea nr. 29/2000, cu modificările
ulterioare, de către ministrul de resort pentru persoanele din
domeniul său de activitate.
(2) Propunerile nominale pentru conferirea Ordinului
Meritul Sportiv și a Medaliei Meritul Sportiv sunt avizate de
Cancelaria Ordinelor, în conformitate cu art. 5 din Legea
nr. 29/2000, cu modificările ulterioare.
(3) Președintele României poate să confere Ordinul
Meritul Sportiv și Medalia Meritul Sportiv și din proprie
inițiativă, cu excepția clasei I, în conformitate cu art. 4 alin. (3)
din Legea nr. 29/2000, cu modificările ulterioare.
Art. 6. — Ordinul Meritul Sportiv se poate acorda nelimitat
pentru toate clasele.
Art. 7. — Ordinul Meritul Sportiv cuprinde 3 clase. Ierarhia
în ordine descrescătoare este următoarea:
a) clasa I;
b) clasa a II-a;
c) clasa a III-a.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 74/5.II.2003

Art. 8. — Medalia Meritul Sportiv cuprinde 3 clase.
Ierarhia în ordine descrescătoare este următoarea:
a) clasa I;
b) clasa a II-a;
c) clasa a III-a.
Art. 9. — Medalia Meritul Sportiv se poate acorda nelimitat pentru toate clasele.
Art. 10. — (1) Atestarea Ordinului Meritul Sportiv și a
Medaliei Meritul Sportiv se face printr-un brevet, în conformitate
cu art. 24 din Legea nr. 29/2000, cu modificările ulterioare.
(2) Brevetele pentru Ordinul Meritul Sportiv sunt validate,
pentru clasa a III-a și a II-a, prin parafa Președintelui
României, iar pentru clasa I, prin semnătura autografă a
Președintelui României. Brevetele pentru toate clasele sunt
contrasemnate autograf de ministrul de resort și de cancelarul ordinelor, în conformitate cu art. 26 lit. b) din Legea
nr. 29/2000, cu modificările ulterioare.
(3) Brevetele pentru Medalia Meritul Sportiv sunt validate,
pentru clasa a III-a și a II-a, prin parafa ministrului de resort
și semnătura cancelarului ordinelor, iar pentru clasa I, prin
semnătura ministrului de resort și semnătura cancelarului
ordinelor, în conformitate cu art. 28 din Legea nr. 29/2000,
cu modificările ulterioare.
Art. 11. — Membrii Ordinului Meritul Sportiv, indiferent de
clasa pe care o au, sunt numiți îCavaleri ai Ordinului Meritul
Sportiv “.
Art. 12. — (1) Ziua Ordinului Meritul Sportiv se sărbătorește la data de 2 mai.
(2) Cu prilejul Zilei Ordinului Meritul Sportiv, ministerul de
resort și celelalte instituții autonome abilitate să facă propuneri de decorare organizează, cu sprijinul Cancelariei
Ordinelor, întrunirea Cavalerilor Ordinului Meritul Sportiv.
Art. 13. — Persoanele decorate cu Ordinul Meritul Sportiv
clasa I, în cazul în care decernarea ordinului nu a fost
făcută direct de șeful statului, pot solicita, prin Cancelaria
Ordinelor, dreptul de a fi primite în audiență la Președintele
României pentru a-i mulțumi personal. În funcție de programul Președintelui României, Cancelaria Ordinelor va organiza
audiența personală sau în grup a celor decorați.
Art. 14. — (1) Calitatea de membru al Ordinului Meritul
Sportiv se poate pierde în condițiile prevăzute la art. 52 din
Legea nr. 29/2000, cu modificările ulterioare.
(2) Pentru judecarea faptelor dezonorante, care aduc prejudicii morale membrilor ordinului, altele decât cele ce au
dus la condamnarea membrilor Ordinului Meritul Sportiv la o
pedeapsă privativă de libertate prin hotărâre judecătorească
rămasă definitivă, se constituie un consiliu de onoare, în
conformitate cu art. 53 din Legea nr. 29/2000, cu modificările
ulterioare.

Art. 15. — (1) Consiliul de onoare al Ordinului Meritul
Sportiv este compus din 5 membri, astfel: un membru din
clasa a III-a și câte doi membri din clasele a II-a și I.
Președinte al consiliului de onoare va fi, de regulă, cel mai
în vârstă membru din clasa I.
(2) Consiliul de onoare se constituie sau se alege cu prilejul Zilei Ordinului Meritul Sportiv, pe termen de 5 ani, de
cavalerii acestui ordin.
(3) Pot fi realeși pentru o nouă perioadă 3 dintre membrii
consiliului de onoare, dintre care cel puțin unul din clasele
inferioare.
(4) Ministerul de resort va pune la dispoziție spații adecvate desfășurării activității consiliului de onoare.
Art. 16. — (1) Cavalerii Ordinului Meritul Sportiv pot semnala consiliului de onoare fapte comise de alți membri ai
ordinului, considerate că aduc prejudicii morale acestora.
(2) Ca urmare a sesizării, se convoacă consiliul de
onoare și persoana învinuită, în termen de maximum 30 de
zile de la sesizare.
(3) Cavalerii ordinului pot semnala și direct Cancelariei
Ordinelor fapte comise de alți membri ai ordinului, considerate că aduc prejudicii morale acestora. Ca urmare a
sesizării, Cancelaria Ordinelor convoacă consiliul de onoare
și persoana învinuită, în termen de maximum 45 de zile de
la sesizare.
(4) În cazul în care persoana învinuită nu se prezintă la
termenul fixat, consiliul de onoare o convoacă la alt termen,
iar în cazul neprezentării și a doua oară, cazul va fi judecat
în lipsă.
(5) Consiliul de onoare deliberează și decide după cercetarea cazului, dar nu mai târziu de 60 de zile de la prima
întrunire pentru cazul respectiv. Dacă faptele aduse la
cunoștință sunt întemeiate, consiliul de onoare poate propune
Cancelariei Ordinelor retragerea decorației.
(6) Retragerea decorațiilor se face prin decret semnat de
Președintele României, la propunerea Cancelariei Ordinelor,
cu aplicarea art. 59 din Legea nr. 29/2000, cu modificările
ulterioare.
Art. 17. — Consiliul de onoare al Ordinului Meritul Sportiv
judecă și faptele socotite dezonorante ale persoanelor decorate cu Medalia Meritul Sportiv. În acest caz, în consiliul de
onoare sunt cooptați pentru cauza în speță și doi titulari ai
medaliei, care vor avea drept de vot deliberativ, în conformitate cu art. 55 alin. (1) din Legea nr. 29/2000, cu
modificările ulterioare.
Art. 18. — Sumele necesare confecționării însemnelor,
rozetelor, brevetelor și cutiilor decorațiilor Ordinului Meritul
Sportiv și Medaliei Meritul Sportiv vor fi asigurate din bugetul
aprobat anual Administrației Prezidențiale.

Această lege a fost adoptată de Camera Deputaților în ședința din 26 noiembrie 2002, cu respectarea prevederilor art. 74
alin. (2) din Constituția României.
PREȘEDINTELE CAMEREI DEPUTAȚILOR

VALER DORNEANU
Această lege a fost adoptată de Senat în ședința din 12 decembrie 2002, cu respectarea prevederilor art. 74 alin. (2) din
Constituția României.
p. PREȘEDINTELE SENATULUI,

DORU IOAN TĂRĂCILĂ
București, 9 ianuarie 2003.
Nr. 9.
ANEXA Nr. 1

REGULAMENT
privind descrierea și acordarea Ordinului Meritul Sportiv
Art. 1. — Ordinul Meritul Sportiv se acordă pe viață.
Art. 2. — Ordinul Meritul Sportiv se acordă nelimitat și este
împărțit în clase, astfel:
a) clasa a III-a;
b) clasa a II-a;
c) clasa I.

Art. 3. — (1) Însemnul clasei a III-a a Ordinului Meritul Sportiv
se prezintă sub forma unei plăci rotunde cu diametrul de 45 mm
și grosimea de 4 mm și este confecționat din argint cu titlul de
800‰, având central un decupaj circular cu diametrul de 27 mm.
(2) Pe avers, în decupajul central, este fixată replica miniaturală a statuii antice a discobolului, înaltă de 27 mm și groasă de
6 mm. Pe marginea plăcii, sub formă inelară, este redată în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 74/5.II.2003
basorelief o cunună din fruze de laur emailate verde și cu fructele emailate roșu, lată de 7 mm, care este legată de patru ori,
încrucișat, cu o panglică lată de 6 mm și emailată în culorile tricolorului: albastru, galben, roșu.
(3) Pe revers, în decupajul central, este redată fața opusă a
replicii miniaturale a statuii antice a discobolului. În partea superioară a plăcii, sub formă circulară, este înscris: î1966 MERITUL
SPORTIV 2000“, reprezentând date istorice privind Ordinul Meritul
Sportiv. În partea inferioară a plăcii este înscris, cu litere italice:
îMENS SANA IN CORPORE SANO“. Literele și cifrele sunt emailate albastru; cele din partea superioară a plăcii sunt înalte de
5 mm, iar cele italice din partea inferioară sunt înalte de 4 mm;
înscrisul din partea superioară este separat de înscrisul din partea
inferioară printr-o steluță albastră.
(4) Însemnul este surmontat de o sferă perforată cu diametrul
de 6 mm, la care se atașează un inel cu diametrul de 20 mm
prin care se petrece panglica. Pe reversul sferei este poansonat
titlul argintului.
(5) Panglica din rips moarat albastru deschis este lată de
40 mm și înaltă de 50 mm și are pe centru o bandă de culoare
galbenă, lată de 10 mm, iar la margine, trei dungi de 1 mm fiecare, în culorile tricolorului: albastru, galben, roșu.
(6) Pentru persoanele de sex feminin, panglica este pliată sub
formă de fundă și are lungimea de 120 mm.
(7) Rozeta se prezintă sub forma unei panglici dreptunghiulare
din rips, lungă de 16 mm și lată de 6 mm, având dimensiunile
benzilor colorate ale panglicii reduse la 40%. Pe spate are un
sistem de prindere.
Art. 4. — Însemnul clasei a II-a a Ordinului Meritul Sportiv are
caracteristicile generale ale însemnului clasei a III-a a Ordinului
Meritul Sportiv, cu următoarele particularități:
a) diametrul însemnului este de 56 mm și are grosimea de
5 mm; este confecționat din argint cu titlul de 800‰, aurit;
b) replica miniaturală a statuii antice a discobolului are
înălțimea de 34 mm și grosimea de 7 mm;
c) pe revers, literele și cifrele din partea superioară a plăcii sunt
înalte de 6 mm, iar cele din partea inferioară sunt înalte de 5 mm;
d) însemnul este surmontat de un cilindru cu diametrul de
6 mm și lungimea de 7 mm, prin care trece un inel circular cu diametrul de 10 mm, de care se prinde un inel oval înalt de 30 mm și
lat de 4 mm; pe reversul cilindrului este poansonat titlul argintului;
e) panglica este lată de 45 mm și are lungimea reglabilă pentru a fi adaptată la circumferința gâtului; lățimea benzii galbene
este de 12 mm, iar firele albastru, galben și roșu au fiecare
lățimea de 1 mm;
f) rozeta este formată din rozeta clasei a III-a, peste care se
aplică un tambur din rips cu diametrul de 10 mm și înălțimea de
6 mm, având dimensiunile benzilor colorate ale panglicii reduse la
40%; pe spate are un sistem de prindere.
Art. 5. — Însemnul clasei I a Ordinului Meritul Sportiv este
compus din: însemnul propriu-zis și placa clasei I.
Art. 6. — (1) Însemnul propriu-zis al clasei I a Ordinului
Meritul Sportiv este identic cu însemnul clasei a II-a a Ordinului
Meritul Sportiv și este confecționat din argint cu titlul de 925‰, aurit.
(2) Rozeta clasei I este formată prin suprapunerea tamburului
rozetei clasei a II-a peste o panglică dreptunghiulară lungă de
16 mm și lată de 6 mm, din fir argintiu.
Art. 7. — Placa însemnului clasei I a Ordinului Meritul Sportiv
are forma unei stele romboidale cu raze reliefate, cu înălțimea de
80 mm și lățimea de 72 mm, și este confecționată din argint cu
titlul de 925‰. Pe placă, central, este aplicat însemnul propriu-zis
avers al clasei I. Pe revers, într-un medalion central, sunt poansonate numele firmei producătoare și titlul argintului. Pe spate
placa are un sistem de prindere.
Art. 8. — (1) Cutia care conține decorația este îmbrăcată în
piele mată albastru deschis și în interior este căptușită cu pluș galben.
(2) Pe capacul cutiei sunt imprimate auriu stema României,
denumirea și clasa ordinului.
Art. 9. — (1) Ordinul Meritul Sportiv se poartă, de regulă, cu
prilejul Zilei Naționale a României și al celorlalte sărbători
naționale sau religioase, cu ocazia Zilei Ordinului și la diferite
manifestări sportive la care cei decorați iau parte ca invitați de
onoare.

3

(2) Clasa a III-a a Ordinului Meritul Sportiv se poartă pe partea stângă a pieptului.
(3) Însemnul clasei a II-a și însemnul propriu-zis al clasei I a
Ordinului Meritul Sportiv se poartă la gât, cu panglica prinsă sub
cravată, însemnul fiind vizibil la 50 mm în partea stângă, sub
nodul cravatei.
(4) Placa clasei I se poartă pe partea stângă a pieptului.
(5) Se poartă întotdeauna numai însemnul clasei celei mai
înalte a Ordinului Meritul Sportiv care a fost conferită.
(6) Rozeta Ordinului Meritul Sportiv se poate purta zilnic, dar
numai rozeta clasei celei mai înalte. Rozeta se poartă la butoniera de la reverul stâng al hainei sau al taiorului.
(7) La clasa a III-a bareta se prinde pe panglica decorației, iar
la clasa a II-a bareta se prinde imediat deasupra inelului însemnului.
Art. 10. — (1) Conferirea Ordinului Meritul Sportiv se face
începând cu clasa a III-a, cu excepția primei promoții a Ordinului
Meritul Sportiv și a sportivilor care câștigă o medalie olimpică.
(2) Rezultate identice sau apropiate celor care au dus la
decorarea cu clasele a III-a sau a II-a pot fi răsplătite prin acordarea încă a uneia sau a două decorații în aceeași clasă, în
acest caz conferindu-se numai bareta corespunzătoare însemnului
clasei primite anterior, care se atașează pe panglică.
(3) Decorarea anterioară cu Medalia Meritul Sportiv este un
factor pozitiv de care se va ține seama la propunerile de acordare
a Ordinului Meritul Sportiv, dar nu este obligatorie obținerea unei
medalii sau parcurgerea ierarhiei medaliei pentru conferirea ordinului.
(4) Propunerile de conferire trebuie să țină seama de criteriile
stabilite în prezentul regulament, inclusiv pentru prima promoție de
decorare.
(5) Conferirea directă a claselor superioare și a baretelor la
prima promoție se face ca urmare a unei însumări de merite deosebite, care ar fi putut conduce la acordarea de clase succesive.
Art. 11. — (1) Bareta pentru clasa a III-a și a II-a ale ordinului
Meritul Sportiv, acordată la cea de-a doua și a treia decorare, se
prezintă sub forma unei ramuri de palmier, lungă de 33 mm și
lată de 7 mm, și este confecționată din argint cu titlul de 925‰.
(2) Clasa a III-a și a II-a ale Ordinului Meritul Sportiv se pot
acorda de cel mult trei ori, respectiv o dată ordinul propriu-zis și
de două ori câte o baretă.
Art. 12. — (1) Cutia în care se păstrează bareta este
îmbrăcată în piele mată albastru deschis și în interior este
căptușită cu pluș galben.
(2) Pe capacul cutiei este imprimat auriu cuvântul îBARETĂ“.
Art. 13. — Sportivii câștigători ai unei medalii olimpice vor fi
decorați astfel:
a) pentru o medalie olimpică de bronz — cu clasa a III-a și
două barete;
b) pentru o medalie olimpică de argint — cu clasa a II-a și o
baretă;
c) pentru o medalie olimpică de aur — cu clasa I.
Art. 14. — (1) Conferirea unei clase superioare duce automat
la radierea numelui persoanei respective din evidența clasei inferioare, locul devenind vacant.
(2) Însemnul clasei inferioare rămâne în posesia celui decorat.
Art. 15. — (1) Ordinul Meritul Sportiv este o decorație ce se
acordă cetățenilor români, sportivi amatori sau profesioniști, antrenori, manageri ai unor cluburi sportive sau organizatori de întreceri sportive, precum și alți specialiști, care au merite sportive
deosebite în diferite discipline sportive, în promovarea sportului
sau în asigurarea unor condiții optime de desfășurare a întrecerilor sportive de nivel internațional și național.
(2) Prin merite sportive deosebite, în sensul prezentului regulament, se înțelege:
a) câștigarea, individual sau în cadrul unor echipe reprezentative
românești, de club sau naționale, a unor concursuri cu participare
internațională — regională, continentală, mondială sau olimpică;
b) obținerea, individual sau în cadrul unor echipe, a unor
rezultate cu totul deosebite la nivel național;
c) pregătirea sportivilor care au câștigat concursuri
internaționale sau au obținut rezultate de excepție în concursuri
naționale;
d) promovarea diverselor discipline sportive cu atragerea unui
număr cât mai mare de tineri;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 74/5.II.2003

e) organizarea în România a unor concursuri sportive de prestigiu;
f) afirmarea pe plan intern și internațional prin măsurile de
prevenire a dopajului și a altor practici neregulamentare;
g) promovarea unor măsuri deosebite în prevenirea și combaterea violenței din domeniul sportului și exercitarea autorității disciplinare.
(3) Ordinul Meritul Sportiv se poate acorda și unor persoane
fizice sau persoane juridice constituite în structuri sportive, respectiv: asociații sportive, cluburi sportive de drept public și privat,
inclusiv cele organizate ca societăți comerciale, federațiile sportive
naționale și Comitetul Olimpic Român, care au obținut rezultate
sportive de excepție.

(4) Ordinul Meritul Sportiv se poate acorda și unor cetățeni
străini sau cluburi sportive din străinătate, care au avut rezultate
sportive cu totul deosebite și au contribuit la dezvoltarea activităților sportive în România.
Art. 16. — În termen de 30 de zile de la publicarea legii în
Monitorul Oficial al României, Partea I, ministerul de resort, în
colaborare cu celelalte autorități ale administrației publice locale,
cu instituțiile de cercetare și cu unitățile de învățământ și sanitare
de specialitate, precum și cu organismele neguvernamentale de
profil, va elabora, în baza art. 13 și 15, reglementări specifice,
aprobate prin ordin al ministrului de resort, în care se vor detalia
condițiile în care se conferă Ordinul Meritul Sportiv.
ANEXA Nr. 2

REGULAMENT
privind descrierea și acordarea Medaliei Meritul Sportiv
Art. 1. — Medalia Meritul Sportiv se acordă pe viață.
Art. 2. — Medalia Meritul Sportiv se acordă nelimitat și este
împărțită în clase astfel:
a) clasa a III-a;
b) clasa a II-a;
c) clasa I.
Art. 3. — (1) Însemnul Medaliei Meritul Sportiv se prezintă sub
forma unei piese circulare cu diametrul de 38 mm și este confecționat din tombac.
(2) Pe avers central, este redată în basorelief replica miniaturală a statuii antice a discobolului, văzută din față, înaltă de
30,5 mm, înconjurată cu o cunună din frunze de laur, lată de
6 mm. Cununa este legată de patru ori cu o panglică încrucișată
în culorile tricolorului românesc.
(3) Pe revers medalia este lisă. În partea superioară a plăcii
este înscris: î1966 MERITUL SPORTIV 2000“, reprezentând date
istorice privind Medalia Meritul Sportiv. În partea inferioară stângă
este redată în basorelief o ramură de laur și este înscris cu litere
italice: îMENS SANA IN CORPORE SANO“. Literele și cifrele din
partea superioară sunt înalte de 4 mm, iar cele din partea inferioară sunt înalte de 3 mm.
(4) Însemnul este surmontat de o sferă fixă cu diametrul de
5 mm, la care se atașează un inel cu diametrul de 18 mm, prin
care se petrece panglica.
(5) Panglica din rips moarat albastru deschis este lată de
35 mm, are înălțimea de 50 mm și are pe centru două benzi galbene, late fiecare de 4,5 mm, separate de câte o dungă albastră,
galbenă și roșie, late fiecare de câte 1 mm.
(6) Pentru persoanele de sex feminin, panglica este pliată sub
formă de fundă și are lungimea de 100 mm.
(7) Bareta pentru cea de-a doua sau a treia decorare în
aceeași clasă este sub forma unei ramuri de palmier, lungă de
29 mm și lată de 6 mm, și este confecționată din tombac în culorile clasei respective.
Art. 4. — Deosebirea dintre clase este următoarea:
a) clasa a III-a este arămită;
b) clasa a II-a este argintată;
c) clasa I este placată cu aur.
Art. 5. — (1) Cutia în care se păstrează medalia este din carton îmbrăcat în pergamoid albastru deschis și este căptușită cu
mătase galbenă.
(2) Pe capacul cutiei sunt imprimate argintiu denumirea și
clasa medaliei.
Art. 6. — (1) Medalia Meritul Sportiv se poartă, de regulă, cu
prilejul Zilei Naționale a României și al celorlalte sărbători
naționale sau religioase, cu ocazia Zilei Ordinului și la diferite
manifestări sportive la care cei decorați iau parte ca invitați de
onoare.
(2) Medalia Meritul Sportiv, indiferent de clasă, se poartă pe
partea stângă a pieptului.
(3) Se poartă întotdeaua numai însemnul clasei celei mai
înalte a Medaliei Meritul Sportiv care a fost conferită.
Art. 7. — (1) Conferirea Medaliei Meritul Sportiv se face
începând cu clasa a III-a, cu excepția primei promoții a Medaliei
Meritul Sportiv care se poate acorda în toate clasele, pe baza
rezultatelor sportive deosebite avute.

(2) Rezultate identice sau apropiate celor care au dus la
decorarea cu o clasă a Medaliei Meritul Sportiv pot fi răsplătite
prin acordarea încă a uneia sau a două decorații în aceeași
clasă, în acest caz conferindu-se numai bareta corespunzătoare
însemnului clasei primite anterior, care se atașează pe panglică.
(3) Propunerile de conferire trebuie să țină seama de criteriile
stabilite în prezentul regulament, inclusiv pentru prima promoție de
decorare.
(4) Conferirea directă a claselor superioare și a baretelor la
prima promoție se face ca urmare a unei însumări de merite deosebite, care ar fi putut conduce la acordarea de clase succesive.
Art. 8. — (1) Bareta la cea de-a doua și a treia decorare cu
aceeași clasă a Medaliei Meritul Sportiv se prezintă sub forma
unei ramuri de palmier, lungă de 29 mm și lată de 6 mm, și este
confecționată din tombac în culorile clasei respective.
(2) Fiecare clasă a Medaliei Meritul Sportiv se poate acorda
de cel mult trei ori, respectiv o dată medalia propriu-zisă și de
două ori câte o baretă.
Art. 9. — (1) Cutia în care se păstrează bareta este din carton, îmbrăcată în pergamoid albastru deschis și este căptușită cu
mătase galbenă.
(2) Pe capacul cutiei este imprimat argintiu cuvântul
îBARETĂ“.
Art. 10. — (1) Conferirea unei clase superioare duce automat
la radierea numelui persoanei respective din evidența clasei
inferioare.
(2) Însemnul clasei inferioare rămâne în posesia celui decorat.
Art. 11. — (1) Medalia Meritul Sportiv este o decorație ce
recompensează cetățenii români, sportivi amatori sau profesioniști,
antrenori, manageri ai unor cluburi sportive sau organizatori de
întreceri sportive, precum și alți specialiști care au merite sportive
deosebite în diferite discipline sportive, în promovarea sportului
sau în asigurarea unor condiții optime de desfășurare a întrecerilor sportive de nivel național și local.
(2) Prin merite sportive deosebite, în sensul prezentului regulament, se înțelege:
a) câștigarea, individual sau în cadrul unor echipe, a locurilor
I, II și III la concursuri naționale;
b) pregătirea sportivilor sau a echipelor care au câștigat concursurile menționate la lit. a);
c) organizarea unor jocuri și concursuri sportive cu atragerea
unui număr cât mai mare de persoane;
d) sprijinirea, prin toate formele, a activităților sportive.
(3) Medalia Meritul Sportiv se poate acorda și unor cetățeni
străini care au avut rezultate sportive deosebite sau au contribuit
la dezvoltarea activităților sportive în România.
Art. 12. — În termen de 30 de zile de la publicarea legii în
Monitorul Oficial al României, Partea I, ministerul de resort, în
colaborare cu celelalte autorități ale administrației publice locale,
cu instituțiile de cercetare și cu unitățile de învățământ și sanitare
de specialitate, precum și cu organismele neguvernamentale de
profil vor elabora, în baza art. 11, reglementări specifice, aprobate
prin ordin al ministrului de resort, în care se vor detalia condițiile
în care se conferă Medalia Meritul Sportiv.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 74/5.II.2003

ANEXA Nr. 3

Modelul desenat al
Ordinului MERITUL SPORTIV
Panglica

Clasa a III-a

Avers

Revers

Rozeta clasa a III-a

Bareta pentru a doua
și a treia decorare
clasa a III-a

Clasa a II-a

Bareta pentru a doua
și a treia decorare
clasa a II-a

Rozeta clasa a II-a
Avers

Revers

Panglica clasei a II-a

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 74/5.II.2003

Modelul desenat al
Ordinului MERITUL SPORTIV

Clasa I

Avers

Revers

Rozeta clasa I

Placa clasa I

Panglica clasa I

Funda pentru persoanele de sex feminin
PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 74/5.II.2003

ANEXA Nr. 4

Modelul desenat al
Medaliei MERITUL SPORTIV

Clasa a III-a

Panglica

Revers

Avers

Clasa a II-a

Bareta

Revers

Avers

Clasa I

Bareta

Avers

Revers

Funda pentru persoanele de sex feminin

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 74/5.II.2003
PREȘEDINTELE ROMÂNIEI

DECRET
pentru promulgarea Legii privind Ordinul Meritul Sportiv
și Medalia Meritul Sportiv
În temeiul prevederilor art. 77 alin. (1) și ale art. 99 alin. (1) din
Constituția României,
Președintele României

d e c r e t e a z ă:

Articol unic. — Se promulgă Legea privind Ordinul Meritul Sportiv și
Medalia Meritul Sportiv și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 7 ianuarie 2003.
Nr. 11.

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind unele măsuri pentru asigurarea continuității tratamentului bolnavilor cuprinși în programele
de sănătate finanțate din bugetul Ministerului Sănătății și Familiei și bugetul Fondului național unic
de asigurări sociale de sănătate până la încheierea contractelor de achiziții publice pentru anul 2003
În temeiul art. 107 din Constituție, al art. 35 alin. (1) și (3) din Ordonanța de urgență a Guvernului nr. 150/2002 privind organizarea și funcționarea sistemului de asigurări sociale de sănătate, precum și al art. 12 lit. h) din Ordonanța de urgență a Guvernului
nr. 60/2001 privind achizițiile publice, aprobată cu modificări și completări prin Legea nr. 212/2002,
Guvernul României adoptă prezenta hotărâre.
Art. 1. — Ministerul Sănătății și Familiei și Casa Națională de
Asigurări de Sănătate au obligația de a asigura la timp acțiunile
de prevenție și de continuitate a tratamentului bolnavilor cuprinși
în programele de sănătate, până la încheierea contractelor de
achiziții publice pentru anul 2003, prin achiziționarea la nivel
național de vaccinuri, reactivi, medicamente și/sau de materiale
sanitare specifice acordate în spitale și în ambulatoriu.
Art. 2. — Pentru îndeplinirea obligațiilor prevăzute la art. 1,
până la încheierea contractelor de achiziții publice pentru 2003,
contractele încheiate în anul 2002 de către unitățile subordonate
Ministerului Sănătății și Familiei și de către Casa Națională de
Asigurări de Sănătate cu furnizorii de vaccinuri, reactivi, medicamente și/sau de materiale sanitare specifice achiziționate prin
licitație la nivel național, acordate bolnavilor cuprinși în
programele de sănătate, pot fi prelungite prin acte adiționale pentru anul 2003.

Art. 3. — (1) În cazul contractelor încheiate în anul 2002 pentru cantitățile de vaccinuri, reactivi, medicamente și/sau materiale
sanitare specifice acordate în spitale și ambulatoriu, contractate,
dar nelivrate în totalitate până la data de 31 decembrie 2002,
acestea se pot prelungi în anul 2003 prin acte adiționale, până la
livrarea întregii cantități contractate.
(2) În cazul contractelor încheiate în anul 2002 pentru cantitățile de vaccinuri, reactivi, medicamente și/sau materiale sanitare
specifice contractate și livrate în totalitate până la data de
31 decembrie 2002, acestea se pot prelungi în anul 2003 prin acte
adiționale, asigurând cantitățile corespunzătoare necesarului lunar
din spital și ambulatoriu până la finalizarea licitațiilor naționale.
Art. 4. — Prelungirea în anul 2003 a contractelor încheiate în
anul 2002 în cazurile prevăzute la art. 3 se face prin menținerea
ofertei de către furnizorii de vaccinuri, reactivi, medicamente și/sau
de materiale sanitare specifice adjudecați și cu suportarea contravalorii acestora din fondurile aprobate pentru anul 2003.

PRIM-MINISTRU

ADRIAN NĂSTASE

București, 30 ianuarie 2003.
Nr. 104.

Contrasemnează:
Ministrul sănătății și familiei,
Daniela Bartoș
Ministrul finanțelor publice,
Mihai Nicolae Tănăsescu
EDITOR: PARLAMENTUL ROMÂNIEI — CAMERA DEPUTAȚILOR

Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Trezoreria sector 5, București (alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 74/5.II.2003 conține 8 pagini.
Prețul de vânzare 5.500 lei
ISSN 1453—4495
PDF compression, OCR, web-optimization with CVISION's PdfCompressor

