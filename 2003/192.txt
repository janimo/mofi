Anul 171 (XV) — Nr. 192

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 26 martie 2003

SUMAR
Nr.

Pagina
LEGI ȘI DECRETE

59.

Nr.
109.

— Lege pentru ratificarea Protocolului de la
Cartagena privind biosecuritatea la Convenția privind diversitatea biologică (semnată la 5 iunie
1992 la Rio de Janeiro), adoptat la Montreal la
29 ianuarie 2000 .......................................................

2

Protocolul de la Cartagena privind biosecuritatea la
Convenția privind diversitatea biologică (semnată
la 5 iunie 1992 la Rio de Janeiro), adoptat la
Montreal la 29 ianuarie 2000...................................

2–11

100.

68.

— Decret privind promulgarea Legii pentru ratificarea Protocolului de la Cartagena privind biosecuritatea la Convenția privind diversitatea biologică
(semnată la 5 iunie 1992 la Rio de Janeiro),
adoptat la Montreal la 29 ianuarie 2000 ................
— Lege privind acceptarea Codului pentru construcția și echipamentul navelor pentru transportul
în vrac al produselor chimice periculoase (Codul
BCH), adoptat de Organizația Maritimă
Internațională prin Rezoluția MEPC.20(22) a
Comitetului pentru Protecția Mediului Marin la
Londra la 5 decembrie 1985, astfel cum a fost
modificat prin amendamentele ulterioare, precum și
pentru acceptarea amendamentelor din 1990,
1996, 1999 și 2000 referitoare la acesta ...............

Pagina
— Decret pentru promulgarea Legii privind acceptarea Codului pentru construcția și echipamentul
navelor pentru transportul în vrac al produselor
chimice periculoase (Codul BCH), adoptat de
Organizația Maritimă Internațională prin Rezoluția
MEPC.20(22) a Comitetului pentru Protecția
Mediului Marin la Londra la 5 decembrie 1985,
astfel cum a fost modificat prin amendamentele
ulterioare, precum și pentru acceptarea amendamentelor din 1990, 1996, 1999 și 2000 referitoare
la acesta ....................................................................

12

DECIZII ALE CURȚII CONSTITUȚIONALE
Decizia nr. 48 din 4 februarie 2003 referitoare la excepția
de neconstituționalitate a prevederilor art. 79
alin. (2) din Legea nr. 188/1999 privind Statutul
funcționarilor publici...................................................

12–14

Decizia nr. 79 din 25 februarie 2003 referitoare la
excepția de neconstituționalitate a dispozițiilor
art. 3712 alin. 3 din Codul de procedură civilă .....

11

14–15

ACTE ALE BĂNCII NAȚIONALE A ROMÂNIEI
40.
11–12

— Ordin privind sancționarea Casei de Schimb
Valutar Societatea Comercială îMistic Impex“ —
S.R.L. București.........................................................

16

2

MONITORUL OFICIAL AL ROMÂNIEI, PARTEA I, Nr. 192/26.III.2003

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Protocolului de la Cartagena privind biosecuritatea la Convenția
privind diversitatea biologică (semnată la 5 iunie 1992 la Rio de Janeiro), adoptat la Montreal
la 29 ianuarie 2000
Parlamentul României adoptă prezenta lege.
Articol unic. — Se ratifică Protocolul de la Cartagena
privind biosecuritatea la Convenția privind diversitatea

biologică (semnată la 5 iunie 1992 la Rio de Janeiro),
adoptat la Montreal la 29 ianuarie 2000.

Această lege a fost adoptată de Senat în ședința din 12 decembrie 2002, cu respectarea prevederilor art. 74 alin. (2) din
Constituția României.
p. PREȘEDINTELE SENATULUI,

DORU IOAN TĂRĂCILĂ

Această lege a fost adoptată de Camera Deputaților în ședința din 18 februarie 2003, cu respectarea prevederilor art. 74
alin. (2) din Constituția României.
PREȘEDINTELE CAMEREI DEPUTAȚILOR

VALER DORNEANU

București, 11 martie 2003.
Nr. 59.
PROTOCOLUL
de la Cartagena privind biosecuritatea la Convenția privind diversitatea biologică
(semnată la 5 iunie 1992 la Rio de Janeiro), adoptat la Montreal la 29 ianuarie 2000*)
Părțile la acest protocol,
fiind părți la Convenția privind diversitatea biologică, denumită în continuare convenție,
reamintind paragrafele 3 și 4 din art. 19, art. 8 g) și art. 17 din convenție,
reamintind, de asemenea, Decizia II/5 din 17 noiembrie 1995, adoptată la Conferința părților la convenție, de a elabora
un protocol pentru prevenirea riscurilor biotehnologice, care se va referi în special la mișcarea transfrontieră a oricărui organism
modificat genetic rezultat din biotehnologiile moderne care ar putea avea efecte adverse asupra conservării și utilizării durabile
a diversității biologice, luând în considerare, în particular, proceduri adecvate pentru un acord în cunoștință de cauză,
reafirmând abordarea cu precauție conținută în principiul 15 al Declarației de la Rio privind mediul și dezvoltarea,
conștiente de expansiunea rapidă a biotehnologiei moderne și de creșterea interesului public față de potențialele efecte
adverse asupra diversității bilogice, ținând, de asemenea, cont de riscurile pentru sănătatea umană,
recunoscând că biotehnologia modernă reprezintă, în cazul în care este dezvoltată și folosită în condiții adecvate de
siguranță pentru mediu și sănătatea umană, un potențial considerabil pentru bunăstarea populației,
recunoscând, de asemenea, importanța crucială pentru umanitate a centrelor de origine și centrelor de diversitate genetică,
ținând cont de capacitatea limitată a mai multor state, mai ales a celor în curs de dezvoltare, de a face față naturii și
importanței riscurilor cunoscute și potențiale asociate organismelor modificate genetic,
recunoscând că acordurile de mediu și comerțul trebuie să se susțină reciproc în vederea realizării dezvoltării durabile,
accentuând faptul că acest protocol nu implică o schimbare în ceea ce privește drepturile și obligațiile unei părți în virtutea altor acorduri internaționale în vigoare,
înțelegând că acest preambul nu intenționează să subordoneze acest protocol altor acorduri internaționale,
au convenit următoarele:
ARTICOLUL 1
Obiectiv

În conformitate cu abordarea cu precauție conținută în principiul 15 al Declarației de la Rio privind mediul și dezvoltarea,
obiectivul acestui protocol este de a contribui la asigurarea
unui nivel adecvat de protecție pentru siguranța transferului,
manipulării și utilizării organismelor modificate genetic, rezultate
din biotehnologia modernă și care pot avea efecte adverse
asupra conservării și utilizării durabile a diversității biologice,
*) Traducere.

ținându-se, de asemenea, cont de riscurile pentru sănătatea
umană și concentrându-se în special asupra mișcării lor
transfrontiere.
ARTICOLUL 2
Prevederi generale

1. Fiecare parte trebuie să adopte măsuri potrivite juridice,
administrative sau orice altă măsură necesară pentru implementarea obligațiilor din acest protocol.

MONITORUL OFICIAL AL ROMÂNIEI, PARTEA I, Nr. 192/26.III.2003

3

2. Părțile trebuie să se asigure că producerea, manipularea,
transportul, utilizarea, transferul și eliberarea oricărui organism
modificat genetic se realizează într-o manieră care previne
sau reduce riscurile pentru diversitatea biologică, ținând, de
asemenea, cont de riscurile pentru sănătatea umană.
3. Acest protocol nu poate afecta în nici un fel suveranitatea statelor în cadrul apelor lor teritoriale stabilite în conformitate cu legile internaționale, drepturile suverane și jurisdicția
pe care statele o exercită în zonele lor economice exclusive
și pe platoul continental, în conformitate cu dreptul
internațional, sau exercitarea de către navele și avioanele tuturor statelor a drepturilor și libertăților navigaționale conferite de
legile internaționale și reflectate în instrumente internaționale
relevante.
4. Acest protocol nu trebuie să fie interpretat ca o restricție
a drepturilor unei părți de a acționa în mod cât mai riguros
pentru conservarea diversității biologice și utilizarea durabilă a
resurselor sale care sunt prevăzute în acest protocol, cu
condiția ca o asemenea acțiune să fie compatibilă cu obiectivele și prevederile acestui protocol și în concordanță cu celelalte obligații impuse respectivei părți prin dreptul internațional.
5. Părțile sunt încurajate să țină cont în mod adecvat de
experiența disponibilă, instrumentele existente și eforturile
întreprinse de forurile internaționale ce au competență în
domeniul riscului pentru sănătatea umană.

k) prin mișcare transfrontieră se înțelege mișcarea unui
organism modificat genetic de la o parte la alta, cu precizarea
că la art. 17 și 24 se va înțelege mișcarea acestora între un
stat parte și un stat care nu este parte.

ARTICOLUL 3

ARTICOLUL 6

Definiții

În textul acestui protocol:
a) prin Conferința părților se înțelege Conferința părților la
convenție;
b) prin utilizare în mediu închis se înțelege toate operațiile
realizate într-un dispozitiv, instalație sau altă structură fizică,
care implică organismele modificate genetic, reglementate de
măsuri specifice, și limitează efectiv contactul cu mediul exterior și impactul asupra acestuia;
c) prin export se înțelege mișcarea transfrontieră
intenționată având ca stat de proveniență o parte și ca stat
de destinație o altă parte;
d) prin exportator se înțelege orice persoană fizică sau juridică, care, în conformitate cu jurisdicția părții exportatoare, dispune exportul unui organism modificat genetic;
e) prin import se înțelege mișcarea transfrontieră
intenționată având ca stat de proveniență o parte și ca stat
de destinație o altă parte;
f) prin importator se înțelege orice persoană fizică sau juridică, care, în conformitate cu jurisdicția părții exportatoare, dispune importul unui organism modificat genetic;
g) prin organism modificat genetic se înțelege totalitatea
organismelor vii care au o nouă combinație de material genetic obținută cu ajutorul biotehnologiei moderne;
h) prin organism viu se înțelege orice entitate biologică,
capabilă să transfere sau să reproducă material genetic, inclusiv organisme sterile, viruși și viroizi;
i) prin biotehnologie modernă se înțelege:
i) a. aplicarea tehnicilor in vitro cu acizi nucleici, incluzând
recombinarea acidului dezoxiribonucleic (ADN) și introducerea directă a acidului nucleic în celule ori organite; sau
i) b. fuziunea celulară a organismelor care nu aparțin aceleiași familii taxonomice, care străbat barierele naturale ale fiziologiei de reproducere sau de recombinare
și care nu sunt tehnici utilizate pentru reproducerea și
selecția tipurilor clasice;
j) prin organizația regională a integrării economice se
înțelege o organizație constituită din state suverane dintr-o
regiune dată, căreia statele membre i-au transferat competența
privind toate problemele guvernate de acest protocol și care a
fost corespunzător autorizată, în conformitate cu procedurile
sale interne, să semneze, să ratifice, să accepte, să aprobe
sau să adere la acesta.

ARTICOLUL 4
Scop

Acest protocol se aplică mișcărilor transfrontiere, tranzitului,
manipulării și utilizării tuturor organismelor vii modificate genetic care pot avea efecte adverse asupra conservării și utilizării
durabile a diversității biologice, ținându-se, de asemenea, cont
de riscurile pentru sănătatea umană.
ARTICOLUL 5
Produse farmaceutice

Acest protocol nu se aplică — în pofida art. 4 și fără a
prejudicia dreptul unei părți de a supune toate organismele
modificate genetic unei evaluări a riscurilor înainte de a lua
decizia privind importul lor — mișcărilor transfrontiere a organismelor modificate genetic care sunt produse farmaceutice
destinate populației și care cad sub incidența altor acorduri
sau organisme internaționale relevante.
Tranzitul și utilizarea în mediu închis

1. Prevederile acestui protocol privind procedura de acord
prealabil în cunoștință de cauză nu se aplică organismelor
modificate genetic în tranzit, în pofida prevederilor art. 4 și
fără a prejudicia dreptul unei părți de tranzit de a reglementa
transportul pe teritoriul său al organismelor modificate genetic
și de a aviza Centrul de schimb de informații pentru prevenirea riscurilor biotehnologice despre orice decizie, luată în conformitate cu paragraful 3 al art. 2, privind tranzitul pe teritoriul
său al unui organism modificat genetic.
2. Prevederile acestui protocol privind procedura de acord
prealabil în cunoștință de cauză nu se aplică organismelor
modificate genetic destinate utilizării în mediu închis, în conformitate cu standardele părții importatoare, în pofida prevederilor art. 4 și fără a prejudicia dreptul unei părți de a supune
toate organismele modificate genetic unei evaluări a riscurilor
înainte de a lua decizia privind importul lor și de a fixa norme
aplicabile pentru utilizarea în mediu închis în cadrul jurisdicției
părții respective.
ARTICOLUL 7
Aplicarea procedurii de acord prealabil în cunoștință de cauză

1. Sub rezerva art. 5 și 6, procedura de acord prealabil în
cunoștință de cauză prevăzută în art. 8, 9, 10 și 12 se aplică
înaintea primei mișcări transfrontiere intenționate a organismelor modificate genetic destinate introducerii intenționate în
mediul părții importatoare.
2. Introducerea intenționată în mediu, menționată în paragraful 1 de mai sus, nu se referă la organismele modificate
genetic destinate a fi utilizate direct pentru alimentația umană
sau animală ori pentru procesare.
3. Art. 11 se aplică înainte de prima mișcare transfrontieră
a organismelor modificate genetic destinate a fi utilizate direct
pentru alimentația umană sau animală ori pentru procesare.
4. Procedura de acord prealabil în cunoștință de cauză nu
se aplică mișcării transfrontiere intenționate a organismelor vii
care, într-o decizie a Conferinței părților în calitate de reuniune
a părților la acest protocol, sunt definite ca puțin susceptibile
de a avea efecte adverse asupra conservării și utilizării durabile a diversității biologice, luându-se în considerare și riscurile
pentru sănătatea umană.

4

MONITORUL OFICIAL AL ROMÂNIEI, PARTEA I, Nr. 192/26.III.2003
ARTICOLUL 8
Notificarea

1. Partea exportatoare trebuie să anunțe sau să ceară
exportatorului să trimită o notificare scrisă autorității naționale
competente a părții importatoare, înainte de mișcarea transfrontieră intenționată a unui organism modificat genetic care
este vizat în paragraful 1 al art. 7. Notificarea trebuie să
conțină cel puțin informațiile specificate în anexa nr. I.
2. Partea exportatoare trebuie să se asigure că există o
responsabilitate juridică în ceea ce privește exactitatea
informațiilor furnizate de către exportator.
ARTICOLUL 9
Confirmarea primirii notificării

1. Partea importatoare trebuie să confirme autorului notificării primirea acesteia, în scris, în decurs de 90 de zile de
la primire.
2. Confirmarea trebuie să indice:
a) data primirii notificării;
b) dacă notificarea conține la prima vedere informații vizate
în art. 8;
c) dacă s-a procedat în conformitate cu cadrul legal
național al părții importatoare sau în conformitate cu prevederile specificate în art. 10.
3. Cadrul legal național la care se face referire în paragraful 2 lit. c) de mai sus trebuie să fie conform protocolului.
4. Dacă o parte importatoare nu confirmă primirea notificării, acest fapt nu implică consimțământul acesteia pentru o
mișcare transfrontieră intenționată.
ARTICOLUL 10
Procedura de decizie

1. Deciziile părții importatoare trebuie să fie în conformitate
cu prevederile art. 15.
2. Partea importatoare trebuie, în perioada menționată în
art. 9, să informeze în scris notificatorul și Centrul de schimb
de informații pentru prevenirea riscurilor biotehnologice dacă
mișcarea transfrontieră poate continua:
a) numai după ce partea importatoare și-a dat
consimțământul scris;
b) la nu mai puțin de 90 de zile, fără alt consimțământ scris.
3. În termen de 270 de zile de la data primirii notificării
partea importatoare trebuie să comunice în scris notificatorului
și Centrului de schimb de informații pentru prevenirea riscurilor
biotehnologice decizia la care se face referire în paragraful 2
lit. a) de mai sus:
a) aprobarea importului cu sau fără condiții, indicând modul
în care decizia se va aplica importurilor ulterioare de organisme modificate genetic de același fel;
b) interzicerea importului;
c) solicitarea de informații adiționale relevante în conformitate cu cadrul legislativ național sau cu anexa nr. I; numărul
zilelor trecute de la momentul în care partea importatoare
cere informațiile suplimentare până când le primește nu va fi
luat în calcul; sau
d) informarea notificatorului că perioada specificată în acest
paragraf este prelungită pe o durată nedefinită.
4. Numai în cazul unui consimțământ necondiționat deciziile
menționate la paragraful 3 de mai sus trebuie să indice motivele pe care acesta se bazează.
5. Dacă partea importatoare nu comunică decizia luată în
termen de 270 de zile de la data primirii notificării, acest fapt
nu implică consimțământul acesteia pentru o mișcare transfrontieră intenționată.
6. Lipsa unei certitudini științifice, datorată informațiilor și
cunoștințelor științifice insuficient de relevante privind proporțiile
potențialelor efecte adverse ale organismelor modificate genetic asupra conservării și utilizării durabile a diversității biologice
în statul parte importator, ținând, de asemenea, cont de riscurile pentru sănătatea umană, nu împiedică partea respectivă

să ia o decizie, după cum socotește de cuviință, cu privire la
importul organismelor modificate genetic în cauză, astfel cum
este indicat în paragraful 3 de mai sus, în scopul evitării sau
reducerii la minimum a potențialelor efecte adverse.
7. Conferința părților în calitate de reuniune a părților la
acest protocol trebuie să decidă la prima întrunire asupra procedurilor și mecanismelor potrivite pentru facilitarea luării deciziilor de către partea importatoare.
ARTICOLUL 11
Procedura de urmărire a organismelor modificate genetic
destinate a fi utilizate direct în alimentația umană și animală
sau pentru procesare

1. O parte care ajunge la o decizie definitivă privind utilizarea pe teritoriul național, inclusiv desfacerea pe piață a unui
organism modificat genetic, care poate fi subiectul mișcării
transfrontiere pentru utilizare directă în alimentația umană sau
animală ori pentru procesare, trebuie, în termen de 15 zile de
la luarea acestei decizii, să informeze celelalte părți prin intermediul Centrului de schimb de informații pentru prevenirea riscurilor biotehnologice. Această informare trebuie să conțină cel
puțin informațiile specificate în anexa nr. II. Partea trebuie să
pună la dispoziție o copie, în scris, a informațiilor punctului
central național al fiecărei părți, care va informa în avans
secretariatul că nu are acces la Centrul de schimb de
informații pentru prevenirea riscurilor biotehnologice. Această
prevedere nu se aplică deciziilor privind analiza pe teren.
2. Partea care ajunge la o decizie în conformitate cu paragraful 1 de mai sus trebuie să se asigure că există dispoziții
legale care să garanteze exactitatea informațiilor furnizate de
aplicant.
3. Orice parte poate solicita informații adiționale de la autoritatea identificată la lit. b) din anexa nr. II.
4. O parte poate lua o decizie asupra importului de organisme modificate genetic utilizate direct în alimentația umană
sau animală ori pentru procesare, în conformitate cu legislația
națională și cu obiectivele acestui protocol.
5. Fiecare parte trebuie să pună la dispoziție Centrului de
schimb de informații pentru prevenirea riscurilor biotehnologice
copiile oricărei legi, reglementări sau directive naționale aplicabile importului de organisme modificate genetic, utilizate direct
în alimentația umană sau animală ori pentru procesare, dacă
acestea sunt disponibile.
6. Toate țările în curs de dezvoltare sau părți cu economie
în tranziție pot, în absența cadrului național legal la care s-a
făcut referire în paragraful 4 de mai sus și sub jurisdicția
națională, să declare prin Centrul de schimb de informații
pentru prevenirea riscurilor biotehnologice că decizia lor, prealabilă primului import al unui organism modificat genetic destinat utilizării directe în alimentația umană sau animală ori
pentru procesare, asupra căruia au fost furnizate informații în
paragraful 1 de mai sus, va fi luată în conformitate cu
următoarele:
a) o evaluare a riscului întreprinsă conform anexei nr. III; și
b) o decizie adoptată într-un interval de timp predictibil
care să nu depășească 270 de zile.
7. Dacă o parte nu comunică decizia luată în conformitate
cu paragraful 6 de mai sus nu înseamnă că aceasta a consimțit să importe sau a refuzat importul unui organism modificat genetic destinat utilizării directe în alimentația umană sau
animală ori pentru procesare, în afară de cazul în care partea
anunță acest lucru.
8. Lipsa unei certitudini științifice, datorată informațiilor și
cunoștințelor științifice insuficient de relevante privind proporțiile
potențialelor efecte adverse ale organismelor modificate genetic asupra conservării și utilizării durabile a diversității biologice
în statul parte importator, ținând, de asemenea, cont de riscurile pentru sănătatea umană, nu împiedică partea respectivă
să ia o decizie, după cum socotește de cuviință, cu privire la
importul organismelor modificate genetic destinate utilizării

MONITORUL OFICIAL AL ROMÂNIEI, PARTEA I, Nr. 192/26.III.2003

5

directe în alimentația umană sau animală ori pentru procesare,
în scopul evitării sau reducerii potențialelor efecte adverse.
9. O parte poate indica necesitățile sale pentru asistența
tehnică și financiară și întărirea cadrului instituțional necesar
cu privire la organismele modificate genetic, destinate utilizării
directe în alimentația umană sau animală ori pentru procesare.
Părțile vor coopera pentru a răspunde acestor necesități în
conformitate cu art. 22 și 28.

3. Prevederile acestui protocol nu vor afecta mișcarea
transfrontieră intenționată care are loc în virtutea unui astfel
de acord sau înțelegere între părțile la acest acord sau înțelegere.
4. Orice parte poate decide ca reglementările sale
naționale să fie aplicate pentru diferite importuri specifice care
îi sunt destinate și va notifica decizia sa Centrului de schimb
de informații pentru prevenirea riscurilor biotehnologice.

ARTICOLUL 12

ARTICOLUL 15
Evaluarea riscurilor

Revizuirea deciziilor

1. O parte importatoare poate, în orice moment, în lumina
noilor informații științifice privind potențialul efect advers asupra
conservării și utilizării durabile a diversității biologice, ținând
cont, de asemenea, și de riscurile pentru sănătatea umană,
să revadă și să schimbe o decizie privind mișcarea transfrontieră intenționată. În asemenea caz, în decurs de 30 de zile
ea va informa autorii notificărilor anterioare, precum și Centrul
de schimb de informații pentru prevenirea riscurilor biotehnologice despre mișcarea organismelor modificate genetic vizate și
va indica motivele care stau la baza deciziei sale.
2. O parte exportatoare sau autorul unei notificări poate
solicita părții importatoare revizuirea deciziilor luate în conformitate cu art. 10, în care partea exportatoare sau autorul notificării estimează:
a) că există o schimbare de circumstanțe care poate
influența asupra rezultatelor evaluării riscurilor care au stat la
baza deciziei; sau
b) informații relevante științifice sau tehnice au devenit disponibile.
3. Partea importatoare trebuie să răspundă în scris unei
asemenea cereri în decurs de 90 de zile, indicând motivele
deciziei sale.
4. Partea importatoare poate oricând solicita o evaluare a
riscurilor pentru importurile ulterioare.
ARTICOLUL 13
Procedura simplificată

1. O parte importatoare poate să notifice în prealabil
Centrului de schimb de informații pentru prevenirea riscurilor
biotehnologice, cu condiția ca măsurile adecvate să fie aplicate pentru a asigura siguranța mișcării transfrontiere
intenționate a organismelor modificate genetic și în conformitate cu obiectivele acestui protocol, următoarele:
a) cazuri în care mișcarea transfrontieră intenționată către
partea respectivă poate avea loc în același timp în care
mișcarea este notificată părții importatoare; și
b) importurile de organisme modificate genetic către partea
respectivă sunt scutite de procedura de acord prealabil în
cunoștință de cauză. Notificările menționate la lit. a) de mai sus
se pot aplica mișcărilor similare ulterioare către aceeași parte.
2. Informațiile privind mișcarea transfrontieră intenționată
care vor fi furnizate în notificările menționate în paragraful 1
lit. a) de mai sus sunt cele indicate în anexa nr. I.
ARTICOLUL 14
Acorduri și înțelegeri bilaterale, regionale și multilaterale

1. Părțile pot încheia acorduri și înțelegeri bilaterale, regionale și multilaterale privind mișcarea transfrontieră intenționată
a organismelor modificate genetic, în conformitate cu obiectivele acestui protocol și cu condiția ca asemenea acorduri și
înțelegeri să furnizeze un nivel de protecție cel puțin egal cu
cel al protocolului.
2. Părțile se vor informa reciproc, prin Centrul de schimb
de informații pentru prevenirea riscurilor biotehnologice,
despre orice acorduri și înțelegeri bilaterale, regionale și multilaterale care au fost încheiate înainte sau după intrarea în
vigoare a acestui protocol.

1. Evaluarea riscurilor întreprinse în virtutea prezentului
protocol va fi realizată după metode științifice cunoscute, în
conformitate cu anexa nr. III și luându-se în considerare metodele de evaluare a riscurilor cunoscute. Această evaluare a
riscurilor se va baza cel puțin pe informațiile furnizate în conformitate cu art. 8 și cu alte evidențe științifice disponibile care
permit identificarea și evaluarea posibilelor efecte adverse ale
organismelor modificate genetic asupra conservării și utilizării
durabile a diversității biologice, ținându-se, de asemenea, cont
de riscurile pentru sănătatea umană.
2. Partea importatoare trebuie să se asigure că a fost
făcută o evaluare a riscurilor, pentru a lua o decizie în conformitate cu art. 10. Ea poate solicita exportatorului evaluarea
riscurilor.
3. Costurile evaluării riscurilor revin autorului notificării dacă
partea importatoare cere acest lucru.
ARTICOLUL 16
Managementul riscurilor

1. În conformitate cu prevederile art. 8 lit. g) din convenție,
părțile vor stabili și vor menține mecanisme adecvate, măsuri
și strategii pentru reglementarea, gestiunea și controlul riscurilor identificate în prevederile protocolului privind evaluarea riscurilor asociate cu utilizarea, manipularea și mișcarea
transfrontieră a organismelor modificate genetic.
2. Măsurile bazate pe evaluarea riscurilor vor fi solicitate
ca măsură necesară pentru prevenirea efectelor adverse ale
organismelor modificate genetic asupra conservării și utilizării
durabile a diversității biologice, ținându-se, de asemenea, cont
de riscurile pentru sănătatea umană pe teritoriul părții importatoare.
3. Fiecare parte va adopta măsuri adecvate pentru prevenirea mișcării transfrontiere neintenționate a organismelor
modificate genetic, incluzând măsuri care solicită evaluarea riscurilor înainte de prima eliberare a unui organism viu modificat.
4. Fără a aduce prejudicii paragrafului 2 de mai sus, fiecare parte trebuie să se asigure că orice organism modificat
genetic, importat sau de proveniență locală, a depășit o perioadă de observație adecvată care este proporțională cu ciclul
său de viață sau cu perioada de formare înainte de utilizarea
sa preconizată.
5. Părțile vor coopera în vederea:
a) identificării organismelor modificate genetic sau a
trăsăturilor specifice acestora, care pot avea efecte adverse
asupra conservării și utilizării durabile a diversității biologice,
ținând, de asemenea, cont de riscurile pentru sănătatea
umană; și
b) adoptării măsurilor adecvate privind tratamentul acestor
organisme modificate genetic sau al trăsăturilor specifice
acestora.
ARTICOLUL 17
Mișcarea transfrontieră neintenționată și măsuri de urgență

1. Fiecare parte trebuie să adopte măsuri adecvate pentru
a anunța statele afectate sau posibil a fi afectate, Centrul de
schimb de informații pentru prevenirea riscurilor biotehnologice
și, acolo unde este necesar, organizațiile relevante
internaționale, în cazul unui incident din jurisdicția sa, rezultat
din eliberarea și ca o consecință din mișcarea transfrontieră
neintenționată a organismelor modificate genetic, posibil a

6

MONITORUL OFICIAL AL ROMÂNIEI, PARTEA I, Nr. 192/26.III.2003

avea efecte adverse semnificative asupra conservării și utilizării durabile a diversității biologice, ținând, de asemenea,
cont de riscurile pentru sănătatea umană în aceste state.
Notificarea va fi transmisă imediat ce partea va lua cunoștință
de această situație.
2. Fiecare parte va pune la dispoziție Centrului de schimb
de informații pentru prevenirea riscurilor biotehnologice, nu mai
târziu de data intrării în vigoare, în ceea ce o privește, a
acestui protocol, detalii relevante care stabilesc coordonatele
persoanei abilitate să primească notificările primite în virtutea
prezentului articol.
3. Orice notificare primită în virtutea paragrafului 1 de mai
sus trebuie să conțină:
a) toate informațiile pertinente disponibile asupra cantităților
estimative și caracteristicile și/sau trăsăturile relevante ale
organismelor modificate genetic;
b) informații asupra circumstanțelor și datei estimative a eliberării, precum și asupra utilizării organismelor modificate
genetic în partea de origine;
c) orice informație disponibilă asupra potențialului efect
advers asupra conservării și utilizării durabile a diversității biologice, ținând, de asemenea, cont de riscurile pentru
sănătatea umană, precum și de toate informațiile disponibile
privind măsurile posibile de management al riscurilor;
d) orice altă informație relevantă; și
e) un punct de contact pentru informațiile viitoare.
4. Pentru a reduce la minimum orice efect advers semnificativ asupra conservării și utilizării durabile a diversității biologice, ținând, de asemenea, cont de riscurile pentru sănătatea
umană, fiecare parte sub a cărei jurisdicție se realizează eliberarea organismelor modificate genetic la care s-a făcut referire în paragraful 1 de mai sus va consulta imediat statele
afectate sau potențial afectate pentru a le permite determinarea intervențiilor adecvate și pentru a iniția măsurile necesare,
inclusiv pe cele de urgență.

3. Conferința părților în calitate de reuniune a părților la
acest protocol consideră elaborarea, dacă este necesar, a
unor norme de identificare, de manipulare, de ambalare și de
transport, după consultarea cu alte organisme internaționale
competente în domeniu.
ARTICOLUL 19
Autoritățile naționale competente și puncte centrale naționale

1. Fiecare parte va desemna un punct central național
responsabil pentru legătura cu secretariatul. Fiecare parte va
desemna și una sau mai multe autorități naționale competente
care vor fi responsabile pentru executarea funcțiilor administrative din acest protocol și care trebuie să fie autorizate să
acționeze în conformitate cu aceste funcții. O parte trebuie să
desemneze o singură entitate care să îndeplinească funcțiile
cumulate ale punctului central național și autorității naționale
competente.
2. Fiecare parte trebuie să notifice secretariatului numele
și adresa punctului său central național și ale autorității sau
autorităților competente, până la data intrării în vigoare a
acestui protocol. Dacă o parte desemnează mai mult de o
autoritate națională competentă, ea va trebui să transmită
secretariatului împreună cu o notificare informații relevante
asupra responsabilităților acestor autorități. Acolo unde este
aplicabil, asemenea informație trebuie să specifice care autoritate este responsabilă pentru fiecare tip de organism modificat
genetic. Fiecare parte trebuie să notifice imediat secretariatului
cu privire la orice schimbare în desemnarea punctului central
național, în coordonatele și responsabilitățile autorității sau autorităților naționale competente.
3. Secretariatul trebuie să informeze imediat părțile asupra
notificărilor primite în conformitate cu paragraful 2 de mai sus,
punând în același timp la dispoziție Centrului de schimb de
informații pentru prevenirea riscurilor biotehnologice aceste
informații.

Manipulare, transport, ambalare și identificare

ARTICOLUL 20
Schimbul de informații și centrul de schimb de informații
pentru prevenirea riscurilor biotehnologice

1. Pentru a evita efectele adverse asupra conservării și utilizării durabile a diversității biologice, ținând, de asemenea,
cont de riscurile pentru sănătatea umană, fiecare parte va lua
măsurile necesare, pentru a se asigura că organismele modificate genetic, subiect al mișcării transfrontiere internaționale în
conformitate cu prevederile acestui protocol, sunt manipulate,
ambalate și transportate în condiții de siguranță, luând în considerare regulile și normele pertinente internaționale.
2. Fiecare parte va lua măsuri pentru solicitarea documentației însoțitoare pentru:
a) organismele modificate genetic destinate utilizării directe
pentru alimentația umană sau animală ori pentru procesare,
care indică în mod clar că acestea îpot conține” organisme
modificate genetic și nu sunt destinate introducerii intenționate
în mediu și să indice punctele de contact pentru alte
informații;
b) organismele modificate genetic destinate utilizării în
mediu închis, indicând clar că este vorba de organisme
modificate genetic; se specifică orice reguli pentru siguranța
manipulării, depozitării, transportului și utilizării, punctul de
contact pentru alte informații care să conțină numele și adresa
persoanei și instituției căreia îi sunt expediate;
c) organismele modificate genetic destinate introducerii
intenționate în mediul părții importatoare și orice alt organism
modificat genetic vizat în protocol, identificate clar ca organisme modificate; se specifică identitatea și trăsăturile și/sau
caracteristicile relevante, orice reglementare privind siguranța
manipulării, depozitării, transportului și utilizării, coordonatele
punctului central național și, dacă este cazul, adresa importatorului și exportatorului; documentația va conține o declarație
în care se certifică conformitatea mișcării cu protocolul aplicabil exportatorului.

1. Un schimb de informații pentru prevenirea riscurilor biotehnologice este deci stabilit ca parte a mecanismului privind
schimbul de informații, în conformitate cu art. 18 paragraful 3
din convenție, pentru:
a) a facilita schimbul de informații științifice, tehnice, de
mediu sau legale în ceea ce privește organismele modificate
genetic, precum și experiențele cu acestea; și
b) a asista părțile în implementarea protocolului, ținând
cont de necesitățile speciale ale părților în curs de dezvoltare,
în particular ale celor mai puțin dezvoltate dintre ele și ale
micilor state insulare și țărilor cu economie în tranziție, precum și ale țărilor care sunt centre de origine și centre de
diversitate genetică.
2. Schimbul de informații privind biosecuritatea va servi ca
mijloc prin care informația este pusă la dispoziție în scopul
menționat în paragraful 1 de mai sus. Acest schimb poate furniza acces la informația pusă la dispoziție de către părțile
relevante pentru implementarea protocolului și, acolo unde
este posibil, la alte mecanisme internaționale de schimb de
informații privind biosecuritatea.
3. Fiecare parte va pune la dispoziție Centrului de schimb
de informații pentru prevenirea riscurilor biotehnologice orice
informație solicitată în conformitate cu acest protocol și:
a) orice lege, reglementare sau directive naționale în
vigoare care vizează aplicarea protocolului, precum și
informațiile solicitate de părți în cadrul procedurii de acord
prealabil în cunoștință de cauză;
b) toate acordurile sau aranjamentele bilaterale, regionale
sau multilaterale;
c) un rezumat al evaluării riscurilor sau studiilor de mediu
privind organismele modificate genetic, generat de reglementări
proprii și realizat în conformitate cu art. 15, incluzând, acolo
unde este cazul, informații relevante privind produsele derivate

ARTICOLUL 18

MONITORUL OFICIAL AL ROMÂNIEI, PARTEA I, Nr. 192/26.III.2003
și anume materiale procesate ce au ca origine organisme
modificate genetic care conțin combinații noi, detectabile, de
material genetic replicabil obținut prin utilizarea biotehnologiei
moderne;
d) decizia finală privind importul sau eliberarea organismelor modificate genetic; și
e) rapoarte înaintate în virtutea art. 33, inclusiv asupra
implementării procedurii de acord prealabil în cunoștință de
cauză.
4. Modalitățile de funcționare a Centrului de schimb de
informații pentru prevenirea riscurilor biotehnologice, inclusiv
rapoartele sale de activitate sunt examinate și se va decide
asupra lor în Conferința părților, la prima întrunire din cadrul
reuniunii părților la acest protocol, fiind apoi revizuite.
ARTICOLUL 21
Informații confidențiale

1. Partea importatoare va autoriza autorul notificării să
identifice informațiile comunicate în aplicarea procedurilor acestui protocol sau solicitate de partea importatoare în cadrul procedurii de acord prealabil în cunoștință de cauză a
protocolului, care sunt considerate confidențiale. În aceste
cazuri justificarea este adusă la cerere.
2. Partea importatoare va consulta autorul notificării dacă
decide că informația considerată confidențială de către notificator nu corespunde unui asemenea tratament și va informa
notificatorul despre decizia sa înainte de a divulga informația,
furnizând, la cerere, motivele, precum și oportunitățile pentru
consultare și pentru revizuirea internă a deciziei.
3. Fiecare parte va proteja informațiile confidențiale primite
în virtutea acestui protocol, inclusiv orice informație primită în
contextul procedurii de acord prealabil în cunoștință de cauză
a protocolului. Fiecare parte se va asigura că dispune de
posibilități de protecție a acestor informații și se va asigura de
confidențialitatea lor într-o manieră tot atât de favorabilă ca și
tratamentul informațiilor confidențiale privind organismele
autohtone modificate genetic.
4. Partea importatoare nu va folosi aceste informații în
scopuri comerciale dacă nu are consimțământul scris al notificatorului.
5. Dacă notificatorul retrage sau a retras notificarea, partea
importatoare va respecta confidențialitatea informațiilor comerciale și industriale, incluzând informațiile privind cercetarea și
dezvoltarea, precum și pe cele a căror confidențialitate face
obiectul unui dezacord între parte și notificator.
6. Fără a aduce prejudicii paragrafului 5 de mai sus,
următoarele informații nu vor fi considerate confidențiale:
6. a) numele și adresa notificatorului;
6. b) o descriere generală a organismelor sau organismelor modificate genetic;
6. c) un rezumat al evaluării riscurilor în urma impactului
asupra conservării și utilizării durabile a diversității
biologice, ținând, de asemenea, cont și de riscurile
pentru sănătatea umană;
6. d) metode și planuri pentru intervenții de urgență.
ARTICOLUL 22
Dezvoltarea capacităților

1. Părțile trebuie să coopereze pentru dezvoltarea și/sau
întărirea resurselor umane și capacităților instituționale în biosecuritate, incluzând biotehnologiile, în măsura în care este
util pentru prevenirea riscurilor biologice în scopul implementării efective a acestui protocol, în statele părți în curs de
dezvoltare, în particular cele mai puțin dezvoltate și în statele
mici insulare și în părțile cu economie în tranziție, inclusiv prin
intermediul instituțiilor și organizațiilor existente, globale, regionale, subregionale și naționale și, dacă este cazul, prin facilitarea implicării sectorului privat.
2. În scopul implementării paragrafului 1 de mai sus în
ceea ce privește cooperarea, sunt luate în considerare în
crearea de capacități pentru prevenirea riscurilor biotehnologice

7

necesitățile în materie de resurse financiare, accesul la tehnologie și la informație și transferul de tehnologie și informație
între statele părți în curs de dezvoltare, în particular cele mai
puțin dezvoltate și mici state insulare și statele părți cu economie în tranziție. Cooperarea pentru dezvoltarea capacităților
cuprinde, cu rezerva diferențelor existente între diferite situații,
capacitatea și solicitările fiecărei părți, formare științifică și tehnică pentru managementul rațional și sigur al biotehnologiilor
și utilizarea evaluării de risc și managementului de risc pentru
biosecuritate și îmbunătățirea capacităților tehnologice și
instituționale în biosecuritate. Necesitățile părților cu economie
în tranziție trebuie, de asemenea, luate în considerare pentru
dezvoltarea capacităților în biosecuritate.
ARTICOLUL 23
Conștientizarea și participarea publicului

1. Părțile:
1. a) vor promova și vor facilita conștientizarea publicului,
instruirea și participarea sa în ceea ce privește transferul, manipularea și utilizarea în siguranță a organismelor modificate genetic, în vederea conservării și
utilizării durabile a diversității biologice, ținând cont în
același timp de riscurile pentru sănătatea umană.
Pentru aceasta părțile vor coopera cu alte state și
organisme internaționale;
1. b) se vor strădui să se asigure că educația și conștientizarea publică cuprind accesul la informații privind
organismele modificate genetic ce pot fi importate în
conformitate cu acest protocol.
2. Părțile, în conformitate cu legile și reglementările lor, vor
consulta publicul în procesul de luare a deciziilor în ceea ce
privește organismele modificate genetic și vor pune aceste
decizii la dispoziție publicului, respectând în același timp confidențialitatea informațiilor în conformitate cu art. 21.
3. Fiecare parte se va strădui să informeze publicul privind
accesul acestuia la mecanismul de schimb de informații pentru
biosecuritate.
ARTICOLUL 24
Non-părți

1. Mișcarea transfrontieră între părți și non-părți a organismelor modificate genetic trebuie să se desfășoare în conformitate cu prevederile acestui protocol. Părțile pot încheia cu
statele non-părți acorduri bilaterale, regionale și multilaterale
privind mișcarea transfrontieră.
2. Părțile trebuie să încurajeze statele non-părți să adere
la acest protocol și să comunice Centrului de schimb de
informații pentru prevenirea riscurilor biotehnologice orice
informație privind organismele modificate genetic eliberate,
importate sau exportate în sau din arealele aparținând jurisdicției lor.
ARTICOLUL 25
Mișcarea transfrontieră ilegală

1. Fiecare parte trebuie să adopte măsuri interne adecvate
ce au ca scop prevenirea și, dacă este cazul, penalizarea
mișcării transfrontiere a organismelor modificate genetic,
desfășurată în contradicție cu măsurile interne pentru implementarea acestui protocol. Aceste mișcări vor fi considerate
mișcări transfrontiere ilegale.
2. În cazul mișcării transfrontiere ilegale partea afectată
poate solicita părții de origine să dispună repatrierea sau
distrugerea, după caz, pe cheltuială proprie, a organismelor
modificate genetic în cauză.
3. Fiecare parte va pune la dispoziție Centrului de schimb
de informații pentru prevenirea riscurilor biotehnologice
informații privind cazurile de mișcare transfrontieră ilegală care
o privesc.

8

MONITORUL OFICIAL AL ROMÂNIEI, PARTEA I, Nr. 192/26.III.2003
ARTICOLUL 26
Considerații socioeconomice

1. Părțile vor lua în considerare la adoptarea unei decizii
de import, conformă cu acest protocol sau cu măsurile implementate și în virtutea obligațiilor lor interne, considerațiile
socioeconomice rezultate din impactul organismelor modificate
genetic asupra conservării și utilizării durabile a diversității biologice, în special cu privire la valoarea diversității biologice
pentru populația indigenă și comunitățile locale.
2. Părțile sunt încurajate să coopereze în ceea ce privește
cercetarea și schimbul de informații privind orice impact socioeconomic al organismelor modificate genetic, în special asupra populației indigene și comunităților locale.
ARTICOLUL 27
Răspundere și reparații

Conferința părților în calitate de reuniune a părților la acest
protocol va adopta la prima întrunire un procedeu de elaborare a regulilor și procedurilor internaționale în domeniul
răspunderii și reparației în cazul daunelor survenite din
mișcarea transfrontieră a organismelor modificate genetic, analizând și luând în considerare procedeele în curs de derulare
din dreptul internațional, și se va strădui să finalizeze acest
procedeu în decurs de 4 ani.
ARTICOLUL 28
Mecanisme și resurse financiare

1. În examinarea resurselor financiare pentru implementarea acestui protocol părțile vor lua în considerare prevederile
art. 20 din convenție.
2. Mecanismul financiar stabilit în art. 21 din convenție
devine, prin intermediul structurii internaționale care asigură
funcționarea, mecanismul financiar pentru acest protocol.
3. În ceea ce privește crearea capacității la care se face
referire în art. 22 al acestui protocol, Conferința părților în
calitate de reuniune a părților la acest protocol va ține cont și
va examina necesitățile financiare ale statelor părți dezvoltate,
precum și ale celor cu economie în tranziție și ale statelor
insulare în curs de dezvoltare în furnizarea liniilor directoare
referitoare la mecanismele financiare la care se face referire
în paragraful 2 de mai sus.
4. În contextul paragrafului 1 de mai sus, părțile vor ține,
de asemenea, cont de necesitățile statelor în curs de dezvoltare, în particular ale statelor mai puțin dezvoltate și ale statelor mici insulare și ale părților cu economie în tranziție, de
eforturile lor depuse în identificarea și implementarea cerințelor
de dezvoltare a capacităților în scopul implementării acestui protocol.
5. Liniile directoare pentru mecanismul financiar al convenției, furnizate în deciziile pertinente ale Conferinței părților,
inclusiv acele acorduri încheiate înainte de adoptarea acestui
protocol, se vor aplica prevederilor acestui articol.
6. Statele părți dezvoltate pot, de asemenea, să furnizeze
resurse financiare și tehnologice pentru aplicarea dispozițiilor
protocolului în cadrul aranjamentelor bilaterale, regionale și
multilaterale, de care se pot folosi părțile în curs de dezvoltare și cele cu economie în tranziție.
ARTICOLUL 29
Conferința părților în calitate de reuniune a părților
la acest protocol

1. Conferința părților servește ca reuniune a părților la protocol.
2. Părțile la convenție care nu sunt părți la acest protocol
pot participa ca observatori la lucrările oricărei întruniri a
Conferinței părților în calitate de reuniune a părților la acest
protocol. Atunci când Conferința părților servește ca întrunire a
părților la acest protocol, deciziile vor fi luate în virtutea
protocolului numai de părțile la acesta.
3. Atunci când Conferința părților servește ca reuniune a
părților la acest protocol, orice membru al biroului Conferinței

părților care reprezintă o parte la convenție, dar în același
timp nu este parte la acest protocol va fi înlocuit de un nou
membru ales de părțile la acest protocol și care face parte
din acestea.
4. Conferința părților în calitate de reuniune a părților la
acest protocol trebuie să revizuiască în permanență implementarea acestui protocol și va lua în cadrul mandatului său decizii necesare pentru promovarea implementării lui efective. Ea va
îndeplini funcțiile care îi revin în conformitate cu acest protocol:
4. a) să facă recomandări asupra problematicii necesare
pentru implementarea protocolului;
4. b) să stabilească organisme subsidiare despre care
consideră că sunt necesare pentru implementarea
acestui protocol;
4. c) să găsească și să facă apel acolo unde este necesar la servicii, cooperări și informații furnizate de
organizațiile internaționale, organismele interguvernamentale și neguvernamentale competente;
4. d) să stabilească forma și intervalul de transmitere a
informațiilor care vor fi comunicate în conformitate cu
art. 33 și să examineze aceste informații, precum și
rapoartele înaintate de organismele sale subsidiare;
4. e) să examineze și să adopte, în funcție de necesități,
amendamentele la acest protocol și anexele sale,
precum și orice anexe adiționale la acest protocol pe
care le consideră necesare pentru implementarea
acestuia;
4. f) să exercite alte îndatoriri care ar putea fi necesare
pentru implementarea protocolului.
5. Regulamentul interior al Conferinței părților și regulile
financiare ale convenției vor fi aplicate în conformitate cu
acest protocol, în afară de cazul în care se adoptă în consens altă decizie de către Conferința părților în calitate de
reuniune a părților la acest protocol.
6. Prima întrunire a Conferinței părților în calitate de reuniune a părților la acest protocol va fi convocată de secretariat
în același timp cu prima reuniune a Conferinței părților care
va avea loc după data intrării în vigoare a protocolului. Întrunirile ulterioare ale Conferinței părților în calitate de reuniune a
părților la acest protocol vor avea loc în același timp cu reuniunile obișnuite ale Conferinței părților, dacă nu se decide altfel de către Conferința părților în calitate de reuniune a
părților la acest protocol.
7. Reuniunile extraordinare ale Conferinței părților în calitate de reuniune a părților la acest protocol vor avea loc
oricând se va considera necesar de către Conferința părților
în calitate de reuniune a părților la acest protocol sau la solicitarea scrisă a oricărei părți, dacă aceasta este susținută de
cel puțin o treime dintre părți, într-o perioadă de 6 luni care
urmează comunicării sale făcute de secretariat părților.
8. Organizația Națiunilor Unite, instituțiile sale specializate
și Agenția Internațională pentru Energie Atomică, precum și
orice stat membru sau observator non-parte la convenție pot fi
reprezentați în calitate de observatori la reuniunea Conferinței
părților în calitate de reuniune a părților la acest protocol.
Orice organism sau instituție, națională sau internațională,
guvernamentală sau neguvernamentală, competentă în domeniul vizat de acest protocol și care a informat secretariatul în
legătură cu dorința sa de a fi reprezentată la o întrunire a
Conferinței părților în calitate de reuniune a părților la acest
protocol ca observator, poate fi admisă în această calitate
dacă cel puțin o treime a părților nu se opune. Admiterea și
participarea observatorilor sunt reglementate în regulamentele
interioare menționate în paragraful 5 de mai sus, dacă nu
există o prevedere contrară în acest articol.
ARTICOLUL 30
Organisme subsidiare

1. Orice organism subsidiar stabilit prin sau în virtutea prevederilor convenției poate duce la îndeplinire prevederile
protocolului, în baza deciziei Conferinței părților în calitate de

MONITORUL OFICIAL AL ROMÂNIEI, PARTEA I, Nr. 192/26.III.2003
reuniune a părților la acest protocol, caz în care reuniunea
părților va specifica funcțiile exercitate de acest organism.
2. Părțile la convenție care nu sunt părți la acest protocol
pot participa ca observatori la lucrările oricăror organisme subsidiare. Atunci când un organism subsidiar al convenției
funcționează ca organism subsidiar la acest protocol, deciziile
trebuie adoptate sub protocol numai de către statele părți.
3. Când un organism subsidiar al convenției își exercită
funcțiile cu privire la problematica protocolului, orice membru
al biroului acelui organism subsidiar care reprezintă o parte la
convenție, dar în același timp nu este parte la protocol, va fi
înlocuit de un membru care va fi ales de către și dintre
părțile la protocol.
ARTICOLUL 31
Secretariatul

1. Secretariatul stabilit prin art. 24 din convenție va
funcționa ca secretariat la acest protocol.
2. Paragraful 1 din art. 24, privitor la îndatoririle secretariatului, se aplică prezentului protocol.
3. Datorită faptului că sunt diferite, costurile serviciilor
secretariatului pentru acest protocol vor fi suportate de părți.
Conferința părților în calitate de reuniune a părților la acest
protocol va decide la prima întrunire asupra bugetului necesar
pentru aceasta.
ARTICOLUL 32
Relațiile cu convenția

Prevederile convenției referitoare la protocoalele sale se
aplică prezentului protocol, dacă nu se specifică altfel în
acesta.
ARTICOLUL 33

9

și cel puțin la 5 ani după aceea, la evaluarea eficacității acestuia, inclusiv la o evaluare a procedurilor și anexelor sale.
ARTICOLUL 36
Semnarea

Acest protocol va fi deschis pentru semnare statelor și
organizațiilor regionale de integrare economică la Oficiul
Națiunilor Unite de la Nairobi, între 15—26 mai 2000, și la
sediul Organizației Națiunilor Unite din New York, între 5 iunie
2000 și 4 iunie 2001.
ARTICOLUL 37
Intrarea în vigoare

1. Acest protocol va intra în vigoare în cea de-a 90-a zi
după data depozitării celui de-al 50-lea instrument de ratificare, de acceptare, de aprobare sau de aderare a statelor
sau organizațiilor de integrare economică regională care sunt
părți la convenție.
2. Protocolul va intra în vigoare pentru un stat sau o organizație regională de integrare economică ce ratifică, acceptă
sau aprobă acest protocol ori aderă la acesta după intrarea
sa în vigoare, în conformitate cu paragraful 1 de mai sus, în
a 90-a zi de la data la care statul sau organizația regională
de integrare economică depune instrumentul său de ratificare,
de acceptare, de aprobare sau de aderare ori la data la care
convenția intră în vigoare pentru acel stat sau organizație de
integrare economică regională, ultima dată dintre cele două
fiind cea reținută.
3. În conformitate cu paragrafele 1 și 2 de mai sus, orice
instrument depozitat de către o organizație regională de integrare economică nu este considerat ca adițional celor depozitate de statele membre ale unei astfel de organizații.
ARTICOLUL 38

Urmărirea și stabilirea rapoartelor

Fiecare parte va monitoriza implementarea obligațiilor sale
din acest protocol și va raporta Conferinței părților în calitate
de reuniune a părților la acest protocol, la intervale determinate de aceasta, măsurile adoptate pentru implementarea
acestui protocol.
ARTICOLUL 34
Respectarea obligațiilor

Conferința părților în calitate de reuniune a părților la acest
protocol va examina și va aproba la prima sa întrunire modalități de cooperare și mecanisme instituționale de promovare a
respectării prevederilor acestui protocol și de rezolvare a cazurilor de nerespectare a acestora. Aceste proceduri și mecanisme trebuie să includă prevederi prin care se oferă asistență
acolo unde este cazul. Ele trebuie să fie distincte de procedura și mecanismele de reglementare a diferendelor stabilite
în art. 27 din convenție și să nu le prejudicieze.
ARTICOLUL 35
Evaluare și revizuire

Conferința părților în calitate de reuniune a părților la acest
protocol va proceda, 5 ani după intrarea în vigoare a protocolului

Rezerve

Prezentul protocol nu poate face obiectul unor rezerve.
ARTICOLUL 39
Retragere

1. La expirarea perioadei de 2 ani de la data la care protocolul a intrat în vigoare pentru o parte, aceasta se poate
retrage din protocol prin notificare scrisă adresată depozitarului.
2. Această retragere își produce efectele la expirarea unei
perioade de un an de la data primirii notificării de către depozitar sau la o dată ulterioară ce poate fi specificată în notificarea respectivă.
ARTICOLUL 40
Autenticitatea textelor

Originalul acestui protocol, ale cărui texte în limbile
engleză, arabă, chineză, spaniolă, franceză și rusă sunt egal
autentice, va fi depus la secretarul general al Organizației
Națiunilor Unite.
Drept care subsemnații, pe deplin împuterniciți, au semnat
acest protocol.
Întocmit la Montreal la 29 ianuarie 2000.
ANEXA Nr. I

INFORMAȚII

ce trebuie incluse în notificările privitoare la art. 8, 10 și 13
a) numele, adresa și coordonatele exportatorului;
b) numele, adresa și coordonatele importatorului;
c) numele și identitatea organismelor modificate genetic,
precum și clasificarea în funcție de gradul de securitate biologică în statul exportator;

d) data sau datele la care se intenționează efectuarea
exportului, dacă acestea sunt cunoscute;
e) statutul taxonomic, numele comun, punctul de colectare
sau achiziție și caracteristicile organismului-receptor ori ale
organismelor parentale în legătură cu biosecuritatea;

10

MONITORUL OFICIAL AL ROMÂNIEI, PARTEA I, Nr. 192/26.III.2003

f) centrele de origine și centrele de diversitate genetică ale
organismului-receptor, dacă acestea sunt cunoscute, și/sau
organismelor parentale, precum și o descriere a habitatelor în
care organismele pot persista sau prolifera;
g) statutul taxonomic, numele comun, punctul de colectare
sau achiziție și caracteristicile organismului donor ori ale organismelor în legătură cu biosecuritatea;
h) descrierea acidului nucleic sau a modificării introduse,
tehnicile utilizate și noile caracteristici ale organismului modificat genetic;
i) utilizarea intenționată a organismelor modificate genetic
sau a produselor derivate din acestea, și anume a materialului
transformat ce are la origine un organism modificat genetic și
care conține combinații noi, detectabile, de material genetic
replicabil obținut prin utilizarea biotehnologiei moderne;
j) cantitatea sau volumul organismelor modificate genetic
care vor fi transferate;

k) un raport existent privind evaluarea riscurilor în conformitate cu anexa nr. III;
l) metode propuse pentru manipularea, depozitarea, transportul și utilizarea în condiții de siguranță, inclusiv ambalarea,
etichetarea, documentarea, metode de eliminare și proceduri
de urmat în caz de urgență, acolo unde este cazul;
m) statutul organismului modificat genetic din punct de
vedere al reglementărilor în statul exportator (spre exemplu,
dacă este interzis în statul exportator, dacă există alte restricții
sau dacă a fost autorizată punerea sa în circulație la modul
general);
n) rezultate și obiectivul tuturor notificărilor adresate de
către exportator altor state în ceea ce privește transferul organismelor modificate genetic;
o) o declarație care certifică exactitatea informațiilor de mai sus.
ANEXA Nr. II

INFORMAȚII

necesare în ceea ce privește organismele modificate genetic destinate a fi utilizate direct în alimentația umană
sau animală ori pentru procesare, în conformitate cu art. 11
a) numele și coordonatele persoanelor care solicită o autorizație utilizabilă pe teritoriul național;
b) denumirea și coordonatele autorității responsabile;
c) denumirea și identitatea organismului modificat genetic;
d) descrierea modificării genetice, tehnicii utilizate și a
caracteristicilor rezultate ale organismului modificat genetic;
e) orice identificare proprie a organismelor modificate genetic;
f) statutul taxonomic, numele comun, punctul de achiziție
sau colectare și caracteristicile organismului-recipient sau
organismelor parentale potrivite pentru prevenirea riscurilor
biotehnologice;
g) dacă sunt cunoscute, centrele de origine și centrele de
diversitate genetică a organismului-recipient și/sau organismelor

parentale și o descriere a habitatelor unde organismele pot
persista sau prolifera;
h) statutul taxonomic, numele comun, punctul de colectare
și achiziție și caracteristicile organismului donor sau ale organismelor potrivite pentru prevenirea riscurilor biotehnologice;
i) utilizarea autorizată a organismelor modificate genetic;
j) un raport privind evaluarea riscurilor în conformitate cu
anexa nr. III;
k) metode propuse pentru a asigura manipularea, depozitarea, transportul și utilizarea în condiții de siguranță, inclusiv
ambalarea, etichetarea, documentarea, metode de eliminare și
proceduri de urmat în caz de urgență, dacă este cazul.
ANEXA Nr. III

EVALUAREA RISCULUI

Obiectiv
1. Obiectivul evaluării riscului, în cazul prezentului protocol,
este identificarea și evaluarea potențialelor efecte adverse ale
organismelor modificate genetic asupra conservării și utilizării
durabile a diversității biologice într-un mediu potențial receptor,
ținându-se, de asemenea, cont de riscurile asupra sănătății
umane.
Utilizarea evaluării riscului
2. Evaluarea riscului este folosită de către autoritățile competente pentru a adopta decizii în cunoștință de cauză privitoare la organismele modificate genetic.
Principii generale
3. Evaluarea riscului trebuie să fie efectuată după metode
științifice aprobate și în manieră transparentă și poate să țină
cont de părerea experților și liniile directoare realizate de organizații internaționale relevante.
4. Din lipsa cunoștințelor științifice sau a consensului
științific nu va rezulta neapărat un anumit nivel al riscului,
absența riscului sau un risc acceptabil.
5. Riscurile asociate cu organismele modificate genetic sau
produse derivate din acestea, și anume materiale transformate
ce provin din organisme modificate genetic conținând noi combinații detectabile de material genetic replicabil, obținut prin utilizarea biotehnologiilor moderne, trebuie luate în considerare în
contextul riscurilor asumate de către organismele receptoare
sau organismele parentale nemodificate în mediul potențial
receptor.

6. Evaluarea riscurilor trebuie să fie realizată pas cu pas.
Natura și gradul informației solicitate pot varia după caz, în
funcție de organismul modificat genetic implicat, utilizarea
acestuia și de mediul potențial receptor.
Metode
7. Evaluarea riscurilor poate necesita informații suplimentare
asupra subiectelor specifice care pot fi identificate și solicitate
cu ocazia evaluării, în timp ce informațiile asupra altor subiecte
pot fi în unele cazuri nerelevante.
8. Pentru a-și atinge obiectivul, evaluarea riscurilor va
cuprinde, dacă este cazul, următoarele etape:
a) identificarea oricăror noi caracteristici genotipice și fenotipice asociate cu organismele modificate genetic, care pot
avea efecte adverse asupra diversității biologice într-un mediu
potențial receptor, ținându-se, de asemenea, cont de riscurile
pentru sănătatea umană;
b) evaluarea probabilităților apariției acestor efecte defavorabile ținând cont de gradul și tipul de expunere în mediul
potențial receptor a organismului modificat genetic;
c) o evaluare a consecințelor care permit apariția acestor
efecte;
d) o estimare a riscului general reprezentat de organismele
modificate genetic, bazată pe evaluarea probabilității și consecințelor eventualelor efecte adverse identificate;
e) o recomandare care să menționeze dacă riscurile sunt
acceptabile sau se pot controla, incluzând, acolo unde este
necesar, identificarea strategiilor de control ale acestor riscuri;

MONITORUL OFICIAL AL ROMÂNIEI, PARTEA I, Nr. 192/26.III.2003
f) acolo unde există o incertitudine privind nivelul de risc,
se pot solicita informații suplimentare asupra punctelor specifice de interes sau a implementării strategiilor potrivite de
management al riscului și/sau monitorizării organismelor modificate genetic în mediul receptor.
Puncte de luat în considerare
9. În funcție de caz, evaluarea riscului ia în considerare
detalii științifice și tehnice relevante privind caracteristicile
următoarelor subiecte:
a) organisme-receptoare sau parentale. Caracteristicile biologice ale organismelor-receptoare sau parentale, incluzând
informații asupra statutului taxonomic, numelui comun, originii,
centrelor de origine și centrelor de diversitate genetică, dacă
sunt cunoscute, și o descriere a habitatului în care organismele pot persista sau prolifera;
b) organism sau organisme donoare. Statutul taxonomic și
numele comun, sursa și caracteristicile biologice relevante ale
organismelor donoare;

11

c) vector. Caracteristicile vectorului, inclusiv identitatea
acestuia, iar dacă există sursa de origine, și aria de
răspândire a gazdei;
d) inserare sau inserări și/sau caracteristicile modificării.
Caracteristicile genetice ale acidului nucleic inserat și funcția
care îl determină și/sau caracteristicile modificării introduse;
e) organism modificat genetic. Identitatea organismului
modificat genetic și diferențele dintre caracteristicile biologice ale
acestuia și ale organismului- recipient sau organismelor parentale;
f) detectarea și identificarea organismelor modificate genetic.
Metodele de detectare și de identificare propuse și specificitatea acestora, precizie și fiabilitate;
g) informații privind utilizarea. Informații privind utilizarea
organismelor modificate genetic, incluzând o nouă utilizare sau
o utilizare diferită față de a organismului-receptor sau parental; și
h) mediul receptor. Informații privind localizarea, caracteristicile geografice, climatice și ecologice, inclusiv informații relevante asupra diversității biologice și centrelor de origine a
mediului potențial receptor.

PREȘEDINTELE ROMÂNIEI

DECRET
privind promulgarea Legii pentru ratificarea Protocolului de la Cartagena privind biosecuritatea
la Convenția privind diversitatea biologică (semnată la 5 iunie 1992 la Rio de Janeiro),
adoptat la Montreal la 29 ianuarie 2000
În temeiul prevederilor art. 77 alin. (1) și ale art. 99 alin. (1) din Constituția României,
Președintele României d e c r e t e a z ă:
Articol unic. — Se promulgă Legea pentru ratificarea
Protocolului de la Cartagena privind biosecuritatea la
Convenția privind diversitatea biologică (semnată la 5 iunie

1992 la Rio de Janeiro), adoptat la Montreal la 29 ianuarie
2000, și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

ION ILIESCU
București, 7 martie 2003.
Nr. 100.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind acceptarea Codului pentru construcția și echipamentul navelor pentru transportul în vrac
al produselor chimice periculoase (Codul BCH), adoptat de Organizația Maritimă Internațională
prin Rezoluția MEPC.20(22) a Comitetului pentru Protecția Mediului Marin la Londra
la 5 decembrie 1985, astfel cum a fost modificat prin amendamentele ulterioare,
precum și pentru acceptarea amendamentelor din 1990, 1996, 1999 și 2000 referitoare la acesta
Parlamentul României adoptă prezenta lege.
Art. 1. — Se acceptă Codul pentru construcția și echipamentul navelor pentru transportul în vrac al produselor
chimice periculoase (Codul BCH), adoptat de Organizația
Maritimă Internațională prin Rezoluția MEPC.20(22) a
Comitetului pentru Protecția Mediului Marin la Londra la
5 decembrie 1985, astfel cum a fost modificat prin amendamentele adoptate prin Rezoluția MEPC.33(27) a
Comitetului pentru Protecția Mediului Marin la Londra la
17 martie 1989 și prin Rezoluția MEPC.56(33) a

Comitetului pentru Protecția Mediului Marin la Londra la
30 octombrie 1992, prevăzut în anexa nr. 1*).
Art. 2. — Se acceptă Amendamentele la Codul BCH,
adoptate de Organizația Maritimă Internațională prin
Rezoluția MEPC.41(29) a Comitetului pentru Protecția
Mediului Marin la Londra la 16 martie 1990, prevăzute în
anexa nr. 2*).
Art. 3. — Se acceptă Amendamentele la Codul BCH,
adoptate de Organizația Maritimă Internațională prin
Rezoluția MEPC.70(38) a Comitetului pentru Protecția
Mediului Marin la Londra la 10 iulie 1996, prevăzute în
anexa nr. 3*).

12

MONITORUL OFICIAL AL ROMÂNIEI, PARTEA I, Nr. 192/26.III.2003

Art. 4. — Se acceptă Amendamentele la Codul BCH,
adoptate de Organizația Maritimă Internațională prin
Rezoluția MEPC.80(43) a Comitetului pentru Protecția
Mediului Marin la Londra la 1 iulie 1999, prevăzute în
anexa nr. 4*).
Art. 5. — Se acceptă Amendamentele la Codul BCH,
adoptate de Organizația Maritimă Internațională prin
Rezoluția MEPC.91(45) a Comitetului pentru Protecția
Mediului Marin la Londra la 5 octombrie 2000, prevăzute
în anexa nr. 5*).

Art. 6. — Armatorii și operatorii navelor-cisternă sub
pavilion român construite înainte de 1 iulie 1986, utilizate
pentru transportul în vrac al produselor chimice periculoase
lichide, și personalul lor navigant, producătorii de echipamente navale, precum și alți factori implicați în transportul
pe mare al acestui tip de produse sunt obligați să respecte
prevederile cuprinse în reglementările prevăzute la art. 1—5.
Art. 7. — Ministerul Lucrărilor Publice, Transporturilor și
Locuinței va lua măsurile necesare în vederea punerii în
aplicare a prevederilor reglementărilor prevăzute la art. 1—5.

Această lege a fost adoptată de Senat în ședința din 5 decembrie 2002, cu respectarea prevederilor art. 74 alin. (2) din
Constituția României.
p. PREȘEDINTELE SENATULUI,

DORU IOAN TĂRĂCILĂ

Această lege a fost adoptată de Camera Deputaților în ședința din 18 februarie 2003, cu respectarea prevederilor art. 74
alin. (2) din Constituția României.
PREȘEDINTELE CAMEREI DEPUTAȚILOR

VALER DORNEANU

București, 11 martie 2003.
Nr. 68.
*) Anexele nr. 1—5 se publică ulterior.

PREȘEDINTELE ROMÂNIEI

DECRET
pentru promulgarea Legii privind acceptarea Codului pentru construcția și echipamentul navelor
pentru transportul în vrac al produselor chimice periculoase (Codul BCH), adoptat de Organizația
Maritimă Internațională prin Rezoluția MEPC.20(22) a Comitetului pentru Protecția Mediului Marin la
Londra la 5 decembrie 1985, astfel cum a fost modificat prin amendamentele ulterioare,
precum și pentru acceptarea amendamentelor din 1990, 1996, 1999 și 2000 referitoare la acesta
În temeiul prevederilor art. 77 alin. (1) și ale art. 99 alin. (1) din Constituția României,
Președintele României

d e c r e t e a z ă:

Articol unic. — Se promulgă Legea pentru acceptarea
Codului pentru construcția și echipamentul navelor pentru
transportul în vrac al produselor chimice periculoase (Codul
BCH), adoptat de Organizația Maritimă Internațională prin
Rezoluția MEPC.20(22) a Comitetului pentru Protecția

Mediului Marin la Londra la 5 decembrie 1985, astfel cum
a fost modificat prin amendamentele ulterioare, precum și
pentru acceptarea amendamentelor din 1990, 1996, 1999 și
2000 referitoare la acesta și se dispune publicarea acestei
legi în Monitorul Oficial al României, Partea I.

PREȘEDINTELE ROMÂNIEI

ION ILIESCU

București, 7 martie 2003.
Nr. 109.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 48
din 4 februarie 2003

referitoare la excepția de neconstituționalitate a prevederilor art. 79 alin. (2) din Legea nr. 188/1999
privind Statutul funcționarilor publici
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu

—
—
—
—
—
—
—

președinte
judecător
judecător
judecător
judecător
judecător
judecător

Lucian Stângu
Ioan Vida
Paula C. Pantea
Gabriela Dragomirescu

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 79 alin. (2) din Legea nr. 188/1999 privind

MONITORUL OFICIAL AL ROMÂNIEI, PARTEA I, Nr. 192/26.III.2003
Statutul funcționarilor publici, excepție ridicată de Daniel
Emanoil Cincu în Dosarul nr. 776/R/C/2002 al Curții de Apel
Brașov — Secția comercială și de contencios administrativ.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de respingere a excepției. În acest sens arată că, sub aspectele criticate, Curtea s-a mai pronunțat prin deciziile nr. 249 din
17 iunie 1997 și nr. 233 din 20 decembrie 1999, iar cele statuate își mențin valabilitatea și în prezenta cauză.
C U R T E A,

având în vedere actele și lucrările dosarului, constată
următoarele:
Prin Încheierea din 8 octombrie 2002, pronunțată în
Dosarul nr. 776/R/C/2002, Curtea de Apel Brașov — Secția
comercială și de contencios administrativ a sesizat Curtea
Constituțională cu excepția de neconstituționalitate a prevederilor art. 79 alin. (2) din Legea nr. 188/1999 privind Statutul
funcționarilor publici, excepție ridicată de Daniel Emanoil
Cincu într-un litigiu având ca obiect anularea dispoziției de
suspendare din funcția de director al Direcției de arhitectură și
urbanism și din funcția de arhitect din cadrul serviciilor
Consiliului Local al Municipiului Brașov.
În motivarea excepției de neconstituționalitate se susține
că art. 79 alin. (2) din Legea nr. 188/1999, care instituie o
măsură de interdicție a executării prerogativelor funcției de
către funcționarul public, fără a se putea reține în sarcina
acestuia o conduită prealabilă culpabilă, îcontravine flagrant
prezumției de nevinovăție, înscrisă ca principiu fundamental în
legislația noastră penală (Titlul III, art. 66 Cod de procedură
penală), dar mai ales în actuala Constituție a României, care
în art. 23 pct. 8 a consacrat în mod expres că, până la
rămânerea definitivă a hotărârii judecătorești de condamnare,
persoana este considerată nevinovată“. Se mai susține că
măsura suspendării afectează grav stabilitatea raporturilor de
serviciu, conducând atât la afectarea imaginii publice a
funcționarului, cât și la suprimarea posibilității de realizare a
veniturilor salariale necesare traiului.
Curtea de Apel Brașov — Secția comercială și de contencios administrativ apreciază că art. 79 alin. (2) din Legea
nr. 188/1999 nu încalcă dispozițiile art. 23 alin. (8) din
Constituție, întrucât măsura impusă de text îeste o măsură
provizorie, până la soluționarea procesului penal, deci adoptarea acesteia nu înseamnă stabilirea vinovăției funcționarului
public“. Se mai arată că tocmai pentru respectarea prezumției
de nevinovăție, în cazul scoaterii de sub urmărire penală sau
al încetării urmăririi penale împotriva funcționarului public,
autoritatea sau instituția publică datorează acestuia drepturile
salariale cuvenite pe perioada suspendării.
Potrivit prevederilor art. 24 alin. (1) din Legea 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 181 din Legea nr. 35/1997, cu
modificările ulterioare, s-a solicitat punctul de vedere al
instituției Avocatul Poporului.
Guvernul apreciază că excepția de neconstituționalitate
ridicată este neîntemeiată. În acest sens arată că măsura
instituită în temeiul dispozițiilor art. 79 alin. (2) din Legea
nr. 188/1999 este o măsură administrativă, cu caracter preventiv, provizoriu, având ca scop protejarea autorității sau
instituției publice de pericolul continuării activității de către
funcționarul public împotriva căruia aceasta s-a dispus.
Guvernul consideră că textul criticat nu este contrar art. 23
alin. (8) din Constituție, întrucât acesta consacră principiul prezumției de nevinovăție exclusiv pentru răspundere penală, și,
tocmai pentru respectarea lui, art. 79 alin. (4) din lege
prevede încetarea suspendării din funcție în situațiile în care
parchetul dispune scoaterea de sub urmărire penală ori
încetarea urmăririi penale sau instanța de judecată dispune
achitarea ori încetarea procesului penal. Se invocă

13

jurisprudența Curții Constituționale referitoare la prezumția de
nevinovăție prevăzută de art. 23 alin. (8) din Constituție.
Avocatul Poporului apreciază că prevederile art. 79
alin. (2) din Legea nr. 188/1999 sunt constituționale, arătânduse că acestea înu au ca ipoteză vinovăția angajatului pentru
săvârșirea unei infracțiuni“, ci ele îimpun conducătorului autorității sau instituției publice să dispună suspendarea funcționarului public din funcția publică pe care o deține, indiferent de
existența sau inexistența vinovăției funcționarului public“.
Măsura dispusă conform dispozițiilor de lege criticate are
menirea de a proteja interesele legitime ale autorității sau
instituției publice până la soluționarea procesului penal. Se
invocă jurisprudența Curții Constituționale referitoare la măsura
suspendării din funcție a salariaților, dispusă în temeiul art. 16
din Legea nr. 1/1970.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile legale
criticate, raportate la prevederile Constituției, precum și dispozițiile Legii nr. 47/1992, reține următoarele:
Curtea Constituțională a fost legal sesizată și este competentă, potrivit dispozițiilor art. 144 lit. c) din Constituție și ale
art. 1 alin. (1), ale art. 2, 3, 12 și 23 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie prevederile art. 79 alin. (2) din Legea nr. 188/1999 privind
Statutul funcționarilor publici, potrivit cărora: îÎn cazul în care în
urma sesizării parchetului sau a organului de cercetare penală s-a
dispus începerea urmăririi penale, conducătorul autorității sau
instituției publice va lua măsura de suspendare a funcționarului
public din funcția publică pe care o deține.“
În opinia autorului excepției de neconstituționalitate, aceste
dispoziții de lege contravin art. 23 alin. (8) din Constituție,
care prevede: îPână la rămânerea definitivă a hotărârii
judecătorești de condamnare, persoana este considerată
nevinovată.“
Examinând excepția de neconstituționalitate ridicată, Curtea
Constituțională reține:
Art. 79 alin. (2) din Legea nr. 188/1999 instituie sancțiunea
administrativă a suspendării funcționarului public din funcția
publică pe care acesta o deține, în cazul în care împotriva lui
s-a dispus începerea urmăririi penale, ca urmare a sesizării
parchetului sau a organului de cercetare penală. Această
măsură are ca finalitate protejarea autorității sau a instituției
publice față de pericolul continuării activității ilicite și al extinderii consecințelor periculoase ale unei fapte penale săvârșite,
potrivit alin. (1) și (3) ale art. 79 din lege, de către funcționarul public în timpul serviciului sau în legătură cu atribuțiile
funcției publice pe care el o ocupă ori pentru infracțiuni de
natură să îl facă incompatibil cu acea funcție publică. Așadar,
temeiul suspendării din funcție a funcționarului public nu este
de natură penală. Or, dispozițiile art. 23 alin. (8) din
Constituție, invocate ca fiind încălcate, instituie prezumția de
nevinovăție exclusiv pentru răspunderea penală și privesc
libertatea individuală a persoanei, sub aspectul reținerii,
arestării și soluționării procesului penal, până la rămânerea
definitivă a hotărârii de condamnare.
Acesta este și sensul în care a statuat Curtea
Constituțională cu privire la prezumția de nevinovăție consacrată de art. 23 alin. (8) din Constituție, prin deciziile nr. 249
din 17 iunie 1997 și nr. 250 din 17 iunie 1997, ambele publicate în Monitorul Oficial al României, Partea I, nr. 332 din
27 noiembrie 1997, a căror valabilitate subzistă și în prezenta
cauză.
De asemenea, Curtea urmează să respingă și susținerile
autorului excepției potrivit cărora măsura suspendării afectează
grav stabilitatea raporturilor de serviciu, conducând atât la
afectarea imaginii publice a funcționarului, cât și la suprimarea

14

MONITORUL OFICIAL AL ROMÂNIEI, PARTEA I, Nr. 192/26.III.2003

posibilității de realizare a veniturilor salariale necesare traiului.
Aceasta, deoarece alin. (4) al art. 79 din lege stabilește că în
cazurile prevăzute la alin. (2) și (3) din același articol, când
parchetul dispune scoaterea de sub urmărire penală ori încetarea urmăririi penale, precum și atunci când instanța

judecătorească dispune achitarea sau încetarea procesului
penal, suspendarea din funcție încetează și, conform art. 80
din Legea nr. 188/1999, autoritatea sau instituția publică datorează funcționarului public drepturile salariale cuvenite pe perioada suspendării.

Pentru considerentele expuse, în temeiul art. 144 lit. c) și al art. 145 alin. (2) din Constituție, precum și al art. 13
alin. (1) lit. A.c), al art. 23 alin. (3) și al art. 25 alin. (1) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a prevederilor art. 79 alin. (2) din Legea nr. 188/1999 privind Statutul
funcționarilor publici, excepție ridicată de Daniel Emanoil Cincu în Dosarul nr. 776/R/C/2002 al Curții de Apel Brașov — Secția
comercială și de contencios administrativ.
Definitivă și obligatorie.
Pronunțată în ședința publică din data de 4 februarie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA

Magistrat-asistent,
Gabriela Dragomirescu
CURTEA CONSTITUȚIONALĂ

D E C I Z I A Nr. 79
din 25 februarie 2003

referitoare la excepția de neconstituționalitate a dispozițiilor art. 3712 alin. 3
din Codul de procedură civilă
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Paula C. Pantea
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 3712 alin. 3 din Codul de procedură civilă,
excepție ridicată de Societatea Comercială îȘantierul Naval“ —
S.A. din Constanța în Dosarul nr. 7.321/2002 al Judecătoriei
Constanța.
La apelul nominal lipsesc părțile, față de care procedura de
citare este legal îndeplinită.
Reprezentantul Ministerului Public, considerând că textul de
lege criticat nu contravine prevederilor constituționale invocate,
pune concluzii de respingere a excepției de neconstituționalitate, ca fiind neîntemeiată.
C U R T E A,

având în vedere actele și lucrările dosarului, constată următoarele:
Prin Încheierea din 7 mai 2002, pronunțată în Dosarul
nr. 7.321/2002, Judecătoria Constanța a sesizat Curtea
Constituțională cu excepția de neconstituționalitate a dispozițiilor art. 371 2 alin. 3 din Codul de procedură civilă.
Excepția a fost ridicată de Societatea Comercială îȘantierul
Naval“ — S.A. din Constanța într-o cauză civilă ce are ca
obiect o contestație la executare.
În motivarea excepției de neconstituționalitate, autorul
acesteia susține că dispozițiile art. 3712 alin. 3 din Codul de

procedură civilă contravin prevederilor constituționale ale
art. 16 alin. (1) și celor ale art. 125. În esență, arată că textul
de lege criticat acordă competență de judecată unui organ ce
nu face parte din instanțele judecătorești, în înțelesul consacrat prin Constituție. În acest sens, învederează că executorul
judecătoresc face parte dintr-o îorganizație profesională cu personalitate juridică formată din toți executorii judecătorești din
România“, potrivit Statutului Uniunii Naționale a Executorilor
Judecătorești. Autorul excepției consideră că posibilitatea pe
care executorul judecătoresc o are, în virtutea textului legal
criticat, de a actualiza valoarea obligației stabilite în bani prin
hotărârea instanțelor de judecată, în condițiile în care acestea
nu conțin nici o prevedere în acest sens, încalcă interdicția
constituțională de înființare a unor instanțe extraordinare și
aduce atingere, în același timp, îdreptului de dispoziție al
părților de a acționa pe calea instanțelor“ și principiului contradictorialității, deoarece îpărțile nu pot să pună în discuție și
să formuleze apărări în ceea ce privește cuantumul sumei“.
De asemenea, observă că pentru diferența dintre suma precizată în hotărârea judecătorească și cea pe care organul de
executare o solicită înu se plătește nici o taxă de timbru,
creându-se posibilitatea de eludare a dispozițiilor legale în
ceea ce privește taxele de timbru“. Se susține că art. 371 2
alin. 3 din Codul de procedură civilă aduce atingere principiului egalității, întrucât îdă libertate organelor de executare de a
proceda în mod aleatoriu“ cu privire la actualizarea obligației,
astfel încât se creează îposibilitatea apariției unor discriminări
în ceea ce privește recuperarea debitelor“.
Judecătoria Constanța apreciază că textele de lege criticate nu contravin prevederilor constituționale invocate. În acest
sens arată că, potrivit art. 125 din Constituție, corelat cu prevederile art. 10 din Legea nr. 92/1992, republicată, instanțele
judecătorești sunt judecătoriile, curțile de apel și Curtea
Supremă de Justiție, iar instanțele extraordinare sunt acelea
care îse constituie în mod special pentru judecarea unui anumit proces sau unui anumit tip de infracțiuni, recurgând la o

MONITORUL OFICIAL AL ROMÂNIEI, PARTEA I, Nr. 192/26.III.2003
precedură deosebită de cea ordinară“. Competența executorilor
judecătorești de actualizare a sumelor recunoscute printr-o
hotărâre judecătorească, ce constituie titlu executoriu, nu
încalcă principiul egalității în fața legii și nici acela al dreptului
la apărare, îîntrucât oricine se consideră vătămat printr-un act
de executare poate formula, în temeiul dispozițiilor art. 399
Cod procedură civilă, contestația la executare pentru anularea
acestora, sau în anumite situații anihilarea chiar a efectului
executoriu al unui titlu“.
Potrivit prevederilor art. 24 alin. (1) din Legea nr. 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. Astfel, consideră că textul legal criticat nu
înfrânge prevederile art. 125 alin. (1) din Constituție, deoarece
instituie doar o modalitate de simplificare a desfășurării procesului civil în faza executării silite și asigură o mai mare celeritate. În acest sens, arată că actualizarea valorii obligației
stabilite prin titlul executoriu înu reprezintă un act care să justifice parcurgerea din nou a fazei judecății, ci o operațiune
tehnică, care poate fi realizată fără dificultate de către organul
de executare“. De asemenea, consideră că art. 3712 alin. 3
din Codul de procedură civilă apare ca fiind constituțional și
prin raportare la art. 16 din Constituție, deoarece nu creează
discriminări între cetățeni, potrivit criteriilor stabilite în art. 4
alin. (1) din Constituție și în art. 14 din Convenția pentru
apărarea drepturilor omului și a libertăților fundamentale, și
este aplicabil, în egală măsură, tuturor cauzelor de același fel,
precum și tuturor părților din aceste cauze.
Președinții celor două Camere ale Parlamentului nu au
comunicat punctele lor de vedere asupra excepției de neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit în cauză de judecătorul-raportor,
concluziile procurorului, dispozițiile legale criticate, raportate la
prevederile Constituției, precum și dispozițiile Legii nr. 47/1992,
reține următoarele:
Curtea Constituțională a fost legal sesizată și este competentă, potrivit dispozițiilor art. 144 lit. c) din Constituție și ale
art. 1 alin. (1), ale art. 2, 3, 12 și 23 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie dispozițiile art. 3712 alin. 3 din Codul de procedură civilă, introduse prin articolul unic pct. 31 din Ordonanța de urgență a
Guvernului nr. 59/2001 privind modificarea și completarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, ordonanță
publicată în Monitorul Oficial al României, Partea I, nr. 217
din 27 aprilie 2001.

15

Acest text de lege are următoarea redactare: îDacă titlul
executoriu conține suficiente criterii în funcție de care organul de
executare poate actualiza valoarea obligației stabilite în bani, indiferent de natura ei, se va proceda și la actualizarea ei. În cazul în
care titlul executoriu nu conține nici un criteriu, organul de executare va proceda la actualizarea în funcție de cursul monedei în
care se face plata, determinat la data plății efective a obligației
cuprinse în titlul executoriu.“
În susținerea neconstituționalității acestor texte de lege se
invocă încălcarea următoarelor prevederi constituționale:
— Art. 16 alin. (1): îCetățenii sunt egali în fața legii și a autorităților publice, fără privilegii și fără discriminări.“;
— Art. 125: î(1) Justiția se realizează prin Curtea Supremă
de Justiție și prin celelalte instanțe judecătorești stabilite de lege.
(2) Este interzisă înființarea de instanțe extraordinare. [...]“
Examinând excepția de neconstituționalitate, Curtea constată că dispozițiile art. 3712 alin. 3 din Codul de procedură
civilă au mai fost supuse controlului de constituționalitate.
Astfel, Curtea Constituțională, prin Decizia nr. 177 din 18 iunie
2002, publicată în Monitorul Oficial al României, Partea I,
nr. 520 din 18 iulie 2002, a statuat că aceste dispoziții legale
nu contravin prevederilor constituționale ale art. 16 și 125. În
acest sens, Curtea a constatat că textul de lege criticat nu
reglementează o procedură de competența instanțelor
judecătorești, ci o procedură execuțională, dată în mod firesc
în sarcina organului de executare. În cadrul acestei proceduri
executorul judecătoresc nu are de soluționat un litigiu, ci de
stabilit valoarea actualizată a obligațiilor de plată, potrivit elementelor și criteriilor cuprinse în titlul executoriu. Sub acest
aspect operația de actualizare efectuată de executorul
judecătoresc întrunește elementele unui act juridic administrativ, care nu este supus principiilor procesual civile privind
publicitatea și contradictorialitatea. Împotriva acestui act persoana care se consideră vătămată în drepturile sale — debitorul sau creditorul obligației de plată — are deschisă calea
contestației la executare, potrivit art. 399—404 din Codul de
procedură civilă.
În aceste condiții nu s-a putut reține înfrângerea art. 125
din Constituție.
Curtea a mai constatat că nu poate fi primită nici critica
privind încălcarea art. 16 din Constituție, critică potrivit căreia
prin exceptarea de la plata taxei de timbru a operației de
actualizare efectuate de executorul judecătoresc s-ar crea
discriminări între participanții la procesul civil, întrucât textul de
lege criticat nu are ca obiect reglementarea taxelor judiciare
de timbru în cadrul procedurii execuționale, această problemă
formând obiectul unui alt act normativ, și anume Legea
nr. 146/1997. Cu acel prilej, Curtea a apreciat că art. 16 din
Constituție, din perspectiva argumentelor invocate, nu are
legătură cu excepția supusă controlului de constituționalitate.
În cauza de față nu au intervenit elemente noi care să justifice reconsiderarea jurisprudenței în materie a Curții
Constituționale.

Pentru considerentele expuse, în temeiul art. 144 lit. c) și al art. 145 alin. (2) din Constituție, precum și al art. 13
alin. (1) lit. A.c), al art. 23 alin. (1) și (6) și al art. 25 alin. (1) și (3) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 3712 alin. 3 din Codul de procedură civilă, excepție ridicată
de Societatea Comercială îȘantierul Naval“ — S.A. din Constanța în Dosarul nr. 7.321/2002 al Judecătoriei Constanța.
Definitivă și obligatorie.
Pronunțată în ședința publică din data de 25 februarie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA

Magistrat-asistent șef,
Doina Suliman

16

MONITORUL OFICIAL AL ROMÂNIEI, PARTEA I, Nr. 192/26.III.2003

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

ORDIN
privind sancționarea Casei de Schimb Valutar Societatea Comercială
îMistic Impex“ — S.R.L. București
Având în vedere nerespectarea prevederilor pct. 2 lit. a1) și a2), pct. 11, 12, 13, 30, 31, 32 și 34 din Normele
privind efectuarea operațiunilor de schimb valutar cu numerar și substitute de numerar pentru persoane fizice pe teritoriul
României N.R.V. 2 la Regulamentul Băncii Naționale a României nr. 3/1997 privind efectuarea operațiunilor valutare, coroborate cu cele ale Instrucțiunilor de completare prevăzute în îModelul de buletin de schimb valutar — Anexa nr. 1“ din
același regulament, consemnate în procesele-verbale nr. 51 și 52 din data de 12 decembrie 2002,
în baza art. 60 alin. (1) lit. d) din Legea nr. 101/1998 privind Statutul Băncii Naționale a României,
viceguvernatorul Băncii Naționale a României emite următorul ordin:
Art. 1. — Se sancționează Casa de Schimb Valutar
Societatea Comercială îMistic Impex“ — S.R.L., cu sediul
în municipiul București, str. Aviator Protopopescu nr. 1,
bl. C6, sc. A, et. 10, ap. 43, sectorul 1, înregistrată la
Oficiul registrului comerțului al Municipiului București sub
nr. J40/26217/1993, cu retragerea autorizației de funcționare
acordate de Banca Națională a României.
Art. 2. — Autorizația de funcționare nr. II/13.506 din
15 aprilie 1999 va fi depusă de către Casa de Schimb
Valutar Societatea Comercială îMistic Impex“ — S.R.L.
București la Banca Națională a României — Sucursala
București.

Art. 3. — Casa de Schimb Valutar Societatea
Comercială îMistic Impex“ — S.R.L. București are drept de
contestație, în termen de 15 zile de la data comunicării
sancțiunii, la Consiliul de administrație al Băncii Naționale
a României, în conformitate cu prevederile art. 60 alin. (2)
din Legea nr. 101/1998 privind Statutul Băncii Naționale a
României.
Art. 4. — Prezentul ordin intră în vigoare începând cu
data publicării acestuia în Monitorul Oficial al României,
Partea I.

VICEGUVERNATORUL BĂNCII NAȚIONALE A ROMÂNIEI,

MIHAI BOGZA
București, 28 februarie 2003.
Nr. 40.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 192/26.III.2003 conține 16 pagini.

Prețul de vânzare 11.500 lei

ISSN 1453—4495

