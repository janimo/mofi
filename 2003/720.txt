PARTEA

Anul 171 (XV) — Nr. 720

I

LEGI, DECRETE, HOTĂRÂRI ȘI ALTE ACTE

Miercuri, 15 octombrie 2003

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 361 din 30 septembrie 2003 referitoare la
excepția de neconstituționalitate a dispozițiilor
art. 403 alin. 1 și 3 din Codul de procedură civilă

1–3

HOTĂRÂRI ALE GUVERNULUI ROMÂNIEI
1.069. — Hotărâre pentru modificarea art. 11 din
Hotărârea Guvernului nr. 1.061/2002 privind
stabilirea uniformei, echipamentului specific,
însemnelor distinctive, insignei și documentului de
legitimare pentru polițiști .........................................

DECIZII

ALE

Pagina

510/365. — Ordin al ministrului administrației și internelor
și al ministrului transporturilor, construcțiilor și
turismului pentru introducerea regimului de
frontieră internă pe aeroporturile din România.......
720.

3–13

CURȚII

— Ordin al ministrului agriculturii, pădurilor, apelor
și mediului pentru aprobarea modelului siglei și
fanionului Inspecției Piscicole .................................

14–15

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 361
din 30 septembrie 2003

referitoare la excepția de neconstituționalitate a dispozițiilor art. 403 alin. 1 și 3
din Codul de procedură civilă
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Florentina Baltă
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe
rol
se
află
soluționarea
excepției
de
neconstituționalitate a dispozițiilor art. 403 alin. 1 și 3 din
Codul de procedură civilă, excepție ridicată de

Al Athamnah Hussein în Dosarul nr. 2.560/2003 al
Judecătoriei Sectorului 6 București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 25 martie 2003, pronunțată în
Dosarul nr. 2.560/2003, Judecătoria Sectorului 6 București
a sesizat Curtea Constituțională cu excepția de

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 720/15.X.2003

neconstituționalitate a dispozițiilor art. 403 alin. 1 și 3 din
Codul de procedură civilă. Excepția a fost ridicată de Al
Athamnah Hussein într-o cauză civilă ce are ca obiect
suspendarea executării silite.
În motivarea excepției de neconstituționalitate, așa
cum reiese din încheierea de sesizare, se susține că
dispozițiile art. 403 alin. 1 și 3 din Codul de procedură
civilă îprin posibilitatea acordată contestatorilor de a solicita
suspendarea executării silite, încalcă accesul liber la justiție
al intimatului“, ceea ce contravine prevederilor
constituționale ale art. 21.
Instanța de judecată apreciază că excepția de
neconstituționalitate este neîntemeiată. Astfel, cauțiunea
instituită prin textul legal criticat este privită ca o măsură
de garantare a drepturilor creditorilor pentru situațiile când
aceștia ar fi prejudiciați prin întârzierea executării, măsură
ce este analizată de instanță în cadrul procedurii
contencioase, cu asigurarea tuturor drepturilor și garanțiilor
procedurale. În acest sens este menționat caracterul
facultativ și provizoriu al procedurii reglementate în art. 403
alin. 1 din Codul de procedură civilă și mai ales faptul că
aceasta poate fi dispusă numai de către instanța de
judecată după examinarea temeiniciei motivelor de
suspendare invocate și după ascultarea părților legal citate,
care, pe tot parcursul acesteia, se bucură de toate
posibilitățile și garanțiile procedurale prevăzute de Codul de
procedură civilă. Criticile autorului excepției se consideră a
fi neîntemeiate și în ceea ce privește prevederile art. 403
alin. 3 din Codul de procedură civilă, care nu numai că nu
împiedică liberul acces la justiție, dar apar ca o veritabilă
consacrare a acestui principiu, de vreme ce stabilesc
posibilitatea tuturor părților implicate de a face recurs
împotriva soluției pronunțate de către instanța de fond
asupra cererii de suspendare, acesta putând fi exercitat
separat de soluția pronunțată cu privire la contestația la
executare în cadrul căreia a fost promovată cererea de
suspendare a executării silite.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Președintele Camerei Deputaților consideră că excepția
de neconstituționalitate este neîntemeiată. În acest sens se
arată că, în conformitate cu dispozițiile art. 125 alin. (3) din
Constituție, potrivit cărora competența și procedura de
judecată sunt stabilite de lege, legiuitorul are posibilitate de
a stabili modalitatea în care poate fi suspendată
executarea silită, respectiv dacă aceasta operează de drept
sau la cerere expresă și cu plata unei cauțiuni. De
asemenea, se consideră că art. 403 din Codul de
procedură civilă nu înfrânge principiul liberului acces la
justiție, alin. 3 din acest text legal consacrând expres
posibilitatea de a ataca încheierea asupra suspendării
executării, separat de soluția pronunțată cu privire la
contestația la executare. Astfel fiind, se consideră că este
realizată îatât exercitarea neîngrădită a drepturilor
procesuale ale părților, cât și controlul jurisdicțional al
soluției cu privire la cererea de suspendare, în concordanță
cu dispozițiile art. 21 din Legea fundamentală.“
Guvernul, apreciind excepția de neconstituționalitate ca
neîntemeiată, arată că prevederile art. 403 din Codul de
procedură civilă, concepute ca o măsură de evitare a
abuzului procesual, nu sunt altceva decât expresia aplicării

dispozițiilor constituționale ale art. 125 alin. (3). Se
consideră că dispozițiile alin. 3 din acest articol, care oferă
posibilitatea părții interesate de a ataca încheierea dată
asupra suspendării executării, asigură pentru tot acest
context legal constituționalitatea sa în raport cu principiul
accesului liber la justiție.
Avocatul Poporului consideră că excepția de
neconstituționalitate este neîntemeiată. În acest sens arată
că principiul accesului liber la justiție poate fi supus de
către legiuitor anumitor condiții, în virtutea art. 125 din
Constituție. O astfel de condiționare este considerată a fi și
obligația de plată a cauțiunii, instituită de art. 403 alin. 1,
care are caracterul unei garanții în favoarea creditorului
pentru acoperirea pagubelor ce i s-ar aduce ca urmare a
suspendării executării silite. Totodată apreciază că
dispozițiile art. 403 alin. 3 creează toate garanțiile necesare
accesului liber la justiție. În același sens este invocată și
jurisprudența Curții Constituționale pronunțată în deciziile
nr. 8/2003 și nr. 55/2003.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere al
președintelui Camerei Deputaților, al Guvernului și al
Avocatului Poporului, raportul întocmit în cauză de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 144 lit. c) din
Constituție și ale art. 1 alin. (1), ale art. 2, 3, 12 și 23 din
Legea nr. 47/1992, republicată, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 403 alin. 1 și 3 din Codul de procedură
civilă, care au următoarea redactare:
— Art. 403: îPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel. [...]
Asupra cererii de suspendare formulate potrivit alin. 1 și 2,
instanța, în toate cazurile, se pronunță prin încheiere, care
poate fi atacată cu recurs, în mod separat.“
În susținerea neconstituționalității acestui text de lege,
autorul excepției invocă încălcarea următoarelor prevederi
constituționale ale art. 21:
îArt. 21. — (1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
constată că dispozițiile art. 403 alin. 1 din Codul de
procedură civilă au mai făcut obiectul controlului de
constituționalitate în temeiul art. 144 lit. c) din Constituție.
Astfel, prin Decizia nr. 8 din 14 ianuarie 2003, publicată în
Monitorul Oficial al României, Partea I, nr. 153 din
10 martie 2003, Curtea Constituțională a statuat că aceste
dispoziții nu contravin prevederilor art. 21 din Constituție
care consacră accesul liber la justiție. Cu acel prilej,
instanța constituțională a reținut că acest principiu
constituțional trebuie interpretat în sensul în care oricare
persoană se bucură de posibilitatea de a sesiza instanțele
judecătorești în cazul în care consideră că drepturile,
libertățile sau interesele sale legitime au fost încălcate, iar
nu în sensul în care acest drept nu poate fi supus nici

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003
unei condiționări. Astfel, cerința depunerii unei cauțiuni,
prevăzută la art. 403 alin. 1 din Codul de procedură civilă,
a fost considerată ca o opțiune legislativă ce se supune în
totalitate dispozițiilor constituționale ale art. 125 privind
competența și procedura în fața instanțelor judecătorești.
Așa cum s-a arătat, obligația de a plăti cauțiune este
justificată de caracterul acesteia, și anume acela al unei
garanții instituite în favoarea creditorului, pentru acoperirea
pagubelor ce i s-ar aduce ca urmare a suspendării
executării silite.
De asemenea, prin Decizia nr. 76 din 20 februarie
2003, publicată în Monitorul Oficial al României, Partea I,
nr. 225 din 3 aprilie 2003, Curtea Constituțională a reținut
că îjudecătorul nu are libertatea de a stabili cauțiuni
exorbitante, chiar dacă legea nu stabilește anumite limite,
dat fiind că un eventual abuz în acest sens poate fi
sancționat prin exercitarea de către debitor a căilor de atac

3

prevăzute de lege. Astfel, potrivit art. 403 alin. 3 din Codul
de procedură civilă, încheierea de soluționare a cererii de
suspendare poate fi atacată cu recurs, debitorul beneficiind
astfel de toate garanțiile accesului liber la justiție.“
În acest sens este și jurisprudența Curții Europene a
Drepturilor Omului. Astfel, în spețele Golder contra Regatul
Unit al Marii Britanii și Irlandei de Nord (1975) și Airey contra
Irlandei (1979) s-a statuat că accesul la justiție trebuie să
fie asigurat atât prin cadrul legal, cât și în practică,
deoarece un obstacol de fapt poate încălca prevederile
Convenției pentru apărarea drepturilor omului și a
libertăților fundamentale în aceeași măsură ca un obstacol
juridic. Or, în speță, această cerință este îndeplinită.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

Pentru considerentele expuse, în temeiul art. 144 lit. c) și al art. 145 alin. (2) din Constituție, precum și al art. 13
alin. (1) lit. A.c), al art. 23 alin. (1) și (6), precum și al art. 25 alin. (1) și (3) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 și 3 din Codul de procedură civilă,
excepție ridicată de Al Athamnah Hussein în Dosarul nr. 2.560/2003 al Judecătoriei Sectorului 6 București.
Definitivă și obligatorie.
Pronunțată în ședința publică din data de 30 septembrie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent șef,
Doina Suliman

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea art. 11 din Hotărârea Guvernului nr. 1.061/2002 privind stabilirea uniformei,
echipamentului specific, însemnelor distinctive, insignei și documentului de legitimare
pentru polițiști
În temeiul art. 107 din Constituție și al prevederilor Ordonanței de urgență a Guvernului nr. 179/2002 privind
demilitarizarea unităților aparatului central al Ministerului de Interne și a structurilor subordonate acestuia, aprobată cu
modificări prin Legea nr. 108/2003,
Guvernul României

adoptă prezenta hotărâre.

Art. I. — Articolul 11 din Hotărârea Guvernului
nr. 1.061/2002 privind stabilirea uniformei, echipamentului
specific, însemnelor distinctive, insignei și documentului de
legitimare pentru polițiști, publicată în Monitorul Oficial al
României, Partea I, nr. 776 din 24 octombrie 2002, cu
modificările și completările ulterioare, se modifică și va
avea următorul cuprins:

îArt. 11. — Insigna și documentele de legitimare pentru
efectivele menționate la art. 1 sunt prevăzute în anexa
nr. 3*), cu excepția efectivelor din aparatul central al
Ministerului Administrației și Internelor și a structurilor
subordonate acestuia, care sunt prevăzute în anexa
nr. 3A.“*)
Art. II. — Hotărârea Guvernului nr. 1.061/2002 privind
stabilirea uniformei, echipamentului specific, însemnelor

*) Anexele nr. 3 și 3A sunt date publicității prin Hotărârea Guvernului nr. 1.069/2003.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 720/15.X.2003

distinctive, insignei și documentului de legitimare pentru
polițiști, publicată în Monitorul Oficial al României nr. 776
din 24 octombrie 2002, Partea I, cu modificările și

completările ulterioare, precum și cu modificările aduse prin
prezenta hotărâre, se va republica în Monitorul Oficial al
României.

PRIM-MINISTRU

ADRIAN NĂSTASE
Contrasemnează:
Ministrul administrației și internelor,
Ioan Rus
Ministrul finanțelor publice,
Mihai Nicolae Tănăsescu
București, 11 septembrie 2003.
Nr. 1.069.
ANEXA Nr. 3
LEGITIMAȚIA DE SERVICIU ȘI INSIGNELE POLIȚIȘTILOR

Art. 1. — Legitimația de serviciu a polițiștilor este
documentul oficial care atestă calitatea de polițist în
activitate și va fi folosită în exercitarea atribuțiilor de
serviciu.
Art. 2. — Legitimația de serviciu a polițiștilor este
confecționată în sistem duplex (față-verso) printr-o singură
trecere pe sistemul DOCUPRINT HC 350, filigranată, cu
următorul conținut:
— Față: în partea de sus, central, rândul întâi —
îRomânia“, rândul al doilea — îMINISTERUL ADMINISTRAȚIEI
ȘI INTERNELOR “ și rândul al treilea, pentru structurile
respective, titulatura: îPOLIȚIA ROMÂNĂ“ ori îPOLIȚIA DE
FRONTIERĂ ROMÂNĂ“, după caz; colțul din stânga sus este
barat cu tricolorul României; în centru — stema României;
în partea de jos stânga se vor scrie: gradul profesional,
numele, prenumele tatălui și prenumele titularului, iar în
partea de jos dreapta, fotografia titularului, cu dimensiunile
de 3 cm x 3 cm, color.
— Verso: în partea de sus, central, rândul întâi —
unitatea din care face parte titularul; rândul al doilea —
data emiterii legitimației; în centru — sigla Ministerului
Administrației și Internelor, încadrată stânga-dreapta de
seria (3 litere), respectiv numărul (maximum 5 cifre)
legitimației. Sub numărul legitimației se aplică semnătura
scanată a șefului Oficiului Național pentru Refugiați, a
rectorului Academiei de Poliție îAlexandru Ioan Cuza“, a
inspectorilor generali sau a directorilor generali competenți,
după caz; în partea de jos, sub siglă, se consemnează:
valabilitatea legitimației, codul numeric personal al titularului
și treptele ce conțin gradul de acces în unitățile
Ministerului Administrației și Internelor, aprobat pentru
titularul legitimației.
Art. 3. — Modelele legitimației de serviciu, precum și
cromatica specifică a acestora sunt cele prezentate în
figurile 1—6, după cum urmează: pentru polițiștii din cadrul
Poliției Române — fig. 1; pentru polițiștii din cadrul Poliției
de Frontieră Române — fig. 2; pentru polițiștii din cadrul
Direcției Generale de Evidență Informatizată a Persoanei —
fig. 3; pentru polițiștii din cadrul Oficiului Național pentru
Refugiați — fig. 4; pentru polițiștii din cadrul Academiei de
Poliție îAlexandru Ioan Cuza“ — fig. 5; pentru polițiștii din
cadrul Direcției Generale de Informații și Protecție
Internă — fig. 6.
Art. 4. — (1) Insigna de polițist este însemnul oficial care
atestă, alături de legitimația de serviciu prevăzută la art. 1,
calitatea de polițist în activitate.

(2) Insigna de polițist se eliberează numai pentru
polițiștii din cadrul Poliției Române, Poliției de Frontieră
Române, Direcției pentru Străini și Probleme de Migrări din
cadrul Direcției Generale de Evidență Informatizată a
Persoanei și Direcției Generale de Informații și Protecție
Internă.
Art. 5. — (1) Insigna de polițist are forma unui scut cu
o plăcuță dreptunghiulară în partea inferioară, în exterior, și
este confecționată din tombac, protejată la exterior de un
strat de lac incolor aplicat la cald.
(2) Insigna este prevăzută cu sistem de fixare prin
lamelă metalică, pe articolele de îmbrăcăminte, pe centură
sau în suportul din piele aferent în care se poate introduce
și legitimația de serviciu.
Art. 6. — (1) Fațada insignei conține elemente de
identificare comune și elemente specifice unora dintre
structurile din care fac parte polițiștii respectivi.
(2) Elementele de identificare comune sunt următoarele:
• în partea de sus se află drapelul tricolor, iar pe
culoarea galbenă a acestuia este înscris îROMÂNIA“;
• în partea din mijloc este prevăzută sigla Poliției
Române, a Poliției de Frontieră Române sau a Direcției
pentru Străini și Probleme de Migrări din cadrul Direcției
Generale de Evidență Informatizată a Persoanei, după caz;
• în partea de jos, pe plăcuța dreptunghiulară sunt
înscrise seria formată din 1—3 litere, ce reprezintă
identificarea alfabetică a unității din care face parte titularul,
și numărul insignei format din cel mult 5 cifre, care
reprezintă identificarea numerică a polițistului.
(3) Elementele de identificare specifice pentru insignele
polițiștilor din cadrul Poliției Române și Direcției Generale
de Informații și Protecție Internă sunt evidențiate în modelul
din fig. 7, cele pentru insignele polițiștilor din cadrul Poliției
de Frontieră Române sunt evidențiate în modelul din fig. 8,
iar cele pentru insignele polițiștilor din cadrul Direcției
pentru Străini și Probleme de Migrări din cadrul Direcției
Generale de Evidență Informatizată a Persoanei sunt
evidențiate în modelul din fig. 9.
(4) Figurile 1—9*) fac parte integrantă din prezenta
anexă.
Art. 7. — Eliberarea legitimațiilor de serviciu sau a
insignelor de polițist pentru alte structuri decât cele
precizate expres în prevederile acestei anexe se aprobă
prin ordin al ministrului administrației și internelor.

*) Figurile 1—9 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003

5
FIGURA 1

POLIȚIA ROMÂNĂ

(acces general)

POLIȚIA ROMÂNĂ

(acces limitat)

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 720/15.X.2003
FIGURA 2
POLIȚIA DE FRONTIERĂ ROMÂNĂ

(acces general)

POLIȚIA DE FRONTIERĂ ROMÂNĂ

(acces limitat)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003

7
FIGURA 3

DIRECȚIA GENERALĂ DE EVIDENȚĂ INFORMATIZATĂ A PERSOANEI

(acces general)

DIRECȚIA GENERALĂ DE EVIDENȚĂ INFORMATIZATĂ A PERSOANEI

(acces limitat)

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 720/15.X.2003
FIGURA 4
OFICIUL NAȚIONAL PENTRU REFUGIAȚI

(acces general)

OFICIUL NAȚIONAL PENTRU REFUGIAȚI

(acces limitat)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003

9
FIGURA 5

A C A D E M I A D E P O L I Ț I E îA L E X A N D R U I O A N C U Z A“

(acces general)

A C A D E M I A D E P O L I Ț I E îA L E X A N D R U I O A N C U Z A“

(acces limitat)

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 720/15.X.2003
FIGURA 6
DIRECȚIA GENERALĂ DE INFORMAȚII ȘI PROTECȚIE INTERNĂ

(acces general)

DIRECȚIA GENERALĂ DE INFORMAȚII ȘI PROTECȚIE INTERNĂ

(acces limitat)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003

11
FIGURA 7

POLIȚIE

FIGURA 8
POLIȚIE DE FRONTIERĂ

FIGURA 9
DIRECȚIA PENTRU STRĂINI ȘI PROBLEME DE MIGRĂRI

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 720/15.X.2003
ANEXA Nr. 3A

LEGITIMAȚIILE DE SERVICIU

pentru efectivele din aparatul central al Ministerului Administrației și Internelor și structurile subordonate acestuia
Art. 1. — (1) Legitimația de serviciu a polițiștilor din
aparatul central și structurile subordonate acestuia este
documentul oficial care atestă statutul de funcționar public
în activitate, cu statut special, instituit prin Legea
nr. 360/2002 privind Statutul polițistului.
(2) Legitimația de serviciu este folosită exclusiv în
exercitarea atribuțiilor de serviciu.
Art. 2. — Legitimația pentru personalul din unitățile
aparatului central este confecționată în sistem duplex
(față-verso), cu următorul conținut:
I. Pe fața legitimației:
a) în partea de sus central, rândul întâi — ROMÂNIA,
rândul al doilea — MINISTERUL ADMINISTRAȚIEI ȘI
INTERNELOR;
b) rândul al treilea, aliniat la stânga — LEGITIMAȚIE,
rândul al patrulea, cu majuscule de culoare roșie —
APARAT CENTRAL;
c) colțul din stânga sus este barat cu tricolorul
României;
d) în colțul din dreapta sus — stema României;
e) în colțul din dreapta jos — fotografia titularului, cu
dimensiunile de 2,5 cm x 3,5 cm, executată color (în ținută
de reprezentare);
f) în colțul din stânga jos se înscriu unele sub altele
următoarele date: 1. gradul profesional al titularului;
2. numele titularului și prenumele tatălui acestuia;
3. prenumele titularului.
II. Pe versoul legitimației:
a) în partea de sus, central, pe rândul întâi — unitatea,
pe rândul al doilea — ziua, luna și anul emiterii legitimației;
b) aliniat la stânga, ordonate de sus în jos, unele sub
altele — seria (formată din 3 litere) și numărul legitimației
(format din 4 cifre), mențiunea — VALABILĂ PÂNĂ LA, sub
care se centrează data valabilității formată din zi, lună, an;
c) aliniat la dreapta — MINISTERUL ADMINISTRAȚIEI ȘI
INTERNELOR , pe rândul următor, centrat — semnătura
scanată aparținând ministrului de interne;
d) în centru, sub data emiterii — sigla Ministerului
Administrației și Internelor;
e) central, pe rândul al treilea, sub siglă, cu majuscule
de culoare roșie — ACCES GENERAL (pentru ofițeri),
respectiv caseta cu nivelul de acces (pentru agenți), iar pe
rândul patru — codul numeric personal al titularului
legitimației.

Art. 3. — Legitimația pentru personalul din structurile
subordonate unităților aparatului central este confecționată
în sistem duplex (față-verso), cu următorul conținut:
I. Pe fața legitimației:
a) în partea de sus, central, rândul întâi — ROMÂNIA,
rândul al doilea — MINISTERUL ADMINISTRAȚIEI ȘI
INTERNELOR;
b) rândul al treilea, aliniat la stânga — LEGITIMAȚIE;
c) colțul din stânga sus este barat cu tricolorul
României;
d) în colțul din dreapta sus — stema României;
e) în colțul din dreapta jos — fotografia titularului, cu
dimensiunile de 2,5 cm x 3,5 cm, executată color (în ținută
de reprezentare);
f) în colțul din stânga jos se înscriu unele sub altele
următoarele date: 1. gradul profesional al titularului;
2. numele titularului și prenumele tatălui acestuia;
3. prenumele titularului.
II. Pe versoul legitimației:
a) în partea de sus central, pe rândul întâi —
denumirea structurii, pe rândul al doilea — ziua, luna și
anul emiterii legitimației;
b) aliniat la stânga, ordonate de sus în jos, unele sub
altele — seria (formată din 3 litere) și numărul legitimației
(format din 4 cifre), mențiunea — VALABILĂ PÂNĂ LA, sub
care se centrează data valabilității formată din zi, lună, an;
c) aliniat la dreapta — MINISTERUL ADMINISTRAȚIEI ȘI
INTERNELOR , pe rândul următor, centrat — semnătura
scanată aparținând ministrului de interne;
d) în centru, sub data emiterii — sigla Ministerului
Administrației și Internelor, pe rândul următor — caseta cu
nivelul de acces, iar pe ultimul rând — codul numeric
personal.
Art. 4. — (1) Modelul legitimațiilor de serviciu și
cromatica specifică fiecăreia sunt prezentate în figurile 1 și
2 din prezenta anexă.
(2) Figurile 1*) și 2*) fac parte integrantă din prezenta
anexă.
Art. 5. — Eliberarea legitimațiilor de serviciu pentru alte
structuri decât cele precizate în Ordonanța de urgență a
Guvernului nr. 179/2002 privind demilitarizarea unităților
aparatului central al Ministerului de Interne și a structurilor
subordonate acestuia se aprobă prin ordin al ministrului
administrației și internelor.

*) Figurile 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 720/15.X.2003
FIGURA 1
APARAT CENTRAL

(acces general)

APARAT CENTRAL

(acces limitat)

FIGURA 2
APARAT CENTRAL

— unități subordonate —
(acces general)

APARAT CENTRAL

— unități subordonate —
(acces limitat)

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 720/15.X.2003

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI
ȘI INTERNELOR
Nr. 510 din 3 septembrie 2003

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 365 din 19 septembrie 2003

ORDIN
pentru introducerea regimului de frontieră internă pe aeroporturile din România
Având în vedere prevederile Ordonanței de urgență a Guvernului nr. 105/2001 privind frontiera de stat a
României, aprobată cu modificări prin Legea nr. 243/2002, cu modificările și completările ulterioare,
în temeiul prevederilor art. 4 lit. b) și i) din Ordonanța Guvernului nr. 29/1997 privind Codul aerian, aprobată cu
modificări și completări prin Legea nr. 130/2000, republicată, ale art. 9 alin. (4) din Ordonanța de urgență a Guvernului
nr. 63/2003 privind organizarea și funcționarea Ministerului Administrației și Internelor, ale art. 4 alin. (1) pct. 24 și ale
art. 5 alin. (4) din Hotărârea Guvernului nr. 740/2003 privind organizarea și funcționarea Ministerului Transporturilor,
Construcțiilor și Turismului,
ministrul administrației și internelor și ministrul transporturilor, construcțiilor și turismului emit următorul ordin:
Art. 1. — Prezentul ordin are ca scop introducerea
regimului de frontieră internă pe aeroporturile din România.
Art. 2. — În sensul prezentului ordin, termenii utilizați au
următorul înțeles:
a) aerodrom — suprafața delimitată pe pământ sau pe
apă, care cuprinde eventual clădiri, instalații și materiale,
destinată a fi utilizată, în totalitate sau în parte, pentru
sosirea, plecarea și manevrarea la sol a aeronavelor;
b) aeroport — aerodromul deschis pentru operațiuni
comerciale de transport aerian;
c) aeroport internațional — aeroportul nominalizat ca
aeroport de intrare și plecare, destinat traficului internațional
al aeronavelor, și în care sunt asigurate facilitățile de
control pentru trecerea frontierei de stat, pentru controlul
vamal, de sănătate publică, pentru controlul veterinar și
fitosanitar, precum și pentru alte facilități similare;
d) frontieră de stat — linia reală sau imaginară, care
trece, în linie dreaptă, de la un semn de frontieră la altul
ori, acolo unde frontiera nu este marcată în teren cu
semne de frontieră, de la un punct de coordonate la altul;
e) frontieră internă — aeroporturile pentru zborurile
internaționale, curse regulate și neregulate, care au ca
punct de plecare și/sau ca destinație exclusive alte
aeroporturi de pe teritoriile statelor sau comunităților de
state cu care România a încheiat acorduri, convenții sau
alte înțelegeri internaționale privind eliminarea controalelor
la frontieră, fără escale pe aeroporturile din afara teritoriului
acestora;
f) frontieră externă — aeroporturile, dacă acestea nu
reprezintă frontiere interne;
g) persoane aflate sub incidența legislației de frontieră
internă — cetățenii români și ai statelor cu care România a
încheiat acorduri, convenții sau alte înțelegeri internaționale
privind eliminarea controalelor la frontieră;
h) regim de frontieră internă pe aeroporturi — cuprinde
reglementările cu privire la eliminarea controlului de
frontieră în aeroporturile deschise traficului internațional de
persoane, pentru cetățenii români și persoanele aparținând
statelor sau comunităților de state cu care România a
încheiat acorduri, convenții sau alte înțelegeri internaționale
privind eliminarea controalelor la frontieră;
i) stat contractant — statul sau comunitatea de state cu
care România a încheiat acorduri, convenții sau alte
înțelegeri internaționale privind eliminarea controalelor la
frontieră și România;
j) stat terț — orice alt stat decât cel cu care România a
încheiat acorduri, convenții sau alte înțelegeri internaționale
privind eliminarea controalelor la frontieră;
k) zbor intern — orice zbor care are ca punct de
plecare și/sau ca destinație teritoriul României, precum și

orice zbor care are ca punct de plecare sau ca destinație
exclusivă teritoriile statelor ori comunităților de state cu care
România a încheiat acorduri, convenții sau alte înțelegeri
internaționale privind eliminarea controalelor la frontieră,
fără escală pe teritoriul unui stat terț.
Art. 3. — La data intrării în vigoare a unui acord,
convenții ori înțelegeri bi- sau multilaterale privind
eliminarea controlului la frontieră, pentru introducerea
regimului de frontieră internă se vor lua următoarele
măsuri:
1. Separarea fluxurilor de pasageri pentru zborurile
interne de cele pentru zborurile internaționale se va face
printr-o infrastructură adecvată atât la îmbarcare, cât și la
debarcare, după cum urmează:
a) la îmbarcare, înainte de posturile de control ale
poliției de frontieră și va continua până la urcarea în
aeronavă;
b) la debarcare separarea va continua și după posturile
de control ale poliției de frontieră până în zona publică a
aeroportului.
2. Pentru zborurile internaționale controlul persoanelor
aflate sub incidența legislației privind frontiera internă se va
face la ghișee speciale, individualizate cu:
— însemnul drapelului României;
— emblema Uniunii Europene, cu înscrisul UE într-un
cerc format din stele;
— însemnele drapelelor statelor contractante, altele
decât statele membre ale Uniunii Europene și România.
Ghișeele la care se face controlul pentru cetățenii
oricărui stat terț vor purta inscripția îalte state“, în limba
română și în limbi de circulație internațională.
3. Pe aeroporturile care nu au statut de aeroport
internațional, dar care au fost autorizate pentru operarea
zborurilor internaționale, controlul persoanelor la frontieră se
va face la fel cu cel efectuat pe aeroporturi internaționale,
cu următoarele excepții:
a) vor fi controlați pasagerii zborurilor pentru care nu se
poate stabili cu certitudine că își au originea sau destinația
exclusivă pe teritoriile statelor contractante, fără escală pe
teritoriul unui stat terț;
b) în funcție de volumul traficului de pasageri, se admite
prezența intermitentă a personalului controlului de frontieră,
dar numai cu condiția unor garanții ferme că un număr
corespunzător de funcționari poate fi oricând convocat în
timp util atunci când este necesar. Directorul general al
aeroportului are obligația de a informa autoritățile controlului
de frontieră în legătură cu aterizarea și decolarea
aeronavelor ce efectuează zboruri internaționale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/15.X.2003
4. Pe aeroporturile menționate la pct. 3 nu este
obligatoriu să se ia măsuri de separare fizică a fluxurilor
de pasageri în conformitate cu prezentul ordin.
Ministrul administrației și internelor,
Ioan Rus

15

Art. 4. — Prezentul ordin se aplică pe toate
aeroporturile din România.
Art. 5. — Prezentul ordin se publică în Monitorul Oficial
al României, Partea I.
p. Ministrul transporturilor, construcțiilor și turismului,
Traian Panait,
secretar de stat

MINISTERUL AGRICULTURII, PĂDURILOR, APELOR ȘI MEDIULUI

ORDIN
pentru aprobarea modelului siglei și fanionului Inspecției Piscicole
În temeiul Hotărârii Guvernului nr. 739/2003 privind organizarea și funcționarea Ministerului Agriculturii, Pădurilor,
Apei și Mediului,
în baza prevederilor art. 19 din Regulamentul de organizare și funcționare a Inspecției Piscicole, aprobat prin
Hotărârea Guvernului nr. 849/2002,
ministrul agriculturii, pădurilor, apelor și mediului emite următorul ordin:
Art. 1. — Se aprobă modelul siglei și fanionului
Inspecției Piscicole, prezentat în anexa nr. 1, precum și
modelul registrului de inspecție la bordul navei, prezentat în
anexa nr. 2, care fac parte integrantă din prezentul ordin.

Art. 2. — Inspecția Piscicolă va duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor, apelor și mediului,
Petre Daea,
secretar de stat
București, 26 septembrie 2003.
Nr. 720.
ANEXA Nr. 1

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 720/15.X.2003
ANEXA Nr. 2

INSPECȚIA PISCICOLĂ

Filiala: ...............................

Nr.
crt.

Denumirea navei/ambarcațiunii:
...................................................
Deplasările efectuate

Anul

Luna

Ziua

Zona

Distanța

Durata

Scopul
deplasării

Nr. și data
procesului-verbal
de control

Rezultatul
acțiunii

1.
2.
.
.
.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 720/15.X.2003 conține 16 pagini.

Prețul de vânzare 15.000 lei

ISSN 1453—4495

PDF compression, OCR, web-optimization with CVISION's PdfCompressor

