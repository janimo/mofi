MONITORUL OFICIAL
AL
ROMÂNIEI
Anul I — Nr. 2
COMUNICATE, DECRETE-LEGE, DECRETE,
HOTÂRlRI ALE GUVERNULUI ŞI ALTE ACTE
Luni, 25 decembrie 1989
SUMAR
Pagina
COMUNICATE
Comunicat al Consiliului Frontului Salvării Naţionale
1—2
COMUNICATE
COMUNICAT
al Consiliului Frontului Salvării Naţionale
Prăbuşirea odioasei dictaturi a clanului Ceauşescu
a adăugat o ultimă pagină cronicii sîngeroase a anilor
de suferinţe îndurate de poporul român. Elemente
declasate şi iresponsabile rămase fidele tiranului au
încercat să continue practica teroristă a vechiului re-
gim, dedîndu-se la provocări, atacuri asupra popu-
laţiei civile, ucigînd fără discriminare oameni neînar-
maţi, atacînd instituţii publice, întreprinderi indus-
triale, obiective militare, unităţi comerciale, spitale şi
locuinţe.
Poporul român şi-a afirmat încă o dată uriaşa
energie morală descătuşată de voinţa sa eliberatoare.
Armata şî-a făcut datoria, ca şi o mare parte din
lucrătorii Ministerului de Interne.
Revoluţia a învins.
In vederea restabilirii complete a situaţiei şi a asi-
gurării liniştii necesare unei vieţi normale în socie-
tatea noastră liberă, Consiliul Frontului Salvării Na-
ţionale hotărăşte adoptarea unor măsuri excepţionale,
imperios necesare momentului actual :
1. O încetare completă şi imediată a focului pe
întreg teritoriul ţării. Oricine va încălca această dis-
poziţie se va face vinovat de crimă împotriva poporu-
lui remân, fiind pasibil de cea mai promptă şi necru-
ţătoare pedeapsă. Să nu mai fie vărsată nici o picătură
de sînge.
Totodată, orice act de vandalism şi distrugere, pre-
cum şi răzbunările personale, se situează în afara legii,
pătînd nobleţea revoluţiei noastre.
Vinovăţia dictatorului şi a foştilor săi lachei în faţa
istoriei şi a legilor va fi stabilită de tribunale, care
vor hotărî cu toată severitatea sancţiunile cuvenite
pentru acţiunea de "distrugere a ţării.
2. Armata este singura deţinătoare a armelor, braţul
ferm al apărării intereselor poporului. Toţi care au
intrat în aceste zile în posesia armamentului şi a mu-
niţiilor, indiferent de împrejurări, trebuie să-1 predea
de urgenţă, cel mai tîrziu pînă luni 25 decembrie ora
17. Cei care nu se vor supune acestor prevederi se vor
face vinovaţi de încălcarea gravă a legalităţii, fiind
pedepsiţi cu cea mai mare severitate.
3. Unităţile Ministerului de Interne se vor integra
Ministerului Apărării Naţionale care preia comanda
unică asupra tuturor trupelor şî mijloacelor de luptă
ale ţării.
Organele de miliţie şi pompierii îşi păstrează toate
atribuţiile specifice, pe care trebuie să şi le exercite
cu toată fermitatea.
4. Conducerile şi toţi oamenii muncii sînt chemaţi
să asigure protecţia unităţilor economice, comerciale,
sanitare, de învăţămînt, ştiinţă şi cultură. Societatea
românească trebuie să funcţioneze normal prin con-
tribuţia devotată a fiecăruia dintre noi.
De asemenea, facem apel la toţi concetăţenii să spri-
jine organele de ordine în asigurarea integrităţii
localurilor ambasadelor şi imunitatea diplomaţilor.
5. Organele noilor structuri ale democraţiei trebuie
să-şi înceapă urgent activitatea de refacere a tării,
constituindu-se ferm, intrînd imediat în subordinea
consiliului şi adoptînd, împreună cu acesta, măsurile
de ordin politic, social, administrativ şi economic,
absolut necesare primelor etape ale reconstrucţiei.
Fie ca primul Nou An liber să aducă în România,
o dată cu bucuria eliberării, liniştea şi calmul care ne
vor permite asumarea tuturor răspunderilor unui po-
por care-şi afirmă demnitatea.
2
MONITORUL OFICIAL AL ROMÂNIEI    Nr. 2
Consensul naţional, conlucrarea forţelor creatoare
ile ţării, tuturor categoriilor sociale de orice naţiona-
litate constituie condiţia vitală şi garanţia înfăptuirii
obiectivelor fundamentale ale procesului revoluţionar
în România.
★
După ce Virgil Măgureanu a dat citire Comunica-
tului Consiliului Frontului Salvării Naţionale, a luat
cuvîntul Ion Iliescu, care a spus :
Ţinînd seama de fenomenele grave care se produc
în societatea noastră — rezultat al vidului de putere
care s-a creat prin răsturnarea dictaturii şi al actelor
teroriste care au continuat — deşi, precum vedeţi, sînt
în slăbire — dar şi al unor manifestări de oarecare
anarhie — este absolut necesar să realizăm o unitate
de acţiune a tuturor forţelor interesate în redresarea
ţării, să curmăm orice acţiuni care pot să împiedice
însănătoşirea vieţii noastre, desfăşurarea activităţii
normale în toate sectoarele de activitate, asigurarea
securităţii individuale a tuturor cetăţenilor, condiţii
normale pentru desfăşurarea vieţii paşnice a ţării.
Acesta este sensul tuturor măsurilor care sînt preconi-
zate în acest comunicat, pentru care cerem sprijinul
activ al tuturor celor interesaţi în realizarea pînă la
capăt a obiectivelor transformărilor revoluţionare, în-
tr-adevăr revoluţionare, care au loc în ţara noastră.
EDITOR : CONSILIUL FRONTULUI SALVĂRII NAŢIONALE
Adresa pentru publicitate : Combinatul poligrafie Bucureşti - Biroul de publicitate şi difuzare
pentru Monitorul Oficial, Bucureşti, str. Blanduziei nr. 1, sectorul 2, telefon 11.77.02. -r-
Tiparul :   combinatul   poligrafic   Bucureşti   -   Atelierul   „Monitorul   Oficial",   Bucureşti. Fre{ul 1,50 lei 40.816
str. Jiului nr.  163, telefon 68.55.58. -
Monitorul Oficial al României nr. 2/1989 coniac 3 pagini.