PARTEA

Anul 174 (XVIII) — Nr. 682

I

LEGI, DECRETE, HOTĂRÂRI ȘI ALTE ACTE

Miercuri, 9 august 2006

SUMAR
Pagina

Nr.
la victoria Revoluției române din decembrie 1989
nr. 341/2004 ..............................................................

DECIZII ALE CURȚII CONSTITUȚIONALE
Decizia nr. 533 din 27 iunie 2006 referitoare la excepția
de neconstituționalitate a prevederilor art. 581 și
art. 582 din Codul de procedură civilă, ale
art. 133 alin. (1) și (2) din Legea nr. 31/1990
privind societățile comerciale și ale art. 29 alin. (6)
din Legea nr. 47/1992 privind organizarea și
funcționarea Curții Constituționale............................

ALE

4–7

HOTĂRÂRI ALE GUVERNULUI ROMÂNIEI
996.

— Hotărâre pentru redobândirea cetățeniei române
de către unele persoane ..........................................

Hotărârea din 1 decembrie 2005, definitivă la 1 martie
2006, în Cauza Societatea Comercială
îMașinexportimport Industrial Group“ — S.A.
împotriva României....................................................

CURȚII

7–11

ACTE ALE CURȚII EUROPENE
A DREPTURILOR OMULUI

1–4

Decizia nr. 566 din 11 iulie 2006 referitoare la excepția
de neconstituționalitate a dispozițiilor art. 9
alin. (5) și art. 10 alin. (2) din Legea recunoștinței
față de eroii-martiri și luptătorii care au contribuit

DECIZII

Pagina

11–16

CONSTITUȚIONALE

CURTEA CONSTITUȚIONALĂ

D E C I Z I A Nr. 533
din 27 iunie 2006

referitoare la excepția de neconstituționalitate a prevederilor art. 581 și art. 582
din Codul de procedură civilă, ale art. 133 alin. (1) și (2) din Legea nr. 31/1990
privind societățile comerciale și ale art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 581 și art. 582 din Codul de procedură
civilă, ale art. 133 alin. (1) și (2) din Legea nr. 31/1990
privind societățile comerciale și ale art. 29 alin. (6) din
Legea nr. 47/1992 privind organizarea și funcționarea Curții
Constituționale, excepție ridicată de Societatea Comercială
îDanubiana“ — S.A. în Dosarul nr. 6.810/3/2006 al
Tribunalului București — Secția a VI-a comercială.
La apelul nominal lipsesc părțile, față de care procedura
de citare a fost legal îndeplinită.

2

MONITORUL OFICIAL AL ROMÂNIEI, PARTEA I, Nr. 682/9.VIII.2006

Președintele Curții dispune a se face apelul și în
Dosarul nr. 417D/2006.
La apelul nominal lipsesc părțile, față de care procedura
de citare a fost legal îndeplinită.
Curtea, din oficiu, pune în discuție conexarea acestor
cauze, având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarului nr. 417D/2006 la Dosarul
nr. 416D/2006, care este primul înregistrat.
Reprezentantul Ministerului Public pune concluzii de
respingere a excepției ca neîntemeiată, invocând, în acest
sens, jurisprudența în materie a Curții Constituționale.
C U R T E A,

având în vedere actele și lucrările dosarelor, constată
următoarele:
Prin Încheierile din 6 martie 2006, pronunțate în
dosarele nr. 6.810/3/2006 și nr. 6.812/3/2006, Tribunalul
București — Secția a VI-a comercială a sesizat Curtea
Constituțională cu excepția de neconstituționalitate a
prevederilor art. 581 și art. 582 din Codul de procedură
civilă, ale art. 133 alin. (1) și (2) din Legea nr. 31/1990
privind societățile comerciale și ale art. 29 alin. (6) din
Legea nr. 47/1992 privind organizarea și funcționarea
Curții Constituționale, excepție ridicată de Societatea
Comercială îDanubiana“ — S.A. și Societatea Comercială
îTofan Grup“ — S.A.
În motivarea excepției de neconstituționalitate, autorii
acesteia susțin că prin procedura de urgență instituită de
art. 581 din Codul de procedură civilă se aduc îngrădiri
dreptului persoanei de a se adresa justiției pentru apărarea
drepturilor, a libertăților și a intereselor sale, precum și
dreptului persoanei de a beneficia de o judecată echitabilă,
publică și într-un termen rezonabil de către o instanță
independentă și imparțială, instituită de lege. Se consideră
că modalitatea de judecare stabilită de alin. 3 al art. 581
din Codul de procedură civilă creează posibilitatea
discriminării între justițiabili, încălcând totodată dispozițiile
art. 53 alin. (1) și ale art. 57 din Constituție. În ce privește
alin. 4 al textului criticat, autorii excepției arată că acesta
încalcă principiile și normele constituționale, deoarece în
urma unei judecăți sumare și chiar în lipsa oricărei poziții
exprimate de partea care cade în pretenții, se poate
proceda la o executare fără somație și fără trecerea
vreunui termen.
Cu privire la neconstituționalitatea prevederilor art. 133
alin. (1) și (2) din Legea nr. 31/1990, se susține că
acestea contravin dispozițiilor art. 44 alin. (1) și (2) teza
întâi din Constituție, întrucât creează posibilitatea
suspendării aplicării hotărârilor adunărilor generale ale
acționarilor datorită duratei proceselor, lipsind astfel de
eficiență dreptul de vot al majorității acestora.
Referitor la art. 29 alin. (6) din Legea nr. 47/1992, se
arată că acest text de lege, potrivit căruia instanța de
judecată poate respinge printr-o încheiere motivată cererea
de sesizare a Curții Constituționale în cazul în care
excepția de neconstituționalitate este inadmisibilă,
contravine art. 146 lit. d) din Constituție, deoarece Curtea
Constituțională are competența exclusivă de a soluționa
excepțiile de neconstituționalitate.

Tribunalul București — Secția a VI-a comercială
apreciază că textele de lege criticate nu contravin
dispozițiilor constituționale invocate.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.
Guvernul apreciază că excepția este neîntemeiată.
Arată că reglementarea de către legiuitor a unei proceduri
speciale reprezintă o aplicare în dreptul procesual civil a
principiului constituțional consacrat în art. 126 alin. (2),
conform căruia competența instanțelor judecătorești și
procedura de judecată sunt prevăzute numai de lege. Pe
acest temei legiuitorul poate institui, în considerarea unor
situații deosebite, reguli speciale de procedură, precum și
modalități corespunzătoare de exercitare a drepturilor
procesuale, astfel că prevederile art. 581 și art. 582 din
Codul de procedură civilă nu contravin dispozițiilor
constituționale ale art. 21, 24, 53, 57 și 124. În sensul
celor arătate invocă jurisprudența în materie a Curții
Constituționale.
De asemenea, consideră ca fiind neîntemeiate și criticile
de neconstituționalitate vizând prevederile art. 133 alin. (1)
și (2) din Legea nr. 31/1990, invocând jurisprudența Curții
în materie.
Și, în fine, cu privire la critica de neconstituționalitate a
prevederilor art. 29 alin. (6) din Legea nr. 47/1992,
raportată la art. 146 lit. d) din Constituție, apreciază că
reglementarea prin acest text de lege a cazurilor de
inadmisibilitate nu contravine textului constituțional invocat,
întrucât aceste prevederi reprezintă norme de procedură pe
care instanța de judecată care a fost sesizată cu excepția
de neconstituționalitate este obligată să le aplice.
Avocatul Poporului consideră că prevederile de lege
criticate sunt constituționale, invocând, în acest sens,
jurisprudența Curții în materie.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și ale Avocatului Poporului, rapoartele întocmite
de judecătorul-raportor, concluziile procurorului, prevederile
legale criticate raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl constituie prevederile art. 581 și
art. 582 din Codul de procedură civilă, art. 133 alin. (1) și
(2) din Legea nr. 31/1990 privind societățile comerciale,
republicată în Monitorul Oficial al României, Partea I,
nr. 1.066 din 17 noiembrie 2004, precum și ale art. 29
alin. (6) din Legea nr. 47/1992 privind organizarea și
funcționarea Curții Constituționale, republicată în Monitorul
Oficial al României, Partea I, nr. 643 din 16 iulie 2004.
Prevederile de lege criticate au următoarea redactare:
— Art. 581: îInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube

MONITORUL OFICIAL AL ROMÂNIEI, PARTEA I, Nr. 682/9.VIII.2006
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu
cel mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“;
— Art. 582: îOrdonanța este supusă recursului în termen
de 5 zile de la pronunțare, dacă s-a dat cu citarea părților, și de
la comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.“;
— Art. 133 alin. (1) și (2) din Legea nr. 31/1990: î(1) O
dată cu intentarea acțiunii în anulare, reclamantul poate cere
instanței, pe cale de ordonanță președințială, suspendarea
executării hotărârii atacate.
(2) Președintele, încuviințând suspendarea, poate obliga pe
reclamant la o cauțiune.“;
— Art. 29 alin. (6) din Legea nr. 47/1992: îDacă
excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. Încheierea poate
fi atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.“
Textele constituționale invocate sunt cele ale art. 21
privind accesul liber la justiție, art. 24 — dreptul la
apărare, art. 44 alin. (1) și (2) teza întâi referitor la
garantarea și ocrotirea în mod egal a proprietății private,
art. 45 — libertatea economică, art. 53 alin. (1) —
restrângerea exercițiului unor drepturi sau al unor libertăți,
art. 57 — exercitarea drepturilor și a libertăților, art. 124 —
înfăptuirea justiției și art. 146 lit. d) — atribuțiile Curții
Constituționale.
Examinând excepția de neconstituționalitate, Curtea
reține următoarele:
I. Prevederile art. 581 și art. 582 din Codul de
procedură civilă au mai format obiectul controlului de
constituționalitate.
Astfel, Curtea, spre exemplu, prin Decizia nr. 396 din
5 octombrie 2004, publicată în Monitorul Oficial al
României, Partea I, nr. 1.160 din 8 decembrie 2004,
Decizia nr. 60 din 2 februarie 2006, publicată în Monitorul
Oficial al României, Partea I, nr. 197 din 2 martie 2006, și
Decizia nr. 305 din 6 aprilie 2006, publicată în Monitorul
Oficial al României, Partea I, nr. 379 din 3 mai 2006,
respingând excepția de neconstituționalitate, a statuat că
prin procedura de urgență instituită de art. 581 din Codul
de procedură civilă nu se îngrădește dreptul oricărei
persoane de a se adresa justiției pentru apărarea
drepturilor, a libertăților și a intereselor sale legitime,
implicit a dreptului la un proces echitabil. Dimpotrivă, prin
această procedură se creează o posibilitate în plus pentru
cel vătămat într-un drept legitim de a se adresa justiției,

3

prin cerere de ordonanță președințială, și aceasta în cazuri
grabnice, pentru păstrarea unui drept care s-ar păgubi prin
întârziere, pentru prevenirea unei pagube iminente și care
nu s-ar putea repara, precum și pentru înlăturarea
piedicilor ce s-ar ivi cu prilejul unei executări. Totodată,
posibilitatea atacării cu recurs a ordonanței președințiale,
ca și cea a contestării executării acesteia, prevăzută de
art. 582 din Codul de procedură civilă, constituie un
argument suplimentar în sensul deplinei respectări a
accesului liber la justiție.
Atât considerentele, cât și soluțiile acestor decizii își
mențin valabilitatea și în cauza de față, întrucât nu au
intervenit elemente noi de natură a determina o
reconsiderare a jurisprudenței Curții.
În ceea ce privește susținerea autorilor excepției că
textele de lege criticate ar încălca dispozițiile constituționale
cuprinse în art. 45 referitor la libertatea economică și în
art. 124 alin. (1) privind înfăptuirea justiției, Curtea constată
că este lipsită de temei, textele constituționale de referință
având cu totul alt obiect, motiv pentru care invocarea lor
nu are relevanță în cauză.
II. Prevederile art. 133 alin. (1) și (2) din Legea
nr. 31/1990 privind societățile comerciale au mai făcut, de
asemenea, obiectul controlului de constituționalitate prin
raportare la dispozițiile art. 44 alin. (1) și (2) teza întâi din
Constituție.
Astfel, prin Decizia nr. 209 din 14 aprilie 2005, publicată
în Monitorul Oficial al României, Partea I, nr. 528 din
22 iunie 2005, și Decizia nr. 488 din 29 septembrie 2005,
publicată în Monitorul Oficial al României, Partea I,
nr. 1.000 din 10 noiembrie 2005, Curtea a reținut că
aceste dispoziții sunt norme de procedură a căror stabilire
este, potrivit prevederilor art. 126 alin. (2) din Constituție,
de competența autorității legiuitoare.
Totodată, Curtea a constatat că art. 133 alin. (1) și (2)
din Legea nr. 31/1990 permite instanței de judecată ca,
ținând seama de circumstanțele cauzei, să aprecieze
asupra caracterului eventual șicanatoriu al cererii de
suspendare a hotărârii adunării generale contestate și să
stabilească o cauțiune de natură să descurajeze cererile
nefundamentate sau exercitarea cu rea-credință a
drepturilor procesuale. Depunerea cauțiunii constituie o
garanție, în sensul că, în urma respingerii acțiunii în
anulare a hotărârilor luate de adunarea generală a
acționarilor, partea interesată va putea cere și obține
despăgubiri pentru pagubele suferite datorită întârzierii
executării hotărârii respective.
Soluțiile și considerentele cuprinse în deciziile
menționate își mențin valabilitatea și în cauza de față,
întrucât nu au intervenit elemente noi de natură a
determina o reconsiderare a jurisprudenței Curții.
III. Referitor la critica de neconstituționalitate a
prevederilor art. 29 alin. (6) din Legea nr. 47/1992, Curtea
constată că aceste prevederi sunt norme de procedură pe
care instanța care a fost sesizată cu excepția de
neconstituționalitate era obligată să le aplice, în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, unica autoritate de jurisdicție constituțională.
În acest sens, Curtea Constituțională s-a pronunțat prin
Decizia nr. 607 din 15 noiembrie 2005, publicată în
Monitorul Oficial al României, Partea I, nr. 70 din
25 ianuarie 2006.

4

MONITORUL OFICIAL AL ROMÂNIEI, PARTEA I, Nr. 682/9.VIII.2006

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 581 și art. 582 din Codul de procedură civilă, ale
art. 133 alin. (1) și (2) din Legea nr. 31/1990 privind societățile comerciale și ale art. 29 alin. (6) din Legea nr. 47/1992
privind organizarea și funcționarea Curții Constituționale, excepție ridicată de Societatea Comercială îDanubiana“ — S.A. și
Societatea Comercială îTofan Grup“ — S.A. în dosarele nr. 6.810/3/2006 și nr. 6.812/3/2006 ale Tribunalului București —
Secția a VI-a comercială.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu
CURTEA CONSTITUȚIONALĂ

D E C I Z I A Nr. 566
din 11 iulie 2006

referitoare la excepția de neconstituționalitate a dispozițiilor art. 9 alin. (5) și ale art. 10 alin. (2)
din Legea recunoștinței față de eroii-martiri și luptătorii care au contribuit
la victoria Revoluției române din decembrie 1989 nr. 341/2004
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent-șef

Pe rol se află soluționarea excepției de neconstituționalitate
a dispozițiilor art. 9 alin. (5) și ale art. 10 alin. (2) din
Legea recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004, excepție ridicată de Gheorghe Victor Ion, Ilie
Mardale, Sorin Cernăianu, Dumitru Zaharia, Dan Gheorghe,
Nicolae Radu, Neculai Șerban, Virgil Miu, Gheorghe Ene,
Ion Porumbelu, Doinița Bălăuță, Paul Doru, Constantin
Anastase Burciu, Aurel Botez, Aurel Zamfir, Vasile Gligor,
Ion Bădaie, Ion Călugăroiu, Mihai Cojocaru, Adrian Ciurariu,
Ștefan Constantin, Vasile Scriban, Puiu Neacșu, Constantin
Badea, Nicolae Petre, Gligore Brândușescu, Aurel Vasile,
Viorică Fulga, Ioan Constantin Borha, Brancu Ghiorcea,
Toma Kozma, Mihai Dumitru, Constantin Ivanciu, Vasile
Mărgărit, Florea Cernescu, Constantin Paul Iorga, Marin
Stănilă, Vasilică Niță, Ion Ghiță, Eugenia Petroșeneanu,
Eugen Peride, Florin Antonescu, Alexandru Niculau, Ștefan
Moholițchi, Florian Sideriaș, Aurel Stoicescu, Marian Dănuț
Ioniță, Mihaela Violeta Niță, Andrei Constantin, Ion Toma,
Tănase Năstase, Georgeta Cojocaru, Alexandru Diomid
Voica, Iosif Sutru, Dumitru Mihalache, Mihai Negru, Pavel
Dumitru, Victor Cosacenco, Constantin Mihai, Niculae
Gheorghe, Florea Oancea, Aurică Manea, Paul Popa,
Gheorghe Grigore, Mihai Sianu, Dorin Popescu, Ștefan

Senteș, Romică Bejinariu, Vasile Zamfir, Ioana Necula, Ion
Elisei, Constantin Dănilă, Nicolae Tomegea, Ștefan Matei,
Ion Dinu, Mihail Rușescu, Pavel Dan, Marin Dinu, Vasile
Arabaciu, George Costin, Constantin Gherase, Adrian
Simion, Ion Baban, Dumitru Nan, Gilbert Enache, Gheorghe
Anghel, Dumitru Căruceriu, Ana Blănaru, Lajos Sztoska,
Dumitru Secu, Mircea Bolea, Sava Petre, Vasile Florea,
Vasile Nedelcu și Gheorghe Lepădat, în dosarele
nr. 37.004/2, 3.850, 37.250/2, 37.252/2, 37.255/2, 37.264/2,
37.181/2, 37.180/2, 37.272/2, 37.189/2, 37.231/2, 37.239/2,
37.285/2, 39.558/2, 36.816/2, 36.756/2, 36.801/2, 36.788/2,
36.772/2, 36.776/2, 36.700/2, 36.705/2, 36.704/2, 36.820/2,
36.823/2, 36.814/2, 36.892/2, 36.980/2, 36.971/2, 36.988/2,
39.562/2, 39.561/2, 37.014/2, 39.567/2, 37.039/2, 37.017/2,
37.042/2, 37.040/2, 37.075/2, 37.057/2, 37.087/2, 37.076/2,
36.785/2, 36.780/2, 36.803/2, 36.752/2, 36.717/2, 36.740/2,
36.743/2, 37.243/2, 37.248/2, 36.714/2, 36.624/2, 3.853,
36.699/2, 36.694/2, 36.703/2, 36.913/2, 36.909/2, 36.967/2,
36.954/2, 36.969/2, 37.101/2, 37.099/2, 37.118/2, 37.117/2,
37.128/2, 37.126/2, 37.199/2, 37.132/2, 37.213/2, 37.209/2,
37.217/2, 37.228/2, 37.142/2, 37.190/2, 37.168/2, 37.145/2,
36.718/2, 37.175/2, 36.727/2, 36.719/2, 36.747/2, 36.741/2,
36.578/2, 36.755/2, 36.852/2, 3.834, 36.876/2, 36.862/2,
36.833/2, 36.889/2, 36.840/2, 36.846/2 și nr. 36.901/2, toate
din anul 2005, ale Curții de Apel București — Secția
a VIII-a contencios administrativ și fiscal.
La apelul nominal se prezintă personal Gligore
Brândușescu, Aurel Vasile, Ion Porumbelu, Florian Sideriaș,
Ion Călugăroiu, Tănase Năstase și Ștefan Matei, autori ai
excepției, precum și consilierul juridic Ilie Drăgulin, pentru
Secretariatul de Stat pentru Problemele Revoluționarilor din
Decembrie 1989. Lipsesc ceilalți autori ai excepției, față de
care procedura de citare este legal îndeplinită.
Curtea, având în vedere că excepțiile de neconstituționalitate
ridicate în dosarele nr. 1.062D/2006 — nr. 1.156D/2006 au

MONITORUL OFICIAL AL ROMÂNIEI, PARTEA I, Nr. 682/9.VIII.2006
un conținut identic, pune în discuție, din oficiu, problema
conexării cauzelor.
Autorii excepției prezenți și reprezentantul Secretariatului de
Stat pentru Problemele Revoluționarilor din Decembrie 1989
nu se opun conexării dosarelor.
Reprezentantul Ministerului Public este de acord cu
conexarea cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea dosarelor nr. 1.063D/2006 —
nr. 1.156D/2006 la Dosarul nr. 1.062D/2006, care este
primul înregistrat.
Autorii excepției solicită admiterea acesteia pentru
motivele invocate în fața instanței de judecată.
Reprezentantul Secretariatului de Stat pentru Problemele
Revoluționarilor din Decembrie 1989, referindu-se la
jurisprudența în materie a Curții Constituționale, solicită
respingerea excepției de neconstituționalitate ca fiind
neîntemeiată.
Reprezentantul Ministerului Public, având în vedere
Decizia Curții Constituționale nr. 412 din 16 mai 2006,
pune concluzii de respingere a excepției de
neconstituționalitate ca neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile pronunțate în dosarele nr. 37.004/2,
3.850, 37.250/2, 37.252/2, 37.255/2 37.264/2, 37.181/2,
37.180/2, 37.272/2, 37.189/2, 37.231/2, 37.239/2, 37.285/2,
39.558/2, 36.816/2, 36.756/2, 36.801/2, 36.788/2, 36.772/2,
36.776/2, 36.700/2, 36.705/2, 36.704/2, 36.820/2, 36.823/2,
36.814/2, 36.892/2, 36.980/2, 36.971/2, 36.988/2, 39.562/2,
39.561/2, 37.014/2, 39.567/2, 37.039/2, 37.017/2, 37.042/2,
37.040/2, 37.075/2, 37.057/2, 37.087/2, 37.076/2, 36.785/2,
36.780/2, 36.803/2, 36.752/2, 36.717/2, 36.740/2, 36.743/2,
37.243/2, 37.248/2, 36.714/2, 36.624/2, 3.853, 36.699/2,
36.694/2, 36.703/2, 36.913/2, 36.909/2, 36.967/2, 36.954/2,
36.969/2, 37.101/2, 37.099/2, 37.118/2, 37.117/2, 37.128/2,
37.126/2, 37.199/2, 37.132/2, 37.213/2, 37.209/2, 37.217/2,
37.228/2, 37.142/2, 37.190/2, 37.168/2, 37.145/2, 36.718/2,
37.175/2, 36.727/2, 36.719/2, 36.747/2, 36.741/2, 36.578/2,
36.755/2, 36.852/2, 3.834, 36.876/2, 36.862/2, 36.833/2,
36.889/2, 36.840/2, 36.846/2 și nr. 36.901/2, toate din anul
2005, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 9 alin. (5) și ale art. 10 alin. (2) din Legea
recunoștinței față de eroii-martiri și luptătorii care au
contribuit la victoria Revoluției române din decembrie
1989 nr. 341/2004. Excepția a fost ridicată de Gheorghe
Victor Ion, Ilie Mardale, Sorin Cernăianu, Dumitru Zaharia,
Dan Gheorghe, Nicolae Radu, Neculai Șerban, Virgil Miu,
Gheorghe Ene, Ion Porumbelu, Doinița Bălăuță, Paul Doru,
Constantin Anastase Burciu, Aurel Botez, Aurel Zamfir,
Vasile Gligor, Ion Bădaie, Ion Călugăroiu, Mihai Cojocaru,
Adrian Ciurariu, Ștefan Constantin, Vasile Scriban, Puiu
Neacșu, Constantin Badea, Nicolae Petre, Gligore
Brândușescu, Aurel Vasile, Viorică Fulga, Ioan Constantin
Borha, Brancu Ghiorcea, Toma Kozma, Mihai Dumitru,
Constantin Ivanciu, Vasile Mărgărit, Florea Cernescu,
Constantin Paul Iorga, Marin Stănilă, Vasilică Niță, Ion
Ghiță, Eugenia Petroșeneanu, Eugen Peride, Florin
Antonescu, Alexandru Niculau, Ștefan Moholițchi, Florian
Sideriaș, Aurel Stoicescu, Marian Dănuț Ioniță, Mihaela

5

Violeta Niță, Andrei Constantin, Ion Toma, Tănase Năstase,
Georgeta Cojocaru, Alexandru Diomid Voica, Iosif Sutru,
Dumitru Mihalache, Mihai Negru, Pavel Dumitru, Victor
Cosacenco, Constantin Mihai, Niculae Gheorghe, Florea
Oancea, Aurică Manea, Paul Popa, Gheorghe Grigore,
Mihai Sianu, Dorin Popescu, Ștefan Senteș, Romică
Bejinariu, Vasile Zamfir, Ioana Necula, Ion Elisei,
Constantin Dănilă, Nicolae Tomegea, Ștefan Matei, Ion
Dinu, Mihail Rușescu, Pavel Dan, Marin Dinu, Vasile
Arabaciu, George Costin, Constantin Gherase, Adrian
Simion, Ion Baban, Dumitru Nan, Gilbert Enache, Gheorghe
Anghel, Dumitru Căruceriu, Ana Blănaru, Lajos Sztoska,
Dumitru Secu, Mircea Bolea, Sava Petre, Vasile Florea,
Vasile Nedelcu și Gheorghe Lepădat în cauze ce au ca
obiect contestații la refuzul Secretariatului de Stat pentru
Problemele Revoluționarilor din Decembrie 1989 de a
preschimba certificatele de luptător pentru Victoria Revoluției
Române din Decembrie 1989 — Remarcat prin Fapte
Deosebite.
În motivarea excepției de neconstituționalitate, autorii
acesteia susțin, în esență, că dispozițiile art. 9 alin. (5) din
Legea nr. 341/2004, prevăzând obligativitatea depunerii
contestațiilor privind preschimbarea ori neefectuarea
preschimbării certificatelor la Comisia parlamentară,
îngrădesc exercițiul dreptului de acces liber la justiție, aduc
atingere principiului separației puterilor, stabilind sarcini
administrative de executare a legii pentru o structură a
autorității legiuitoare, iar împotriva hotărârilor acestei comisii
este închisă calea acțiunii în contencios administrativ.
Art. 10 alin. (2) din aceeași lege, făcând trimitere la
criteriile prevăzute de Hotărârea Guvernului nr. 566/1996,
încalcă principiul neretroactivității legii și permite anularea
unor drepturi câștigate legal, fără existența vreuneia dintre
situațiile prevăzute de Constituție în care se poate
restrânge exercițiul unor drepturi sau al unor libertăți
fundamentale.
Curtea de Apel București — Secția a VIII-a contencios
administrativ și fiscal apreciază că dispozițiile art. 9
alin. (5) din Legea nr. 341/2004 sunt constituționale,
întrucât prevăd o procedură administrativă prealabilă
sesizării instanței de judecată, fără a îngrădi exercițiul
dreptului de acces liber la justiție. Referitor la dispozițiile
art. 10 alin. (2) din aceeași lege, consideră că acestea
sunt contrare principiului neretroactivității legii, deoarece,
prin trimitere la Hotărârea Guvernului nr. 566/1996,
reglementează raporturi juridice născute anterior intrării în
vigoare a legii.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră excepția de neconstituționalitate ca
fiind neîntemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, raportul întocmit în

6

MONITORUL OFICIAL AL ROMÂNIEI, PARTEA I, Nr. 682/9.VIII.2006

cauze de judecătorul-raportor, susținerile părților prezente,
concluziile procurorului, dispozițiile de lege criticate
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. (5) și ale art. 10 alin. (2) din Legea
recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004, publicată în Monitorul Oficial al României,
Partea I, nr. 654 din 20 iulie 2004, dispoziții potrivit cărora:
— Art. 9 alin. (5): îContestațiile privind preschimbarea ori
neefectuarea preschimbării certificatelor, conform prezentei
legi, se fac cu nominalizarea persoanelor în cauză și se vor
adresa Comisiei parlamentare a revoluționarilor din decembrie
1989, care le soluționează potrivit normelor metodologice
stabilite în acest sens.“;
— Art. 10 alin. (2): îPersoanelor care au participat la
Revoluție, dar nu se încadrează în criteriile prevăzute de
Hotărârea Guvernului nr. 566/1996, cu modificările ulterioare, li
se va atribui calitatea onorifică de participant la Revoluția
română din decembrie 1989, în condițiile prevăzute de normele
metodologice de aplicare a prezentei legi.“
În susținerea neconstituționalității acestor texte de lege,
autorii excepției invocă următoarele prevederi constituționale:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 52 alin. (2): îCondițiile și limitele exercitării acestui
drept se stabilesc prin lege organică.“;

— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 126 alin. (6): îControlul judecătoresc al actelor
administrative ale autorităților publice, pe calea contenciosului
administrativ, este garantat, cu excepția celor care privesc
raporturile cu Parlamentul, precum și a actelor de
comandament cu caracter militar. Instanțele de contencios
administrativ sunt competente să soluționeze cererile
persoanelor vătămate prin ordonanțe sau, după caz, prin
dispoziții din ordonanțe declarate neconstituționale.“
De asemenea, consideră că sunt înfrânte următoarele
dispoziții din Declarația Universală a Drepturilor Omului:
— Art. 7: îToți oamenii sunt egali în fața legii și au, fără
nici o deosebire, dreptul la o protecție egală împotriva oricărei
discriminări care ar viola prezenta declarație și împotriva
oricărei provocări la o asemenea discriminare.“
— Art. 8: îOrice persoană are dreptul la satisfacția efectivă
din partea instanțelor juridice naționale competente împotriva
actelor care violează drepturile fundamentale ce-i sunt
recunoscute prin Constituție și lege.“
Examinând excepția de neconstituționalitate, Curtea
constată că textele de lege criticate au mai făcut obiect al
controlului de constituționalitate prin raportare la aceleași
prevederi din Legea fundamentală și din Declarația
Universală a Drepturilor Omului. Astfel, prin Decizia nr. 412
din 16 mai 2006, publicată în Monitorul Oficial al României,
Partea I, nr. 473 din 1 iunie 2006, instanța constituțională
a statuat că dispozițiile de lege criticate sunt constituționale.
Motivele care au stat la baza adoptării soluției
anterioare își păstrează valabilitatea și în prezenta cauză,
astfel încât aceasta se impune a fi menținută.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9 alin. (5) și ale art. 10 alin. (2) din Legea
recunoștinței față de eroii-martiri și luptătorii care au contribuit la victoria Revoluției române din decembrie 1989 nr. 341/2004,
excepție ridicată de Gheorghe Victor Ion, Ilie Mardale, Sorin Cernăianu, Dumitru Zaharia, Dan Gheorghe, Nicolae Radu,
Neculai Șerban, Virgil Miu, Gheorghe Ene, Ion Porumbelu, Doinița Bălăuță, Paul Doru, Constantin Anastase Burciu, Aurel
Botez, Aurel Zamfir, Vasile Gligor, Ion Bădaie, Ion Călugăroiu, Mihai Cojocaru, Adrian Ciurariu, Ștefan Constantin, Vasile
Scriban, Puiu Neacșu, Constantin Badea, Nicolae Petre, Gligore Brândușescu, Aurel Vasile, Viorică Fulga, Ioan Constantin
Borha, Brancu Ghiorcea, Toma Kozma, Mihai Dumitru, Constantin Ivanciu, Vasile Mărgărit, Florea Cernescu, Constantin
Paul Iorga, Marin Stănilă, Vasilică Niță, Ion Ghiță, Eugenia Petroșeneanu, Eugen Peride, Florin Antonescu, Alexandru
Niculau, Ștefan Moholițchi, Florian Sideriaș, Aurel Stoicescu, Marian Dănuț Ioniță, Mihaela Violeta Niță, Andrei Constantin,
Ion Toma, Tănase Năstase, Georgeta Cojocaru, Alexandru Diomid Voica, Iosif Sutru, Dumitru Mihalache, Mihai Negru,
Pavel Dumitru, Victor Cosacenco, Constantin Mihai, Niculae Gheorghe, Florea Oancea, Aurică Manea, Paul Popa,
Gheorghe Grigore, Mihai Sianu, Dorin Popescu, Ștefan Senteș, Romică Bejinariu, Vasile Zamfir, Ioana Necula, Ion Elisei,
Constantin Dănilă, Nicolae Tomegea, Ștefan Matei, Ion Dinu, Mihail Rușescu, Pavel Dan, Marin Dinu, Vasile Arabaciu,
George Costin, Constantin Gherase, Adrian Simion, Ion Baban, Dumitru Nan, Gilbert Enache, Gheorghe Anghel, Dumitru

7

MONITORUL OFICIAL AL ROMÂNIEI, PARTEA I, Nr. 682/9.VIII.2006

Căruceriu, Ana Blănaru, Lajos Sztoska, Dumitru Secu, Mircea Bolea, Sava Petre, Vasile Florea, Vasile Nedelcu și
Gheorghe Lepădat în dosarele nr. 37.004/2, 3.850, 37.250/2, 37.252/2, 37.255/2 37.264/2, 37.181/2, 37.180/2, 37.272/2,
37.189/2, 37.231/2, 37.239/2, 37.285/2, 39.558/2, 36.816/2, 36.756/2, 36.801/2, 36.788/2, 36.772/2, 36.776/2, 36.700/2,
36.705/2, 36.704/2, 36.820/2, 36.823/2, 36.814/2, 36.892/2, 36.980/2, 36.971/2, 36.988/2, 39.562/2, 39.561/2, 37.014/2,
39.567/2, 37.039/2, 37.017/2, 37.042/2, 37.040/2, 37.075/2, 37.057/2, 37.087/2, 37.076/2, 36.785/2, 36.780/2, 36.803/2,
36.752/2, 36.717/2, 36.740/2, 36.743/2, 37.243/2, 37.248/2, 36.714/2, 36.624/2, 3.853, 36.699/2, 36.694/2, 36.703/2,
36.913/2, 36.909/2, 36.967/2, 36.954/2, 36.969/2, 37.101/2, 37.099/2, 37.118/2, 37.117/2, 37.128/2, 37.126/2, 37.199/2,
37.132/2, 37.213/2, 37.209/2, 37.217/2, 37.228/2, 37.142/2, 37.190/2, 37.168/2, 37.145/2, 36.718/2, 37.175/2, 36.727/2,
36.719/2, 36.747/2, 36.741/2, 36.578/2, 36.755/2, 36.852/2, 3.834, 36.876/2, 36.862/2, 36.833/2, 36.889/2, 36.840/2,
36.846/2 și nr. 36.901/2, toate din anul 2005, ale Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 11 iulie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent-șef,
Doina Suliman

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru redobândirea cetățeniei române
de către unele persoane
În temeiul art. 108 din Constituția României, republicată, și al art. 11
din Legea cetățeniei române nr. 21/1991, republicată, cu modificările și
completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor prevăzute în
anexa care face parte integrantă din prezenta hotărâre, care au avut
această cetățenie și au solicitat redobândirea ei, cu menținerea domiciliului
în străinătate.
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul afacerilor externe,
Adrian Cosmin Vierița,
secretar de stat
Ministrul administrației și internelor,
Vasile Blaga
București, 2 august 2006.
Nr. 996.
ANEXĂ*)
LISTA

persoanelor pentru care comisia a avizat pozitiv redobândirea cetățeniei române cu menținerea domiciliului
în străinătate, în temeiul art. 10 alin. 1 din Legea cetățeniei române nr. 21/1991, republicată,
cu modificările și completările ulterioare

*) Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 682/9.VIII.2006

MONITORUL OFICIAL AL ROMÂNIEI, PARTEA I, Nr. 682/9.VIII.2006

9

10

MONITORUL OFICIAL AL ROMÂNIEI, PARTEA I, Nr. 682/9.VIII.2006

MONITORUL OFICIAL AL ROMÂNIEI, PARTEA I, Nr. 682/9.VIII.2006

11

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA A TREIA

HOTĂRÂREA
din 1 decembrie 2005, definitivă la 1 martie 2006,

în Cauza Societatea Comercială îMașinexportimport Industrial Group“ — S.A. împotriva României
(Cererea nr. 22.687/03)
Strasbourg
În Cauza Societatea Comercială îMașinexportimport Industrial Group“ — S.A. împotriva României,
Curtea Europeană a Drepturilor Omului (Secția a treia), reunită într-o cameră formată din: domnii B.M. Zupanci c,
ˇ ˇ
președinte, J. Hedigan, J.-P. Costa, L. Caflisch, doamnele M. Tsatsa-Nikolovska, R. Jaeger, domnul E. Myjer, judecători,
și domnul V. Berger, grefier de secție,
după ce a deliberat în Camera de consiliu la data de 10 noiembrie 2005,
pronunță următoarea hotărâre, adoptată la această dată:
P R O C E D U R A

1. La originea cauzei se află o cerere (nr. 22.687/03)
îndreptată împotriva României, prin care o societate
comercială
română,
Societatea
Comercială
îMașinexportimport Industrial Group“ — S.A. (reclamanta), a
sesizat Curtea la data de 9 iulie 2003 în temeiul art. 34
din Convenția pentru apărarea drepturilor omului și a
libertăților fundamentale (Convenția).
2. Reclamanta este reprezentată de către doamna
Angela Grecu, avocat la București. Guvernul român
(Guvernul) a fost reprezentat de către domnul B. Aurescu,
agent guvernamental, apoi de către doamna R. Rizoiu,
care l-a înlocuit în funcție.
3. Cererea a fost atribuită celei de-a doua secții a Curții
(art. 52 alin. 1 din Regulament). În cadrul acesteia, Camera
ÎN

I. Circumstanțele cauzei
6. În anul 1998, Fondul Proprietății de Stat (F.P.S.), ale
cărui atribuții au fost ulterior preluate de către Autoritatea
pentru Privatizarea și Administrarea Participațiilor Statului
(A.P.A.P.S.) și în prezent de către Autoritatea pentru
Valorificarea Activelor Statului, a decis să vândă prin

învestită cu soluționarea cauzei (art. 27 alin. 1 din
Convenție) a fost constituită în conformitate cu art. 26
alin. 1 din Regulament. Ca urmare a abținerii domnului
C. Bîrsan, judecător ales din partea României, Guvernul l-a
desemnat pe domnul J.-P. Costa pentru a ocupa acest loc
(art. 27 alin. 2 din Convenție și art. 29 alin. 1 din Regulament).
4. La data de 3 februarie 2004, Curtea a decis să
comunice cererea Guvernului. Întemeindu-se pe dispozițiile
art. 29 alin. 3 din Convenție, ea a decis ca admisibilitatea
și fondul cauzei să fie examinate împreună.
5. La data de 1 noiembrie 2004, Curtea a modificat
componența secțiilor sale (art. 25 alin. 1 din Regulament).
Prezenta cerere a fost atribuită Secției a treia, astfel
reorganizată (art. 52 alin. 1).
FAPT

negociere directă pachetul majoritar de acțiuni (50,97%) din
capitalul Societății Mașini Unelte (Societatea M.U.), deținut
de stat.
7. În conformitate cu dispozițiile legale, ofertele
cumpărătorilor potențiali erau analizate în prezența lor în
cadrul unei întruniri la sediul F.P.S., acesta din urmă

12

MONITORUL OFICIAL AL ROMÂNIEI, PARTEA I, Nr. 682/9.VIII.2006

angajându-se să vândă acțiunile celui mai bun ofertant
într-un termen de 15 zile. Reclamanta și o altă societate
(W.M.) au participat la procedura inițiată de F.P.S.
8. La data de 31 martie 1998, comisia de selecție a
F.P.S. a analizat ofertele prezentate de către societățile
sus-menționate. Printr-un proces-verbal încheiat cu această
ocazie, comisia a concluzionat că cea mai bună ofertă a
fost aceea a reclamantei, dar ținând cont de faptul că
prețul oferit era inferior celui solicitat, comisia a decis să
supună oferta analizei Consiliului de administrație al F.P.S.
Printr-un fax din data de 5 mai 1998, F.P.S. a invitat
reclamanta să depună cel mai târziu a doua zi o nouă
ofertă.
Reclamanta a făcut o nouă ofertă la 2 iunie 1998.
La 18 iunie 1998, F.P.S. a vândut pachetul majoritar de
acțiuni societății W.M., ca urmare a unei oferte pe care
aceasta din urmă o făcuse la data de 6 mai 1998.
1. Acțiunea privind încheierea unui contract de vânzare

9. Reclamanta a chemat în judecată F.P.S., solicitând
instanței să oblige F.P.S. să îi vândă pachetul majoritar de
acțiuni în temeiul ofertei prezentate la data de 31 martie
1998.
Prin Hotărârea din 10 decembrie 1999, Curtea de Apel
București a admis cererea sa, pe motivul că în cursul
reuniunii din data de 31 martie 1998 reclamanta
prezentase cea mai bună ofertă, și a obligat pârâta să
încheie contractul de vânzare.
După învestirea acestei hotărâri cu formulă executorie,
reclamanta a cerut, la 29 martie și la 18 aprilie 2000,
încheierea contractului de vânzare, dar s-a lovit de refuzul
F.P.S.
A.P.A.P.S. (fostul F.P.S.) a formulat recurs împotriva
hotărârii din 10 decembrie 1999.
10. Printr-o hotărâre din 18 mai 2001, Curtea Supremă
de Justiție a decis că litigiul trebuia soluționat de către
Tribunalul București, și nu de către Curtea de Apel
București. Ea a casat hotărârea și a retrimis cauza la
instanța competentă.
11. Printr-o hotărâre din 1 martie 2002, Tribunalul
București a reținut că, datorită refuzului A.P.A.P.S. de a
încheia un contract de vânzare, reclamanta introdusese o
altă acțiune, pentru a obține daune-interese (a se vedea
procedura descrisă la pct. 2). Astfel, instanța a estimat că
cerând daune-interese în cadrul unei alte acțiuni,
reclamanta renunțase în mod implicit la acțiunea care viza
obligarea A.P.A.P.S. de a încheia contractul de vânzare.
Ținând cont de faptul că aceste daune-interese îi fuseseră
deja plătite, a respins acțiunea ca inadmisibilă, pe motivul
că reclamanta nu putea să obțină repararea prejudiciului
de două ori.
În urma recursului reclamantei, printr-o decizie din
5 septembrie 2002, Curtea de Apel București a confirmat
temeinicia acestei hotărâri.
2. Acțiunea în daune-interese

12. La data de 10 iulie 2000, ca urmare a refuzului
F.P.S. de a încheia un contract de vânzare în conformitate
cu Hotărârea din 10 decembrie 1999 a Curții de Apel
București, reclamanta a formulat o acțiune pentru dauneinterese.
13. Prin Hotărârea din 31 ianuarie 2001, Tribunalul
București, considerând că singura posibilitate de executare
a hotărârii Curții de Apel era de a acorda reclamantei
valoarea pachetului majoritar de acțiuni, a admis acțiunea
și a obligat A.P.A.P.S. să îi plătească suma de
17.512.435.300 ROL pentru prejudiciul material suferit,
respectiv pierderea posibilității de a deveni proprietara

pachetului de acțiuni, suma de 4.597.014.266 ROL cu titlu
de penalități și suma de 170.549.820 ROL pentru
cheltuielile de judecată, adică în total 22.279.999.386 ROL.
14. A.P.A.P.S. a introdus apel împotriva acestei hotărâri.
Printr-o decizie din data de 30 aprilie 2001, Curtea de
Apel București a declarat apelul inadmisibil, pe motivul că
nu a fost motivat în termenul prevăzut de lege. Ca urmare
a recursului A.P.A.P.S., printr-o decizie definitivă din data
de 6 noiembrie 2001, Curtea Supremă de Justiție a
confirmat decizia Curții de Apel București.
La data de 14 noiembrie 2001, A.P.A.P.S. a vărsat în
contul reclamantei cei 22.279.999.386 ROL acordați prin
Hotărârea din 31 ianuarie 2001 de către Tribunalul
București.
3. Acțiunea pentru plata penalităților de întârziere

15. La data de 19 martie 2002, reclamanta a chemat
în judecată A.P.A.P.S. cu scopul de a o obliga la plata
sumei de 5.323.300.538 ROL reprezentând penalități pentru
neplată, între 31 ianuarie și 13 noiembrie 2001, pentru
suma de 22.279.999.386 ROL.
Prin Hotărârea din 21 iunie 2002, Tribunalul București a
admis acțiunea și a obligat pârâta să plătească suma
solicitată, precum și suma de 77.908.000 ROL pentru
cheltuieli de judecată, respectiv un total de 5.401.208.583 ROL.
Această hotărâre a fost învestită cu formulă executorie. La
data de 28 octombrie 2002, Curtea de Apel București a
respins recursul formulat de către A.P.A.P.S.
Potrivit informațiilor furnizate de reclamantă, A.P.A.P.S.
nu i-a vărsat această sumă.
4. Recursul în anulare

16. La data de 6 noiembrie 2002, procurorul general al
României a formulat în fața Curții Supreme de Justiție un
recurs în anulare împotriva hotărârii definitive a Tribunalului
București din data de 31 ianuarie 2001.
Procurorul general a apreciat că reclamanta nu făcuse
proba existenței unui prejudiciu datorat refuzului A.P.A.P.S.
de a încheia contractul de vânzare. El a adăugat că
Tribunalul București nu verificase dacă erau îndeplinite în
speță condițiile de angajare a răspunderii civile a
A.P.A.P.S. În plus, acesta a subliniat că acțiunea introdusă
de către reclamantă cu scopul de a obliga A.P.A.P.S. de a
încheia contractul de vânzare fusese respinsă ca
inadmisibilă prin Hotărârea din 1 martie 2002 a Tribunalului
București.
17. Reprezentantul reclamantei a cerut respingerea
recursului, apreciind că, în speță, nu era vorba de
angajarea răspunderii civile delictuale a A.P.A.P.S., ci de
transformarea obligației de a încheia contractul de vânzare
în obligația de a plăti daune-interese.
18. Prin Decizia din 17 februarie 2003, Curtea Supremă
de Justiție a admis recursul în anulare, a casat Hotărârea
din 31 ianuarie 2001 și a dispus restituirea sumei vărsate
de către A.P.A.P.S. reclamantei în temeiul acestei hotărâri.
Curtea a reținut că, în cazul când executarea silită a unei
obligații implicând actul personal al debitorului nu era
posibilă, această obligație se transformă în obligație de
plată de daune-interese, cu condiția ca creditorul să
demonstreze existența unui prejudiciu. Or, în speță, Curtea
a considerat că reclamanta nu făcuse proba vreunui
prejudiciu.
Astfel, Curtea Supremă a concluzionat că prin hotărârea
tribunalului s-a produs o încălcare esențială a legii, ceea
ce a determinat o soluționare greșită a cauzei pe fond, și
că, în absența probei prejudiciului material suferit de către
reclamantă, această hotărâre era nefondată.

MONITORUL OFICIAL AL ROMÂNIEI, PARTEA I, Nr. 682/9.VIII.2006
5. Inițierea unei proceduri de executare silită asupra bunurilor
reclamantei și a unei proceduri colective de lichidare

19. Printr-un proces-verbal întocmit la data de 12 iunie
2003 de către un executor judecătoresc, conturile bancare
ale reclamantei au fost blocate. O procedură de executare
silită asupra bunurilor reclamantei a fost inițiată în fața
Tribunalului București. La data de 6 mai 2004, tribunalul a
suspendat această procedură datorită inițierii procedurii de
lichidare menționate mai jos.
20. La data de 14 octombrie 2003, A.P.A.P.S. a cerut
Tribunalului București deschiderea unei proceduri de
lichidare judiciară împotriva societății reclamante, cu scopul
de a-și recupera creanța în cuantum de 29.117.059.776 ROL.
La data de 24 martie 2004, A.P.A.P.S. a renunțat la
cererea sa de lichidare și, în consecință, tribunalul a pus
capăt acestei proceduri.
21. La data de 19 mai 2005, Autoritatea pentru
Valorificarea Activelor Statului (fostă A.P.A.P.S.) a solicitat
Tribunalului București redeschiderea procedurii de
executare silită asupra bunurilor societății. Procedura este
pendinte.
II. Dreptul intern pertinent
A. Codul de procedură civilă

22. Articolele relevante dispun:
îArticolul 330
Procurorul general al Parchetului de pe lângă Curtea
Supremă de Justiție, din oficiu sau la cererea ministrului
justiției, poate ataca cu recurs în anulare, la Curtea
Supremă de Justiție, hotărârile judecătorești irevocabile
pentru următoarele motive:
1. când instanța a depășit atribuțiile puterii judecătorești;
ÎN

13

2. când prin hotărârea atacată s-a produs o încălcare
esențială a legii, ce a determinat o soluționare greșită a
cauzei pe fond, ori când această hotărâre este vădit
netemeinică.
Articolul 3301
În cazurile prevăzute de art. 330 pct. 1 și 2, recursul
în anulare se poate declara în termen de 1 an de la data
când hotărârea judecătorească a rămas irevocabilă.“
Articolele 330 și 330 1 au fost abrogate prin art. 1
pct. 17 din Ordonanța de urgență a Guvernului nr. 58 din
25 iunie 2003.
B. Codul civil

23. Dispozițiile relevante sunt astfel redactate:
îArticolul 1073
Creditorul are dreptul de a dobândi îndeplinirea exactă
a obligației, și în caz contrar are dreptul la dezdăunare.
[...]

Articolul 1075
Orice obligație de a face sau de a nu face se schimbă
în desdăunări, în caz de neexecutare din partea
debitorului.
[...]
Articolul 1084
Daunele-interese ce sunt debite creditorului cuprind în
genere pierderea ce a suferit și beneficiul de care a fost
lipsit, în afară de excepțiile și modificările mai jos
menționate.“

DREPT

I. Cu privire la pretinsa încălcare a art. 6 alin. 1 din
Convenție
24. Reclamanta susține că repunerea în discuție a
Hotărârii definitive a Tribunalului București din 31 ianuarie
2001 a încălcat principiul securității raporturilor juridice. Ea
invocă prin acest fapt o încălcare a art. 6 alin. 1 din
Convenție, care prevede în partea sa pertinentă:
îOrice persoană are dreptul la judecarea în mod
echitabil [...] a cauzei sale de către o instanță
independentă și imparțială [...], care va hotărî [...] asupra
drepturilor și obligațiilor sale cu caracter civil [...].“
A. Asupra admisibilității
1. Excepția Guvernului bazată pe nerespectarea termenului de 6 luni

25. Guvernul afirmă că cererea este inadmisibilă din
cauza nerespectării termenului de 6 luni. Acesta consideră
că ingerința în drepturile reclamantei a avut loc la
5 septembrie 2002, la data deciziei Curții de Apel
București, care a confirmat respingerea acțiunii reclamantei
privind încheierea contractului de vânzare a pachetului
majoritar de acțiuni ale Societății M.U.
26. Reclamanta apreciază că ultima decizie internă
definitivă este Decizia Curții Supreme de Justiție din
17 februarie 2003.
27. Curtea constată că obiectul cererii nu privește
respingerea acțiunii referitoare la încheierea vânzării
pachetului majoritar de acțiuni ale Societății M.U., ci
desființarea, prin Decizia din data de 17 februarie 2003 a
Curții Supreme de Justiție, a Hotărârii definitive din
31 ianuarie 2001, care obligă statul să plătească
reclamantei daune-interese.
28. Cererea fiind introdusă la data de 9 iulie 2003,
urmează deci să se respingă excepția tardivității.

2. Asupra admisibilității plângerii

29. Curtea constată că această plângere nu este în
mod vădit nefondată în sensul art. 35 alin. 3 din
Convenție. Ea relevă de altfel că plângerea nu este lovită
de nici un alt motiv de inadmisibilitate. Urmează deci de a
o declara admisibilă.
B. Pe fond

30. Guvernul se referă la Cauza Brumărescu, în care
Curtea a concluzionat că a fost încălcat art. 6 alin. 1 din
Convenție datorită reexaminării unei hotărâri definitive ca
urmare a introducerii unui recurs în anulare de către
procurorul general care dispunea în acest scop de o putere
discreționară [Cauza Brumărescu împotriva României (MC),
nr. 28.342/95, paragraful 62, CEDO 1999 — VII].
Totuși, Guvernul subliniază că în speță, spre deosebire
de cauza citată mai sus, recursul în anulare a fost introdus
în termenul legal de un an începând de la data hotărârii
atacate și că nu era expresia unei puteri discreționare a
procurorului general.
În această privință, Guvernul a arătat că Procesul-verbal
din 31 martie 1998, întocmit după analizarea ofertelor
prezentate pentru privatizarea Societății M.U., nu a făcut să
se nască în patrimoniul reclamantei un drept de proprietate
asupra pachetului majoritar de acțiuni ale societății susmenționate.
Astfel, Guvernul consideră că, recunoscând un
asemenea drept și obligând A.P.A.P.S. să plătească
reclamantei valoarea acestor acțiuni, tribunalul a comis o
eroare, determinând o îmbogățire fără justă cauză a
reclamantei în detrimentul A.P.A.P.S. Ținând cont de faptul
că eroarea tribunalului nu a fost îndreptată pe căile
ordinare de atac, Guvernul consideră că singura posibilitate

14

MONITORUL OFICIAL AL ROMÂNIEI, PARTEA I, Nr. 682/9.VIII.2006

de a restabili ordinea juridică era intervenția procurorului
general pe calea extraordinară a recursului în anulare.
31. Reclamanta contestă argumentele Guvernului și
susține că desființarea Hotărârii definitive din 31 ianuarie
2001 a încălcat principiul securității raporturilor juridice. Ea
adaugă că, prin admiterea recursului în anulare, Curtea
Supremă a dat, de asemenea, dovadă de lipsă de
independență și de imparțialitate.
32. Curtea reamintește că dreptul la un proces echitabil
în fața unei instanțe, garantat de art. 6 alin. 1 din
Convenție, trebuie interpretat în lumina preambulului
Convenției, care enunță preeminența dreptului ca element
al patrimoniului comun al statelor contractante. Unul dintre
elementele fundamentale ale preeminenței dreptului este
principiul securității raporturilor juridice, care înseamnă,
printre altele, că soluția dată într-un mod definitiv oricărui
litigiu de către instanțe nu trebuie repusă în discuție
(Cauza Brumărescu, precitată, paragraful 61). În virtutea
acestui principiu, nici una dintre părți nu este îndreptățită
să solicite supervizarea unei hotărâri definitive și executorii
cu singurul scop de a obține rejudecarea procesului și o
nouă hotărâre în privința sa. Instanțele de control nu
trebuie să utilizeze puterea lor de supervizare decât pentru
a corecta erorile de fapt sau de drept și erorile judiciare, și
nu pentru a proceda la o nouă judecată. Supervizarea nu
trebuie să devină un apel deghizat, și simplul fapt că pot
exista două puncte de vedere asupra subiectului nu
constituie un motiv suficient pentru a rejudeca o cauză. Nu
se poate deroga de la acest principiu decât atunci când
motive substanțiale și imperioase impun aceasta (Cauza
Riabykh împotriva Rusiei, nr. 52.854/99, paragraful 52,
CEDO 2003-IX).
33. În speță, întrucât Guvernul susține că Hotărârea din
31 ianuarie 2001 era rezultatul unei erori de drept, Curtea
observă că hotărârea nu era decât consecința refuzului
A.P.A.P.S. de a se conforma Deciziei din 10 decembrie
1999 a Curții de Apel București, și anume obligației de a
încheia cu reclamanta un contract de vânzare a pachetului
majoritar de acțiuni ale Societății M.U.
34. Desigur, acțiunea reclamantei pentru încheierea unui
contract de vânzare a fost în cele din urmă respinsă prin
Hotărârea din 1 martie 2002 a Tribunalului București, dar
Curtea observă că această respingere a fost motivată de
faptul că reclamanta obținuse deja o reparație a
prejudiciului său prin Hotărârea din 31 ianuarie 2001,
reparație pe care tribunalul a considerat-o suficientă. Astfel,
Curtea nu este convinsă de argumentul Guvernului în
conformitate cu care Hotărârea din 31 ianuarie 2001 ar fi
rezultatul unei erori de drept.
35. În orice caz, Curtea observă că A.P.A.P.S. a avut
la dispoziție două căi de recurs ordinare, apelul și recursul,
pentru a-și expune criticile în privința Hotărârii din
31 ianuarie 2001, dar că ea le-a pierdut din cauza propriei
sale neglijențe, în special din cauza nemotivării apelului în
termenul prevăzut de lege.
36. În ceea ce privește termenul de introducere a
recursului în anulare, deși în speță, spre deosebire de
Cauza Brumărescu, în care procurorul general nu era ținut
de niciun termen, exercitarea acestei căi de recurs
extraordinare trebuia să fi intervenit în termenul legal de un
an prevăzut de art. 3301 din Codul de procedură civilă,
Curtea estimează că această diferență nu este de natură
să determine o abordare diferită de Cauza Brumărescu.

În această privință, ea subliniază că se regăsesc în
prezenta cauză cele două elemente care au condus Curtea
în Cauza Brumărescu la constatarea ignorării principiului
securității raporturilor juridice și, în consecință, a încălcării
art. 6 alin. 1 din Convenție, respectiv intervenția într-un
litigiu civil a procurorului general care nu era parte în
procedură și repunerea pe rol a unei hotărâri definitive
care dobândise autoritate de lucru judecat și fusese, în
plus, executată.
37. Aceste elemente sunt suficiente pentru Curte pentru
a ajunge la concluzia că desființarea Hotărârii definitive din
31 ianuarie 2001 a adus atingere dreptului reclamantei la
un proces echitabil.
38. În consecință, art. 6 alin. 1 din Convenție a fost
încălcat.
39. Date fiind concluziile anterioare, Curtea consideră că
nu este necesar să examineze separat plângerea
reclamantei privitoare la pretinsa lipsă de independență și
de imparțialitate a Curții Supreme de Justiție, această
plângere neconstituind decât unul dintre aspectele
particulare ale dreptului la un proces echitabil consacrat
prin art. 6 alin. 1 din Convenție, care a fost deja examinat
de Curte.
II. Cu privire la pretinsa încălcare a art. 1 din Protocolul
nr. 1
40. Reclamanta se plânge că Decizia Curții Supreme de
Justiție din 17 februarie 2003 a adus atingere dreptului său
de proprietate, astfel cum este recunoscut prin art. 1 din
Protocolul nr. 1:
îOrice persoană fizică sau juridică are dreptul la
respectarea bunurilor sale.
Nimeni nu poate fi lipsit de proprietatea sa decât pentru
cauză de utilitate publică și în condițiile prevăzute de lege
și de principiile generale ale dreptului internațional.
Dispozițiile precedente nu aduc atingere dreptului
statelor de a adopta legile pe care le consideră necesare
pentru a reglementa folosința bunurilor conform interesului
general sau pentru a asigura plata impozitelor sau a altor
contribuții sau a amenzilor.“
A. Asupra admisibilității
1. Asupra existenței unui bun

41. Guvernul recunoaște că prin Hotărârea din
31 ianuarie 2001 reclamantei i s-a recunoscut o creanță
față de stat, reprezentând valoarea pachetului majoritar de
acțiuni ale Societății M.U. Totuși, acesta apreciază că
hotărârea era greșită, pentru că reclamanta nu obținuse
înainte un drept de proprietate asupra acestor acțiuni. În
această privință, Guvernul subliniază că Procesul-verbal din
31 martie 1998 nu constituia un titlu de proprietate și că,
în plus, acțiunea reclamantei vizând obligarea A.P.A.P.S. la
încheierea unui contract de vânzare a acțiunilor susmenționate a fost respinsă prin Hotărârea din 1 martie
2002 a Tribunalului București. Astfel, Guvernul apreciază
că anularea Hotârârii din 31 ianuarie 2001 era necesară
pentru a remedia o eroare de drept care dădea naștere
unei îmbogățiri fără justă cauză a reclamantei și, prin
urmare, pentru a restabili ordinea juridică.
42. Curtea observă în primul rând că nu este contestat
că în baza Hotărârii din 31 ianuarie 2001 reclamanta avea
o creanță suficient stabilită pentru a fi exigibilă. De altfel
A.P.A.P.S. i-a plătit această sumă de care s-a putut
bucura netulburată până la Decizia Curții Supreme de

MONITORUL OFICIAL AL ROMÂNIEI, PARTEA I, Nr. 682/9.VIII.2006
Justiție din 17 februarie 2003. Astfel, Curtea apreciază că
reclamanta avea un îbun“ în sensul art. 1 din Protocolul
nr. 1.
2. Asupra admisibilității plângerii

43. Curtea constată că această plângere nu este în
mod evident nefondată în sensul art. 35 alin. 3 din
Convenție. Ea relevă de asemenea că aceasta nu este
lovită de niciun alt motiv de inadmisibilitate. Urmează deci
să o declare admisibilă.
B. Asupra fondului

44. Curtea apreciază că a avut loc o ingerință în
dreptul de proprietate al reclamantei prin faptul că decizia
sus-menționată a Curții Supreme de Justiție a casat
Hotărârea definitivă din 31 ianuarie 2001, deși această
hotărâre fusese executată, și că, prin urmare, o procedură
de restituire a sumelor încasate în virtutea acestei hotărâri
a fost declanșată împotriva reclamantei. Decizia Curții
Supreme a avut deci ca efect privarea reclamantei de
bunul său, în sensul celei de a doua fraze a primului
paragraf al art. 1 din Protocolul nr. 1.
45. O privare de proprietate potrivit acestei norme poate
fi justificată doar dacă se demonstrează în mod special că
ea a intervenit pentru o cauză de utilitate publică și în
condițiile prevăzute de lege. În plus, orice ingerință în
dreptul de proprietate trebuie să răspundă criteriului
proporționalității (Cauza Brumărescu, precitată, paragrafele
73—74).
46. În speță, Curtea observă că Guvernul invocă o
eroare de drept a tribunalului pentru a justifica ingerința în
dreptul de proprietate al reclamantei. Or, ținând cont de
faptul că statul ar fi putut beneficia de două căi de atac
pentru a o remedia, dacă nu le-ar fi pierdut din propria sa
neglijență, Curtea apreciază că, în ciuda marjei de
apreciere de care dispune statul în materie, această
pretinsă eroare nu putea fi suficientă pentru a legitima
privarea de un bun dobândit în deplină legalitate ca urmare
a unui litigiu civil definitiv soluționat.
47. În plus, admițând chiar că se poate demonstra că
privarea de proprietate ar fi servit unei cauze de interes
public, Curtea consideră că echilibrul just a fost rupt și că
reclamanta a suportat o sarcină specială și exorbitantă
atunci când a fost privată nu numai de proprietatea asupra
acțiunilor Societății M.U., dar și de orice despăgubire în
această privință.
48. Prin urmare, a avut loc o încălcare a art. 1 din
Protocolul nr. 1.
III. Asupra aplicării art. 41 din Convenție
49. În termenii art. 41 din Convenție:
îÎn cazul în care Curtea declară că a avut loc o
încălcare a Convenției sau a protocoalelor sale și dacă
dreptul intern al Înaltei Părți Contractante nu permite decât
o înlăturare incompletă a consecințelor acestei încălcări,
Curtea acordă părții lezate, dacă este cazul, o reparație
echitabilă.“
A. Prejudiciul

50. Reclamanta solicită cu titlu de prejudiciu material
suma de 22.279.999.386 ROL sau echivalentul în euro,
sumă care i-a fost acordată prin Hotărârea Tribunalului
București la data de 31 ianuarie 2001, precum și suma de
5.401.208.538 ROL cu titlu de penalități de întârziere
acordate prin Hotărârea din 21 iunie 2002 a Tribunalului
București. Reclamanta solicită de asemenea suma de
382.275 dolari americani (USD) cu titlu de beneficiu

15

nerealizat datorită imposibilității de a prelua controlul
asupra activității Societății M.U.
Reclamanta solicită suma de 500.976 EUR cu titlu de
prejudiciu moral adus reputației sale ca urmare a
deschiderii unei proceduri de lichidare judiciară.
51. Guvernul contestă aceste pretenții. El reiterează că
suma acordată prin Hotărârea din 31 ianuarie 2001 era
rezultatul unei erori de drept a tribunalului.
În ceea ce privește celelalte sume reclamate, Guvernul
susține că nu există nicio legătură directă între încălcarea
invocată și pretinsul prejudiciu material și moral suferit. În
plus, afirmă că problemele financiare ale reclamantei erau
anterioare cererii A.P.A.P.S. de deschidere a unei proceduri
de lichidare și că mai mulți creditori angajaseră deja
proceduri de poprire ale conturilor reclamantei.
52. Curtea constată că, la data de 14 noiembrie 2001,
reclamantei i s-a plătit suma de 22.279.999.386 ROL,
acordată prin Hotărârea din 31 ianuarie 2001 a Tribunalului
București, sumă aflată și în prezent în posesia sa, în ciuda
unei proceduri de executare silită care este în curs.
53. Cu privire la celelalte sume solicitate cu titlu de
despăgubire materială, Curtea consideră că nu există o
legătură de cauzalitate între încălcarea constatată și
aceasta din urmă. În plus, în ceea ce privește penalitățile
de întârziere, Curtea observă că Hotărârea din 21 iunie
2002 a Tribunalului București nu a făcut obiectul unui
recurs în anulare și că reclamanta poate încă să ceară
executarea silită pentru a recupera creanța stabilită în
favoarea sa. În ceea ce privește beneficiul nerealizat,
Curtea nu poate să facă speculații asupra eventualei
evoluții economice a reclamantei dacă ea ar fi preluat
controlul Societății M.U.
54. Astfel, Curtea estimează că nicio sumă nu ar putea
să fie alocată reclamantei cu titlu de prejudiciu material în
legătură directă cu încălcarea constatată a art. 6 alin. 1
din Convenție și a art. 1 din Protocolul nr. 1.
55. Cu privire la repararea prejudiciului moral, Curtea a
hotărât deja că prejudiciul, altul decât cel material, poate
prezenta pentru o societate comercială elemente mai mult
sau mai puțin îobiective“ și îsubiective“. Printre aceste
elemente trebuie recunoscute reputația întreprinderii, dar
totodată și incertitudinea în planificarea deciziilor de luat,
anomaliile cauzate în însăși gestiunea întreprinderii, ale
căror consecințe nu se pretează la un calcul exact, și, în
sfârșit, cu toate că într-o foarte mică măsură, neliniștea și
neplăcerile încercate de membrii organelor de conducere
ale societății [Cauza Comingersoll S.A. împotriva Portugaliei
(MC), nr. 35.382/97, 35, CEDO 2000-IV].
56. În speță, Curtea apreciază că situația de
incertitudine prelungită în care a fost plasată reclamanta a
cauzat în mod obiectiv, pe de o parte, anomalii
considerabile în planificarea deciziilor de luat în privința
gestiunii activității sale economice și, pe de altă parte,
neplăceri în relațiile reclamantei cu alte societăți. De altfel,
această incertitudine a cauzat o atingere a reputației
reclamantei în ochii clienților actuali și potențiali [a se
vedea mutatis mutandis Cauza Sovtransavto Holding
împotriva Ucrainei (satisfacție echitabilă), nr. 48.553/99,
paragraful 80, 2 octombrie 2003].
57. Ținând seama de ansamblul elementelor care se
găsesc în posesia sa și statuând în echitate, în
conformitate cu art. 41 din Convenție, Curtea decide să
aloce reclamantei suma de 5.000 EUR cu titlu de
prejudiciu moral.

16

MONITORUL OFICIAL AL ROMÂNIEI, PARTEA I, Nr. 682/9.VIII.2006

B. Cheltuieli de judecată

C. Dobânzi moratorii

58. Reclamanta nu a solicitat cheltuielile efectuate în
fața jurisdicțiilor interne și în fața Curții.
59. În aceste condiții, Curtea nu acordă nicio sumă cu
acest titlu.

60. Curtea consideră adecvat să stabilească rata
dobânzilor moratorii pornind de la rata dobânzii facilității de
împrumut marginal a Băncii Centrale Europene, majorată
cu 3 procente.

Pentru aceste motive,
C U R T E A,
ÎN

U N A N I M I T A T E:

1. declară cererea admisibilă;
2. hotărăște că a avut loc o încălcare a art. 6 alin. 1 din Convenție;
3. hotărăște că a avut loc o încălcare a art. 1 din Protocolul nr. 1;
4. hotărăște:
a) că statul pârât trebuie să plătească reclamantei, în termen de 3 luni începând din ziua în care hotărârea va
deveni definitivă în conformitate cu art. 44 alin. 2 din Convenție, 5.000 EUR (cinci mii de euro) pentru prejudiciul moral,
plus orice sumă care poate fi datorată cu titlu de impozit;
b) că, începând de la expirarea respectivului termen și până la plată, această sumă va fi majorată cu o dobândă
simplă având o rată egală cu cea a facilității de împrumut marginal a Băncii Centrale Europene, aplicabilă în timpul
acestei perioade, majorată cu 3 procente;
5. respinge cererea de satisfacție echitabilă pentru surplus.
Redactată în limba franceză, apoi comunicată în scris la data de 1 decembrie 2005, în conformitate cu art. 77
alin. 2 și 3 din Regulament.
Bostjan M. Zupancic
ˇ
ˇ ˇ,
președinte
Vincent Berger,
grefier

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 682/9.VIII.2006 conține 16 pagini.

Prețul: 1,15 lei

&JUYDGY|118584]
ISSN 1453—4495

