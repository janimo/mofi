PARTEA

Anul 174 (XVIII) — Nr. 275

I

LEGI, DECRETE, HOTĂRÂRI ȘI ALTE ACTE

Luni, 27 martie 2006

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 193 din 2 martie 2006 referitoare la excepția
de neconstituționalitate a prevederilor art. II
alin. (4) din Legea nr. 219/2005 privind aprobarea
Ordonanței de urgență a Guvernului nr. 138/2000
pentru modificarea și completarea Codului de
procedură civilă .........................................................
Decizia nr. 196 din 2 martie
de neconstituționalitate
lit. a) — sintagma
Decretul nr. 92/1950

DECIZII

imobile, cu modificările și completările ulterioare“ —
și lit. h) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989 ....

421.

CURȚII

3–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–3

2006 referitoare la excepția
a prevederilor art. 2 alin. (1)
îimobile naționalizate prin
pentru naționalizarea unor

ALE

Pagina

— Ordin al ministrului finanțelor publice privind
stabilirea categoriilor de obligații fiscale pentru
care organul fiscal transmite contribuabililor, prin
poștă, formularele de declarații................................

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 193
din 2 martie 2006

referitoare la excepția de neconstituționalitate a prevederilor art. II alin. (4) din Legea nr. 219/2005
privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Antonia Constantin
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. II alin. (4) din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Elena Marioara Bodea
și Rodica Milescu în Dosarul nr. 9.412/C/2005 al Curții de
Apel Timișoara — Secția civilă.
La apelul nominal răspunde reprezentantul autoarelor
excepției, avocat Mircea Constantinescu, cu delegație la

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 275/27.III.2006

dosar, lipsind celelalte părți. Procedura de citare a fost
legal îndeplinită.
Având cuvântul pe fondul cauzei, reprezentantul
autoarelor excepției susține admiterea acesteia, în esență,
cu motivarea că textul de lege criticat contravine
dispozițiilor art. 1 alin. (4) și ale art. 126 alin. (6) din
Constituție, deoarece substituie un act administrativ,
nespecific activității de judecată și neopozabil părților din
proces, unei hotărâri judecătorești. Se mai susține și faptul
că modalitatea de dezînvestire a Înaltei Curți de Casație și
Justiție contravine dispozițiilor art. 129 din Constituție,
deoarece nu se face printr-o încheiere, susceptibilă de a fi
atacată cu recurs.
Reprezentantul Ministerului Public pune concluzii de
respingere a excepției ca neîntemeiată, arătând că textul
de lege criticat nu contravine dispozițiilor constituționale
invocate, ci, dimpotrivă, are ca scop realizarea accesului la
justiție și a celerității procesului, în condițiile unei degrevări
a activității instanțelor de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2005, pronunțată în
Dosarul nr. 9.412/C/2005, Curtea de Apel Timișoara —
Secția civilă a sesizat Curtea Constituțională cu excepția
de neconstituționalitate a prevederilor art. II alin. (4) din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, excepție ridicată
de Elena Marioara Bodea și Rodica Milescu.
În motivarea excepției de neconstituționalitate se arată
că prevederile legale criticate sunt neconstituționale,
deoarece în temeiul acestora recursurile aflate pe rolul
Înaltei Curți de Casație și Justiție și care sunt de
competența curților de apel, potrivit prevederilor Legii
nr. 219/2005, se trimit instanțelor devenite competente să
le judece prin decizie administrativă, iar nu printr-o hotărâre
judecătorească, susceptibilă de a fi supusă căilor de atac.
Curtea de Apel Timișoara — Secția civilă apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale
criticate reprezintă norme de procedură, de competența
exclusivă a legiuitorului, în conformitate cu dispozițiile
art. 126 alin. (2) din Constituție, și nu îngrădesc realizarea
controlului judecătoresc al actelor autorităților publice, ci,
dimpotrivă, contribuie la urgentarea soluționării cauzei.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl reprezintă prevederile art. II alin. (4)
din Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie
2005, potrivit cărora:
î(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
În opinia autoarelor excepției de neconstituționalitate
prevederile legale criticate contravin dispozițiilor
constituționale cuprinse în art. 1 alin. (4) referitoare la
principiul separației puterilor în stat, în art. 126 alin. (6)
privind garantarea controlului judecătoresc asupra actelor
administrative ale autorităților publice, în art. 127 —
Caracterul public al dezbaterilor și în art. 129 — Folosirea
căilor de atac.
Analizând excepția de neconstituționalitate, Curtea
constată că s-a pronunțat anterior asupra textului de lege
criticat, cu raportare, între alte dispoziții constituționale, și
la art. 126 și 129 din Constituție.
Astfel, prin Decizia nr. 90 din 7 februarie 2006,
publicată în Monitorul Oficial al României, Partea I, nr. 193
din 1 martie 2006, Curtea a respins excepția de
neconstituționalitate, reținând că reglementarea criticată a
fost adoptată de legiuitor în temeiul competenței sale,
astfel cum este consacrată prin art. 126 alin. (2) din
Constituție, potrivit căruia îCompetența instanțelor
judecătorești și procedura de judecată sunt prevăzute numai
prin lege“. Mai mult, prin textul de lege criticat se
urmărește înlăturarea unei grave disfuncții în sistemul
judiciar, cauzată de supraîncărcarea Înaltei Curți de Casație
și Justiție cu atribuții privind judecarea unor căi de atac,
consecința fiind prelungirea duratei proceselor dincolo de
limitele rezonabile cerute de art. 21 alin. (3) din Constituție
și de tratatele internaționale. Așa fiind, soluția trimiterii pe
cale administrativă a dosarelor s-a impus pentru a se evita
pe cât posibil tergiversarea soluționării cauzelor.
Soluția și considerentele pronunțate în decizia
menționată își mențin valabilitatea și în prezenta cauză,
neintervenind elemente noi care să determine o
reconsiderare a jurisprudenței Curții.
Curtea constată că nici în prezenta cauză nu poate fi
reținută pretinsa contrarietate între prevederile legale
criticate și dispozițiile art. 129 din Constituție referitoare la
folosirea căilor de atac, deoarece instituirea posibilității de
a exercita o cale de atac împotriva măsurii de trimitere a
dosarului la instanța devenită competentă potrivit noii
reglementări ar fi condus la tergiversarea soluționării cauzei
și ar fi fost inutilă față de caracterul imperativ al normelor
în materie de competență.
De asemenea, Curtea constată că invocarea dispozițiilor
constituționale cuprinse în art. 1 alin. (4) referitoare la
principiul separației puterilor în stat, în art. 126 alin. (6)
privind garantarea controlului judecătoresc asupra actelor
administrative ale autorităților publice și în art. 127 ce
instituie caracterul public al dezbaterilor în cadrul ședințelor
de judecată ale instanțelor nu este relevantă pentru
soluționarea excepției.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Elena Marioara Bodea și Rodica Milescu în Dosarul nr. 9.412/C/2005 al Curții de Apel Timișoara — Secția
civilă.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat
CURTEA CONSTITUȚIONALĂ

D E C I Z I A Nr. 196
din 2 martie 2006

referitoare la excepția de neconstituționalitate a prevederilor art. 2 alin. (1) lit. a) —
sintagma îimobile naționalizate prin Decretul nr. 92/1950 pentru naționalizarea unor imobile,
cu modificările și completările ulterioare“ — și lit. h) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Antonia Constantin
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 2 alin. (1) lit. a) — sintagma îimobile
naționalizate prin Decretul nr. 92/1950 pentru naționalizarea
unor imobile, cu modificările și completările ulterioare“ — și
lit. h) din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, excepție ridicată de Emilia Băleanu și
Thony Hedwig în Dosarul nr. 7.709/C/2005 al Curții de
Apel Timișoara — Secția civilă.
La apelul nominal se constată lipsa părților. Procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu conțin
nici o măsură discriminatorie și nu încalcă dreptul de
proprietate privată. În ceea ce privește invocarea
dispozițiilor art. 6 paragraful 1 din Convenția pentru
apărarea drepturilor omului și a libertăților fundamentale,
apreciază că acestea nu sunt incidente în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 7 octombrie 2005, pronunțată în
Dosarul nr. 7.709/C/2005, Curtea de Apel Timișoara —
Secția civilă a sesizat Curtea Constituțională cu excepția
de neconstituționalitate a prevederilor art. 2 alin. (1) lit. a) —
sintagma îimobile naționalizate prin Decretul nr. 92/1950
pentru naționalizarea unor imobile, cu modificările și

completările ulterioare“ — și lit. h) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Emilia Băleanu și Thony Hedwig.
În motivarea excepției de neconstituționalitate se arată,
în esență, că prevederile legale criticate contravin
principiilor constituționale ale neretroactivității legii și
garantării proprietății private în măsura în care se aplică și
imobilelor preluate de către stat fără titlu valabil.
Referindu-se la jurisprudența în materie a Curții Europene
a Drepturilor Omului, autorul excepției apreciază că
măsurile reparatorii prevăzute de Legea nr. 10/2001 au un
caracter inadecvat și insuficient și sunt în contradicție cu
art. 11 alin. (1) din Constituție, raportat la art. 1 din Primul
Protocol adițional la Convenția pentru apărarea drepturilor
omului și a libertăților fundamentale. Se mai susține și
încălcarea art. 6 paragraful 1 și a art. 14 din Convenție,
deoarece, pe de o parte, în opinia autorului excepției nu
există posibilitatea atacării în justiție îa caracterului ilegal al
posesiei statului român asupra imobilelor preluate fără titlu
valabil“, iar, pe de altă parte, există discriminare între
persoanele care revendică imobilele preluate în mod abuziv
în perioada 6 martie 1945 — 22 decembrie 1989 și ceilalți
proprietari deposedați, supuși dreptului comun în materia
revendicării imobiliare.
Curtea de Apel Timișoara — Secția civilă apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului apreciază că prevederile legale
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorul-

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 275/27.III.2006

raportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl reprezintă prevederile art. 2 alin. (1)
lit. a) — sintagma îimobile naționalizate prin Decretul
nr. 92/1950 pentru naționalizarea unor imobile, cu modificările
și completările ulterioare“ — și lit. h) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
publicată în Monitorul Oficial al României, Partea I, nr. 798
din 2 septembrie 2005, potrivit cărora: î(1) În sensul
prezentei legi, prin imobile preluate în mod abuziv se
înțelege:
a) imobilele naționalizate prin Decretul nr. 92/1950 pentru
naționalizarea unor imobile, cu modificările și completările
ulterioare, […]; […]
h) orice alte imobile preluate de stat cu titlu valabil, astfel
cum este definit la art. 6 alin. (1) din Legea nr. 213/1998 privind
proprietatea publică și regimul juridic al acesteia, cu
modificările și completările ulterioare;“.
În opinia autorilor excepției de neconstituționalitate
prevederile legale criticate contravin dispozițiilor
constituționale cuprinse în art. 11 alin. (1) referitoare la
obligația statului de a îndeplini obligațiile ce-i revin din
tratatele la care este parte, în art. 15 alin. (2) privind
principiul neretroactivității legii și în art. 44 — Dreptul de
proprietate privată.
De asemenea, sunt invocate și dispozițiile art. 1 cuprins
în Primul Protocol adițional la Convenția pentru apărarea
drepturilor omului și a libertăților fundamentale, referitor la
protecția proprietății, în art. 6 paragraful 1 din convenție,
privind dreptul la un proces echitabil, precum și în art. 14
din aceeași convenție, referitor la interzicerea discriminării.
Examinând excepția de neconstituționalitate, Curtea
reține următoarele:
Autorii excepției susțin, în esență, pe de o parte, că
măsurile reparatorii instituite prin Legea nr. 10/2001 au un
caracter îinsuficient și inadecvat“, contravenind astfel
dispozițiilor art. 44 din Constituție, precum și prevederilor
art. 1 din Primul Protocol adițional la Convenția pentru
apărarea drepturilor omului și a libertăților fundamentale,
atât în privința conținutului intrinsec al protecției proprietății
private, la care se referă prevederile invocate, cât și a
domeniului de aplicare a acestui text, așa cum a fost
stabilit în jurisprudența Curții Europene a Drepturilor Omului.
Pe de altă parte, se arată că sintagma îimobilele
naționalizate prin Decretul nr. 92/1950 pentru naționalizarea
unor imobile, cu modificările și completările ulterioare“,
cuprinsă în art. 2 alin. (1) lit. a) din Legea nr. 10/2001,
este neconstituțională în măsura în care se aplică și
imobilelor preluate de stat fără titlu valabil.
Analizând întreaga argumentație a criticii de
neconstituționalitate, Curtea constată că autorii acesteia

solicită, în fapt, modificarea conținutului normei legale
criticate, în sensul adaptării ei la principiile protecției
drepturilor omului și a libertăților fundamentale, evidențiate
în jurisprudența instanței de contencios european a
drepturilor omului.
Aceste susțineri nu pot fi reținute, dat fiind faptul că,
potrivit competenței sale înscrise în art. 146 din Constituție
și în cap. III din Legea nr. 47/1992, Curtea Constituțională
verifică în cadrul controlului de constituționalitate
conformitatea legilor și a ordonanțelor Guvernului cu
dispozițiile și principiile constituționale, fără a putea
modifica sau completa prevederea legală supusă
controlului. Modificarea conținutului unei norme juridice este
atributul exclusiv al legiuitorului, în temeiul dispozițiilor
art. 61 alin. (1) din Constituție, potrivit cărora: îParlamentul
este organul reprezentativ suprem al poporului român și unica
autoritate legiuitoare a țării.“
În opinia autorilor excepției prevederile legale criticate
sunt contrare și dispozițiilor art. 6 paragraful 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil,
deoarece nu există posibilitatea atacării în justiție
îa caracterului ilegal al posesiei statului român asupra
imobilelor preluate fără titlu valabil“.
Curtea constată că aceste susțineri, referitoare la
încălcarea dreptului oricărei persoane la judecarea cauzei
sale în mod echitabil, în mod public și într-un termen
rezonabil, nu pot fi reținute câtă vreme instanța de
judecată a examinat în fond cauza dedusă judecății și s-a
pronunțat asupra existenței dreptului de proprietate pretins
de reclamanți.
Autorii excepției mai susțin că textul de lege criticat
contravine dispozițiilor art. 14 din convenție, deoarece
există discriminare între persoanele care revendică imobile
preluate în mod abuziv în perioada 6 martie 1945 —
22 decembrie 1989 și ceilalți proprietari deposedați, supuși
dreptului comun în materia revendicării imobiliare.
Curtea constată însă că, potrivit jurisprudenței Curții
Europene a Drepturilor Omului, nu poate fi acceptată o
interpretare extensivă a dispozițiilor art. 14 din convenție
referitoare la principiul nediscriminării.
Astfel, instanța de contencios european al drepturilor
omului a reținut, în cauza Affaire linguistique belge
c/Belgique, 1968, că îautoritățile naționale competente se
găsesc adesea în fața unor situații sau a unor probleme a
căror diversitate reclamă soluții juridice diferite; unele
inegalități de drept nu urmăresc, de altfel, decât să corijeze
inegalități de fapt“.
Pe de altă parte, Curtea constată că, prin raportare la
art. 11 alin. (1) din Constituție, textul de lege criticat,
delimitând domeniul de aplicare a legii prin exemplificarea
conceptului de îimobil preluat în mod abuziv“, nu conține
nici un criteriu discriminatoriu, în sensul celor enumerate
prin art. 14 din convenție.
În ceea ce privește dispozițiile art. 15 alin. (2) din
Constituție, acestea nu au incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 2 alin. (1) lit. a) — sintagma îimobile naționalizate prin
Decretul nr. 92/1950 pentru naționalizarea unor imobile, cu modificările și completările ulterioare“ — și lit. h) din Legea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

5

nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie
1989, excepție ridicată de Emilia Băleanu și Thony Hedwig în Dosarul nr. 7.709/C/2005 al Curții de Apel Timișoara —
Secția civilă.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind stabilirea categoriilor de obligații fiscale pentru care organul fiscal
transmite contribuabililor, prin poștă, formularele de declarații
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 80 alin. (6) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare,
ministrul finanțelor publice emite următorul ordin:
Art. 1. — Pentru îndeplinirea obligației de declarare a
veniturilor realizate în anul fiscal 2005, se aprobă
transmiterea, prin poștă, de către organul fiscal către
contribuabili — persoane fizice a unui pachet informațional
conținând următoarele:
a) formularul 200 îDeclarație specială privind veniturile
realizate“, cod 14.13.01.13;
b) ghidul pentru completarea și depunerea declarației de
venit pentru anul fiscal 2005;
c) scrisoarea adresată contribuabililor, semnată de
președintele Agenției Naționale de Administrare Fiscală;
d) plicul îCR“ destinat transmiterii declarației de venit de
către contribuabili;
e) plicul exterior pentru transmiterile documentelor
pachetului informațional către contribuabili.
Art. 2. — Modelele și conținutul formularelor adaptate
pentru trimiterea/primirea prin poștă, precum și cele ale
ghidului pentru completarea și depunerea declarației de
venit pentru anul fiscal 2005, ale scrisorii semnate de
președintele Agenției Naționale de Administrare Fiscală, ale
plicului îCR“ destinat transmiterii declarației de venit de

către contribuabili și ale plicului exterior transmis
contribuabililor sunt prezentate în anexa la prezentul ordin.
Art. 3. — Costurile poștale pentru transmiterile în regim
îrecomandat“, precum și costurile poștale pentru
transmiterile returate sunt suportate de Ministerul Finanțelor
Publice — Agenția Națională de Administrare Fiscală.
Costurile poștale pentru trimiterile sosite cu indicația
specială îCR“ — recomandat la unitățile fiscale destinatare,
de la contribuabili, sunt suportate de direcțiile generale ale
finanțelor publice județene și a municipiului București, din
bugetele proprii.
Art. 4. — Anexa*) face parte integrantă din prezentul
ordin.
Art. 5. — Direcția de îndrumare și asistență a
contribuabililor, Direcția economică și administrativă, Direcția
generală a tehnologiei informației, precum și direcțiile
generale ale finanțelor publice județene și a municipiului
București și unitățile lor subordonate vor duce la îndeplinire
prevederile prezentului ordin.
Art. 6. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Sebastian Bodu
București, 17 martie 2006.
Nr. 421.
ANEXĂ

1.
2.
3.
4.
5.

formularul 200 îDeclarație specială privind veniturile realizate“, cod 14.13.01.13;
ghidul pentru completarea și depunerea declarației de venit pentru anul fiscal 2005;
scrisoarea adresată contribuabililor, semnată de președintele Agenției Naționale de Administrare Fiscală;
plicul îCR“ destinat transmiterii declarației de venit de către contribuabili;
plicul exterior pentru transmiterile documentelor pachetului informațional către contribuabili.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 275/27.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 275/27.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 275/27.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 275/27.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 275/27.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 275/27.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 275/27.III.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 275/27.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114517]
ISSN 1453—4495

PDF compression, OCR, web-optimization with CVISION's PdfCompressor

