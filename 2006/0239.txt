PARTEA

Anul 174 (XVIII) — Nr. 239

I

LEGI, DECRETE, HOTĂRÂRI ȘI ALTE ACTE

Joi, 16 martie 2006

SUMAR

Nr.

Pagina
LEGI ȘI DECRETE

47.
302.

— Lege privind sistemul național de asistență
socială ......................................................................

1–8

— Decret pentru promulgarea Legii privind
sistemul național de asistență socială ...................

Nr.

Pagina

Decizia nr. 141 din 21 februarie 2006 referitoare la
excepția de neconstituționalitate a dispozițiilor
art. 2781 din Codul de procedură penală .............

12–13

9

DECIZII ALE CURȚII CONSTITUȚIONALE

58.

Decizia nr. 63 din 2 februarie 2006 referitoare la
excepția de neconstituționalitate a dispozițiilor
art. 184 alin. (1) lit. a) și alin. (3) din Ordonanța
Guvernului nr. 92/2003 privind Codul de procedură
fiscală .......................................................................

LEGI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

9–11

ȘI

— Ordin al ministrului economiei și comerțului
pentru modificarea anexei la Ordinul ministrului
economiei și comerțului nr. 742/2004 privind
aprobarea Sistemului de monitorizare a calității
benzinei și motorinei ...............................................

13–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind sistemul național de asistență socială
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege reglementează organizarea,
funcționarea și finanțarea sistemului național de asistență
socială în România.
Art. 2. — (1) Sistemul național de asistență socială
reprezintă ansamblul de instituții și măsuri prin care statul,
prin autoritățile administrației publice centrale și locale,
colectivitatea locală și societatea civilă intervin pentru

prevenirea, limitarea sau înlăturarea efectelor temporare ori
permanente ale unor situații care pot genera marginalizarea
sau excluziunea socială a persoanei, familiei, grupurilor ori
comunităților.
(2) Asistența socială, componentă a sistemului național
de protecție socială, cuprinde serviciile sociale și prestațiile
sociale acordate în vederea dezvoltării capacităților
individuale sau colective pentru asigurarea nevoilor sociale,
creșterea calității vieții și promovarea principiilor de
coeziune și incluziune socială.

2

MONITORUL OFICIAL AL ROMÂNIEI, PARTEA I, Nr. 239/16.III.2006

Art. 3. — (1) În vederea promovării procesului de
incluziune socială, prezenta lege reglementează
coordonarea și organizarea unitară a sistemului de servicii
sociale și prestații sociale.
(2) Scopul prezentei reglementări este de a crea
condițiile necesare implementării măsurilor și acțiunilor
sociale pentru garantarea dreptului fiecărei persoane aflate
într-o situație de nevoie socială, datorată unor motive de
natură economică, fizică, psihică sau socială, de a
beneficia de servicii sociale și prestații sociale.
Art. 4. — În vederea garantării accesului egal la
drepturile prevăzute de legislația în vigoare, sistemul de
asistență socială se întemeiază pe următoarele principii
generale:
a) universalitatea, potrivit căruia fiecare persoană are
dreptul la asistență socială în condițiile prevăzute de lege;
b) respectarea demnității umane, potrivit căruia fiecărei
persoane îi este garantată dezvoltarea liberă și deplină a
personalității;
c) solidaritatea socială, potrivit căruia comunitatea
participă la sprijinirea persoanelor care nu își pot asigura
nevoile sociale, pentru menținerea și întărirea coeziunii
sociale;
d) parteneriatul, potrivit căruia autoritățile administrației
publice centrale și locale, instituțiile de drept public și
privat, structurile asociative, precum și instituțiile de cult
recunoscute de lege cooperează în vederea acordării
serviciilor sociale;
e) subsidiaritatea, potrivit căruia, în situația în care
persoana sau familia nu își poate asigura integral nevoile
sociale, intervin colectivitatea locală și structurile ei
asociative și, complementar, statul;
f) participarea beneficiarilor, potrivit căruia beneficiarii
măsurilor și acțiunilor de asistență socială contribuie activ
la procesul de decizie și de acordare a acestora;
g) transparența, potrivit căruia se asigură creșterea
gradului de responsabilitate a administrației publice centrale
și locale față de cetățean, precum și stimularea participării
active a beneficiarilor la procesul de luare a deciziilor;
h) nediscriminarea, potrivit căruia accesul la drepturile
de asistență socială se realizează fără restricție sau
preferință față de rasă, naționalitate, origine etnică, limbă,
religie, categorie socială, opinie, sex ori orientare sexuală,
vârstă, apartenență politică, dizabilitate, boală cronică
necontagioasă, infectare HIV sau apartenență la o
categorie defavorizată, precum și orice alt criteriu care are
ca scop ori ca efect restrângerea folosinței sau exercitării,
în condiții de egalitate, a drepturilor omului și a libertăților
fundamentale.
Art. 5. — În sensul prezentei legi, termenii și expresiile
de mai jos se definesc după cum urmează:
a) procesul de incluziune socială reprezintă setul de
măsuri și acțiuni multidimensionale din domeniile protecției
sociale, ocupării forței de muncă, locuirii, educației,

sănătății, informării—comunicării, mobilității, securității,
justiției și culturii, destinate combaterii excluziunii sociale;
b) nevoia socială reprezintă ansamblul de cerințe
indispensabile fiecărei persoane pentru asigurarea condițiilor
de viață, în vederea integrării sociale;
c) prestațiile sociale sunt măsuri de redistribuție
financiară destinate persoanelor sau familiilor care întrunesc
condițiile de eligibilitate prevăzute de lege;
d) serviciile sociale reprezintă ansamblul complex de
măsuri și acțiuni realizate pentru a răspunde nevoilor
sociale ale persoanelor, familiilor, grupurilor sau
comunităților, în vederea prevenirii și depășirii unor situații
de dificultate, vulnerabilitate ori dependență, pentru
creșterea calității vieții și promovarea coeziunii sociale;
serviciile sociale se pot organiza în forme diverse, stabilite
prin nomenclatorul serviciilor sociale;
e) furnizorii de servicii sociale sunt persoanele fizice sau
juridice, de drept public ori privat, care acordă servicii
sociale în condițiile prevăzute de lege;
f) așezământul reprezintă amplasamentul social
organizat pentru desfășurarea serviciilor sociale și a altor
activități de interes obștesc;
g) colectivitatea locală reprezintă totalitatea locuitorilor
dintr-o unitate administrativ-teritorială, cu interese, credințe
sau norme de viață comune;
h) comunitatea locală reprezintă membrii organizați ai
colectivității locale, formele de asociere a acestora,
instituțiile administrației publice locale, precum și alte
instituții publice ori private din domeniul educației, sănătății
sau altele asemenea;
i) acreditarea reprezintă procesul prin care furnizorul de
servicii sociale își demonstrează propria capacitate
funcțională, organizațională și administrativă în acordarea
serviciilor sociale, cu condiția respectării standardelor de
calitate în vigoare, iar statul recunoaște competența
acestuia de a acorda servicii sociale;
j) standardele generale și specifice de calitate reprezintă
ansamblul de norme pe baza cărora sunt evaluate și
monitorizate activitatea furnizorilor și calitatea serviciilor
sociale acordate;
k) ancheta socială este o metodă de investigație
întemeiată pe diferite tehnici de culegere și de prelucrare a
informației, în scopul analizei situației sociale și economice
a persoanelor, familiilor, grupurilor sau comunităților, având
rol de diagnostic social;
l) dezvoltarea comunitară reprezintă procesul prin care o
comunitate își identifică anumite probleme prioritare, se
implică și cooperează în rezolvarea lor, folosind
preponderent resurse interne;
m) societatea civilă este formată din persoane asociate
sub diferite forme, pe baza unor interese comune, și care
își dedică timpul, cunoștințele și experiența pentru a-și
promova și apăra drepturile și interesele; formele asociative
pot fi, în principal, asociații și fundații, organizații sindicale

MONITORUL OFICIAL AL ROMÂNIEI, PARTEA I, Nr. 239/16.III.2006
și patronale, organizații culturale și de cult, precum și
grupuri comunitare informale.
Art. 6. — (1) Statul, prin autoritățile administrației
publice centrale și locale, își asumă responsabilitatea de
realizare a măsurilor și acțiunilor prevăzute în actele
normative privind prestațiile sociale și serviciile sociale.
(2) Autoritățile administrației publice centrale asigură
transferul atribuțiilor și al mijloacelor financiare necesare
către autorități ale administrației publice locale și societatea
civilă, inclusiv către instituțiile de cult recunoscute de lege.
CAPITOLUL II
Dreptul la asistență socială
Art. 7. — (1) Dreptul la asistență socială este garantat,
în condițiile legii, pentru toți cetățenii români care au
domiciliul sau reședința în România, fără nici un fel de
discriminare.
(2) Cetățenii altor state, apatrizii, precum și orice altă
persoană care a dobândit o formă de protecție și care are
domiciliul sau reședința în România au dreptul la asistență
socială, în condițiile legislației române și ale acordurilor și
tratatelor la care România este parte.
(3) Persoanele prevăzute la alin. (1) și (2) au dreptul
de a fi informate asupra conținutului și modalităților de
acordare a măsurilor și acțiunilor de asistență socială.
Art. 8. — (1) Drepturile la asistență socială se acordă
la cerere sau din oficiu, după caz, în conformitate cu
prevederile legii.
(2) Serviciile sociale și prestațiile sociale se acordă în
funcție de situația persoanei sau familiei, în conformitate cu
legislația în vigoare.
Art. 9. — Drepturile la asistență socială se acordă în
condițiile prevăzute de legile speciale care le reglementează.
CAPITOLUL III
Sistemul de servicii și prestații sociale
SECȚIUNEA 1
Serviciile sociale

Art. 10. — (1) Serviciile sociale pot fi servicii primare și
servicii specializate.
(2) Serviciile sociale primare sunt măsuri și acțiuni de
proximitate și prevenție acordate în comunitate, în scopul
identificării și limitării situațiilor de risc în care se poate afla
la un moment dat persoana, familia sau grupul.
(3) Serviciile sociale specializate sunt măsurile de suport
și asistență care au ca scop menținerea, refacerea sau
dezvoltarea capacităților persoanei ori familiei, aflată în
situații specifice de vulnerabilitate sau de risc de excludere
socială, și sunt acordate de personal calificat și specializat.
Art. 11. — (1) Furnizarea serviciilor sociale se
organizează într-un sistem descentralizat, la nivelul
comunităților locale, pentru a răspunde cât mai adecvat

3

nevoilor sociale identificate, tipologiei potențialilor beneficiari
și condițiilor particulare în care aceștia se află.
(2) Sistemul de servicii sociale se reglementează prin
legi speciale.
Art. 12. — (1) Furnizorii de servicii sociale pot organiza
și acorda servicii sociale, cu sau fără găzduire, după cum
urmează:
a) în comunitate;
b) la domiciliul beneficiarului;
c) în centre de zi și centre rezidențiale, publice sau
private.
(2) Centrele de zi și rezidențiale reprezintă așezăminte în
care serviciile sociale sunt acordate de personal calificat și
care dispun de infrastructura adecvată furnizării acestora;
în centrele rezidențiale persoana este găzduită mai mult de
24 de ore.
(3) Serviciile sociale se pot organiza în forme diverse,
stabilite prin nomenclatorul serviciilor sociale, care se
aprobă prin hotărâre a Guvernului.
Art. 13. — (1) Serviciile sociale sunt acordate de
furnizori de servicii sociale care sunt persoane fizice sau
juridice, de drept public ori privat.
(2) Furnizorii de servicii sociale și serviciile sociale
acordate se acreditează în condițiile prevăzute de lege.
(3) Furnizorii de servicii sociale acreditați, precum și
serviciile sociale acordate de aceștia se înregistrează în
registrul electronic unic, organizat la nivel național pe baza
ordinului ministrului muncii, solidarității sociale și familiei.
Art. 14. — (1) Asigurarea calității serviciului social se
realizează prin respectarea standardelor generale și
specifice de calitate, aprobate prin ordin al ministrului
muncii, solidarității sociale și familiei.
(2) Respectarea standardelor de calitate este supusă
unui proces de evaluare și monitorizare.
(3) Metodologia de evaluare și monitorizare a îndeplinirii
de către furnizori a standardelor de calitate se aprobă prin
hotărâre a Guvernului.
Art. 15. — Furnizorii de servicii sociale acreditați pot
încheia convenții de parteneriat sau contracte pentru
acordarea serviciilor sociale.
Art. 16. — Serviciile sociale sunt organizate într-un
sistem flexibil, multidisciplinar și coordonat și pot fi furnizate
în sistem integrat cu serviciile de sănătate, învățământ,
locuire, ocupare a forței de muncă și altele asemenea, în
funcție de complexitatea situației.
SECȚIUNEA a 2-a
Prestațiile sociale

Art. 17. — (1) Prestațiile sociale reprezintă transferuri
financiare și cuprind: alocații familiale, ajutoare sociale,
indemnizații și facilități.
(2) Alocațiile familiale se acordă familiilor și au în
vedere nașterea, educația și întreținerea copiilor.
(3) Ajutoarele sociale se acordă persoanelor sau
familiilor aflate în dificultate și ale căror venituri sunt

4

MONITORUL OFICIAL AL ROMÂNIEI, PARTEA I, Nr. 239/16.III.2006

insuficiente pentru acoperirea nevoilor minime de viață,
evaluate prin anchetă socială, precum și prin alte
instrumente specifice.
(4) Indemnizațiile și facilitățile se acordă persoanelor
pentru favorizarea incluziunii sociale și asigurării unei vieți
autonome; indemnizațiile cu caracter reparatoriu se acordă
persoanelor și, după caz, familiilor acestora, care au suferit
daune în urma unor evenimente sociopolitice sau legate de
catastrofe și calamități naturale, recunoscute prin lege.
Art. 18. — Principalele criterii pe baza cărora se acordă
prestațiile sociale sunt următoarele:
a) evaluarea contextului familial;
b) veniturile solicitantului sau ale familiei acestuia;
c) condițiile de locuire;
d) starea de sănătate și gradul de dependență.
Art. 19. — (1) Statul acordă prestațiile sociale prin
autoritățile administrației publice centrale sau locale, în
conformitate cu prevederile legislației în vigoare.
(2) Prestațiile sociale se acordă în bani sau în natură,
din bugetul de stat ori, după caz, din bugetul local, și sunt
reglementate prin legi speciale.
CAPITOLUL IV
Personalul din sistemul de asistență socială
Art. 20. — (1) În domeniul asistenței sociale activează
personal de specialitate în asistență socială, precum și
personal cu diverse calificări și competențe.
(2) Formarea personalului de specialitate în asistență
socială se realizează în instituții de învățământ de stat și
private, care funcționează în condițiile legii, precum și în
procesul de formare continuă.
(3) Personalul implicat în furnizarea serviciilor sociale își
desfășoară activitatea în conformitate cu statutul profesiei,
al dispozițiilor Codului muncii, precum și al altor dispoziții
legale, după caz.
Art. 21. — (1) Serviciile sociale sunt furnizate de
asistenți sociali, precum și de persoane cu diverse calificări
și competențe, specifice domeniului de intervenție.
(2) În procesul de furnizare a serviciilor sociale se pot
implica, alături de personalul prevăzut la alin. (1), membri
de familie, alte persoane fizice, precum și voluntari, în
condițiile legii.
(3) În funcție de complexitatea și de forma de organizare,
serviciile sociale sunt acordate de echipe pluridisciplinare.
(4) Coordonarea echipelor pluridisciplinare, precum și a
activităților legate de soluționarea cazului social se
realizează de managerul de caz sau de responsabilul de
caz.
Art. 22. — Personalul care activează în domeniul
asistenței sociale are obligația:
a) să își desfășoare activitatea în conformitate cu
legislația în vigoare;
b) să asigure confidențialitatea informațiilor obținute în
exercitarea profesiei;
c) să respecte intimitatea beneficiarilor;

d) să respecte libertatea beneficiarului de a alege
serviciile sociale și furnizorii de servicii sociale;
e) să respecte etica profesională;
f) să implice activ beneficiarii de servicii sociale și, după
caz, familiile acestora în procesul decizional și de acordare
a serviciilor sociale;
g) să respecte demnitatea și unicitatea persoanei.
Art. 23. — (1) Unele categorii ale personalului din
sistemul public de asistență socială pot beneficia de sporuri
la salariul de bază, în funcție de condițiile specifice de
activitate.
(2) Categoriile de personal, condițiile de acordare și
nivelul sporurilor prevăzute la alin. (1) se stabilesc prin
hotărâre a Guvernului.
CAPITOLUL V
Organizarea și funcționarea sistemului național
de asistență socială
SECȚIUNEA 1
Administrația publică centrală

Art. 24. — (1) Ministerul Muncii, Solidarității Sociale și
Familiei este autoritatea publică centrală care elaborează
politica de asistență socială și promovează drepturile
familiei, copilului, persoanelor vârstnice, persoanelor cu
handicap și ale oricăror alte persoane aflate în nevoie.
(2) Ministerul Muncii, Solidarității Sociale și Familiei
stabilește strategia națională și sectorială de dezvoltare în
domeniul
social,
coordonează
și
monitorizează
implementarea acestora, susține financiar și tehnic
programele sociale și exercită controlul asupra acordării
serviciilor sociale și prestațiilor sociale. În elaborarea
strategiei naționale și sectoriale, Ministerul Muncii,
Solidarității Sociale și Familiei se consultă cu autoritățile
publice centrale și locale care au responsabilități în
finanțarea și acordarea serviciilor sociale, precum și cu
reprezentanți ai societății civile cu activități în domeniu.
(3) În domeniul protecției copilului, familiei și a
persoanelor cu handicap funcționează organe și instituții de
specialitate, organizate la nivel de autorități sau agenții
naționale, subordonate Ministerului Muncii, Solidarității
Sociale și Familiei, înființate prin lege.
(4) În exercitarea atribuțiilor sale, Ministerul Muncii,
Solidarității Sociale și Familiei colaborează cu celelalte
ministere și organe de specialitate din subordinea
Guvernului, cu alte instituții publice și cu organisme de
drept privat.
(5) Ministerul Muncii, Solidarității Sociale și Familiei
poate constitui structuri executive sau consultative în scopul
implementării și monitorizării politicilor sociale, precum și a
programelor de dezvoltare în domeniu.
Art. 25. — În vederea realizării rolului său în domeniul
asistenței sociale, Ministerul Muncii, Solidarității Sociale și
Familiei îndeplinește următoarele funcții:

MONITORUL OFICIAL AL ROMÂNIEI, PARTEA I, Nr. 239/16.III.2006
a) de autoritate de stat, prin care se asigură exercitarea
controlului aplicării unitare și respectării reglementărilor
legale în domeniu;
b) de strategie, prin care se stabilesc obiectivele și
direcțiile prioritare de dezvoltare a sistemului de asistență
socială, în concordanță cu politicile sociale stabilite de
Guvern;
c) de reglementare, prin care se asigură elaborarea
cadrului normativ și instituțional necesar pentru realizarea
obiectivelor strategice în domeniul asistenței sociale;
d) de reprezentare, prin care se asigură, în numele
statului român, reprezentarea pe plan intern și extern;
e) de coordonare, prin care se asigură funcționarea
unitară și eficientă a sistemului de asistență socială;
f) de armonizare, prin care se asigură transpunerea
reglementărilor Uniunii Europene în legislația națională;
g) de administrare, prin care se asigură gestionarea
resurselor umane, materiale și financiare, conform legii;
h) de mediere socială, prin care se asigură soluționarea
pe cale amiabilă a contestațiilor.
Art. 26. — În domeniul asistenței sociale, Ministerul
Muncii, Solidarității Sociale și Familiei îndeplinește
următoarele atribuții principale:
a) elaborează politici și programe de dezvoltare unitară
în domeniu;
b) stabilește obiectivele prioritare și direcțiile de acțiune
ale politicilor din domeniul asistenței sociale;
c) elaborează proiecte de acte normative, norme
metodologice și alte reglementări privitoare la organizarea,
funcționarea și dezvoltarea sistemului de asistență socială;
d) inițiază și susține proiecte-pilot pentru implementarea
programelor din domeniul asistenței sociale;
e) monitorizează și evaluează sistemul de servicii
sociale și prestații sociale;
f) finanțează sau, după caz, finanțează în parteneriat
programe din domeniul asistenței sociale;
g) elaborează, propune și monitorizează indicatorii
sociali din domeniu;
h) dezvoltă instrumente și metodologii necesare
asigurării calității serviciilor sociale;
i) inițiază și asigură participarea la programe de formare
profesională în domeniu;
j) reglementează și organizează un sistem unic și
coerent de acreditare în domeniul serviciilor sociale.
Art. 27. — Aplicarea unitară, la nivel teritorial, a
legislației și a strategiilor naționale din domeniul asistenței
sociale este asigurată de Ministerul Muncii, Solidarității
Sociale și Familiei, prin structurile sale deconcentrate.
Art. 28. — (1) Se înființează Observatorul Social,
instituție publică cu personalitate juridică, ce funcționează
ca organ de specialitate în directa coordonare a
Ministerului Muncii, Solidarității Sociale și Familiei.
(2) Observatorul Social are drept scop eficientizarea
procesului de elaborare și implementare a politicilor sociale
la nivel național.

5

(3)
Organizarea,
funcționarea
și
finanțarea
Observatorului Social se stabilesc prin lege, la propunerea
Ministerului Muncii, Solidarității Sociale și Familiei.
Art. 29. — (1) Se înființează Inspecția Socială, ca organ
de specialitate al administrației publice centrale, cu
personalitate juridică, aflat în subordinea Ministerului
Muncii, Solidarității Sociale și Familiei.
(2) Inspecția Socială are ca scop controlul implementării
legislației în domeniu, precum și inspectarea activității
instituțiilor publice și private, responsabile cu furnizarea
prestațiilor și serviciilor sociale.
(3) Organizarea, funcționarea și finanțarea Inspecției
Sociale se stabilesc prin lege, la propunerea Ministerului
Muncii, Solidarității Sociale și Familiei.
Art. 30. — (1) Se înființează Agenția Națională pentru
Prestații Sociale, ca organ de specialitate cu personalitate
juridică, în subordinea Ministerului Muncii, Solidarității
Sociale și Familiei, cu scopul creării unui sistem unitar
privind administrarea procesului de acordare a prestațiilor
sociale.
(2) În vederea îndeplinirii atribuțiilor care îi revin,
Agenția Națională pentru Prestații Sociale își desfășoară
activitatea prin structuri organizate în fiecare municipiu,
reședință de județ, precum și în municipiul București.
(3) Structurile organizate conform prevederilor alin. (2)
pot înființa filiale locale, cu sau fără personalitate juridică,
în funcție de numărul și de categoriile de persoane
beneficiare, precum și de complexitatea activității la nivel
teritorial.
(4) Organizarea, funcționarea și finanțarea Agenției
Naționale pentru Prestații Sociale se stabilesc prin lege,
la propunerea Ministerului Muncii, Solidarității Sociale și
Familiei.
SECȚIUNEA a 2-a
Administrația publică locală

Art. 31. — (1) Pentru asigurarea aplicării politicilor
sociale în domeniul protecției copilului, familiei, persoanelor
vârstnice, persoanelor cu handicap, precum și altor
persoane, grupuri sau comunități aflate în nevoie socială,
autoritățile administrației publice locale înființează și
organizează servicii publice de asistență socială.
(2) Autoritățile administrației publice locale răspund de
înființarea, organizarea și furnizarea serviciilor sociale.
Art. 32. — Consiliile județene înființează și organizează,
în subordinea lor, serviciul public de asistență socială, la
nivel de direcție generală, cu următoarele atribuții
principale:
a) elaborează și implementează strategiile și planurile
de acțiune la nivel județean, în concordanță cu strategiile
și planurile naționale de acțiune în domeniu, precum și cu
programul propriu de dezvoltare comunitară;
b) inițiază și aplică măsuri de prevenire și combatere a
situațiilor de marginalizare și excludere socială și asigură
soluționarea urgențelor sociale;

6

MONITORUL OFICIAL AL ROMÂNIEI, PARTEA I, Nr. 239/16.III.2006

c) coordonează înființarea, organizarea și furnizarea
serviciilor sociale, în concordanță cu nevoia socială
identificată, asigurând o acoperire echitabilă a dezvoltării
acestora pe întreg teritoriul județului, și acordă sprijin
financiar și tehnic pentru susținerea acestora;
d) propune înființarea și administrează serviciile sociale
specializate, direct sau în parteneriat, ori prin contractare
cu alte autorități și instituții publice și private, forme de
asociere a societății civile, inclusiv cu instituții de cult
recunoscute de lege, implicate în derularea programelor de
asistență socială;
e) acordă sprijin autorităților locale, în scopul dezvoltării
și organizării serviciilor sociale;
f) asigură activitățile de informare, formare și consiliere,
în vederea creșterii performanței serviciilor publice de
asistență socială de la nivelul consiliilor locale ale
municipiilor, orașelor și comunelor;
g) monitorizează și evaluează serviciile sociale înființate
și administrate;
h) elaborează și implementează proiecte cu finanțare
națională și internațională în domeniu;
i) acordă asistență tehnică necesară pentru crearea și
formarea structurilor comunitare consultative, ca formă de
sprijin în activitatea de asistență socială;
j) elaborează și propune consiliului județean proiectul de
buget anual pentru susținerea serviciilor sociale și a altor
măsuri de asistență socială, în conformitate cu planul de
acțiune propriu.
Art. 33. — (1) Consiliile locale ale municipiilor, orașelor
și comunelor înființează, în subordinea lor, serviciul public
de asistență socială, la nivel de direcție sau, după caz,
serviciu, cu următoarele atribuții principale:
a) identifică nevoile sociale ale comunității și le
soluționează în condițiile legii;
b) răspunde de înființarea, organizarea și furnizarea
serviciilor sociale primare;
c) dezvoltă și gestionează servicii sociale specializate,
după caz, în condițiile legii;
d) încheie convenții de parteneriat și inițiază programe
de colaborare cu alte autorități locale, instituții publice și
private, structuri asociative, precum și cu instituții de cult
recunoscute de lege, pentru furnizarea serviciilor sociale
dezvoltate, în conformitate cu nevoile locale identificate și
cu prevederile planului județean de acțiune;
e) furnizează informațiile și datele solicitate de serviciul
public de asistență socială județean, precum și de
autoritățile publice centrale cu responsabilități în domeniu;
f) elaborează și implementează proiecte cu finanțare
națională și internațională în domeniu;
g) elaborează și propune consiliului local al municipiului,
orașului sau comunei proiectul de buget anual pentru
susținerea serviciilor sociale și a altor măsuri de asistență
socială, în conformitate cu planul de acțiune propriu.
(2) Prin derogare de la prevederile alin. (1), pentru
îndeplinirea atribuțiilor prevăzute la același alineat, consiliile

locale și primăriile de la nivelul comunelor, care nu dispun
de capacitatea și resursele necesare înființării unui serviciu
public de asistență socială, angajează personal cu
competențe în domeniul asistenței sociale, cu contract
individual de muncă.
Art. 34. — Consiliul General al Municipiului București
înființează și organizează în subordinea sa Serviciul public
de asistență socială la nivel de direcție generală, cu
următoarele atribuții principale:
a) elaborează strategiile de dezvoltare și planurile de
acțiune în domeniul asistenței sociale pentru municipiul
București și asigură o dezvoltare unitară și echitabilă a
serviciilor sociale la nivelul întregii capitale;
b) identifică și evaluează nevoile sociale, categoriile de
beneficiari și tipurile de servicii sociale dezvoltate la nivelul
municipiului București;
c) colaborează cu serviciile publice de asistență socială
de la nivelul sectoarelor, precum și cu formele de asociere
ale societății civile, în vederea organizării și dezvoltării
serviciilor sociale în mod echitabil, pe întreg teritoriul
municipiului București;
d) avizează proiectele de servicii sociale, inițiate la
nivelul sectoarelor municipiului București, privind
conformitatea acestora cu strategia municipală de
dezvoltare în domeniu;
e) inițiază și aplică programe de prevenire și combatere
a situațiilor de marginalizare și excludere socială, asigură
soluționarea urgențelor sociale și dezvoltă proiecte de
servicii sociale destinate, în principal, categoriilor de
persoane ale căror nevoi nu sunt acoperite de serviciile
create la nivelul sectoarelor municipiului București, cum ar
fi centre-pilot, centre de tranzit și altele asemenea;
f) creează sistemul informațional managerial necesar
implementării activităților de evaluare, monitorizare și
comunicare în domeniu;
g) furnizează datele și informațiile solicitate de
autoritățile administrației publice centrale;
h) elaborează și propune Consiliului General al
Municipiului București proiectul de buget anual pentru
susținerea serviciilor sociale și a altor măsuri de asistență
socială, în conformitate cu planul de acțiune propriu.
Art. 35. — Consiliile locale ale sectoarelor municipiului
București înființează și organizează în subordinea lor
serviciul public de asistență socială, la nivel de direcție
generală, cu următoarele atribuții principale:
a) identifică nevoile sociale din raza sectorului și le
soluționează, în condițiile legii;
b) elaborează, implementează, monitorizează și
evaluează planurile de acțiune în domeniul asistenței
sociale, în concordanță cu nevoile proprii de dezvoltare,
precum și cu strategiile și planurile de dezvoltare naționale
și ale municipiului București;
c) răspunde de înființarea, organizarea și furnizarea
serviciilor sociale primare și specializate, în condițiile legii;

MONITORUL OFICIAL AL ROMÂNIEI, PARTEA I, Nr. 239/16.III.2006
d) încheie convenții de parteneriat și inițiază programe
de colaborare cu alte autorități locale, instituții publice și
private, structuri asociative, precum și cu instituții de cult
recunoscute de lege, pentru furnizarea serviciilor sociale
dezvoltate, în conformitate cu nevoile locale identificate și
cu prevederile planului de acțiune al municipiului București;
e) furnizează datele și informațiile solicitate de Serviciul
public de asistență socială al municipiului București,
precum și de autoritățile publice centrale cu responsabilități
în domeniu;
f) monitorizează și evaluează serviciile sociale înființate
și administrate;
g) inițiază și aplică programe de prevenire și combatere
a situațiilor de marginalizare și excludere socială și asigură
soluționarea urgențelor sociale;
h) elaborează și implementează proiecte cu finanțare
națională și internațională în domeniu;
i) elaborează și propune consiliului local al sectorului
municipiului București proiectul de buget anual, pentru
susținerea serviciilor sociale și a altor măsuri de asistență
socială, în conformitate cu planul de acțiune propriu.
Art. 36. — Modelul regulamentelor de organizare și
funcționare ale serviciilor publice de asistență socială de la
nivelul administrației publice locale se aprobă prin hotărâre
a Guvernului, la propunerea Ministerului Muncii, Solidarității
Sociale și Familiei și a Ministerului Administrației și
Internelor.
CAPITOLUL VI
Finanțarea prestațiilor sociale și a serviciilor sociale
Art. 37. — (1) Asistența socială se finanțează, în
principal, din fonduri alocate de la bugetul de stat sau de
la bugetele locale.
(2) Modul de finanțare a asistenței sociale se stabilește
prin legile speciale care reglementează acordarea de
prestații sociale și furnizarea serviciilor sociale.
Art. 38. — (1) Finanțarea serviciilor sociale din sursele
publice se face pe principiile concurenței și al eficienței.
(2) Autoritățile administrației publice centrale sau locale
pot contracta servicii sociale în condițiile legii.
Art. 39. — De la bugetul de stat se asigură:
a) finanțarea prestațiilor sociale reglementate prin legi
speciale;
b) finanțarea programelor de interes național, elaborate
pe baza programelor județene și ale Consiliului General al
Municipiului București, în scopul înființării, dezvoltării și
susținerii serviciilor sociale;
c) funcționarea și administrarea instituțiilor publice cu
atribuții în domeniul asistenței sociale, aflate în subordinea
Ministerului Muncii, Solidarității Sociale și Familiei;
d) acordarea de subvenții în vederea dezvoltării
serviciilor sociale și a asigurării funcționării acestora;
e) finanțarea în parteneriat a serviciilor sociale pentru
asigurarea continuității serviciului, în conformitate cu nevoia
socială și cu principiul subsidiarității;

7

f) finanțarea proiectelor-pilot pentru implementarea
programelor din domeniul asistenței sociale.
Art. 40. — (1) De la bugetele județelor, bugetele locale
ale sectoarelor municipiului București și de la bugetul
municipiului București se alocă fonduri pentru:
a) finanțarea serviciilor sociale organizate la nivelul
județului, al sectoarelor municipiului București și al
municipiului București;
b) finanțarea prestațiilor sociale stabilite prin hotărâri ale
consiliilor județene, ale Consiliului General al Municipiului
București, ale consiliilor locale ale sectoarelor municipiului
București, ale municipiilor, ale orașelor și ale comunelor
sau prin legi speciale, după caz.
(2) De la bugetele județelor se poate asigura finanțarea
în parteneriat a serviciilor sociale dezvoltate la nivelul
municipiilor, orașelor și comunelor.
(3) De la bugetele locale ale municipiilor, orașelor și
comunelor se asigură finanțarea:
a) serviciilor sociale realizate de consiliile locale, singure
sau în parteneriat cu formele de asociere ale societății
civile;
b) ajutoarelor sociale și facilităților acordate pe plan
local.
(4) Consiliile locale de la toate nivelurile administrației
publice locale au obligația să prevadă în bugetele proprii,
distinct, fondurile necesare pentru servicii sociale și prestații
sociale, stabilite prin legi speciale și hotărâri ale consiliilor
locale.
Art. 41. — (1) La finanțarea serviciilor sociale sunt
utilizate și sume provenite din venituri proprii, din donații,
sponsorizări sau din alte contribuții din partea unor
persoane fizice ori juridice, din țară și din străinătate,
precum și din alte surse, cu respectarea legislației în
domeniu.
(2) În funcție de venituri, persoanele beneficiare
contribuie la finanțarea acordării serviciilor sociale, conform
legii.
(3) Sumele încasate drept contribuții, în condițiile
alin. (2), se utilizează pentru finanțarea serviciilor sociale.
Art. 42. — (1) Furnizorii de servicii sociale pot dezvolta
activități lucrative numai pentru autofinanțarea serviciilor
sociale acordate.
(2) Veniturile obținute din activitățile prevăzute la
alin. (1) se utilizează și pentru lucrări de modernizare,
reamenajare și renovare a centrelor prevăzute la art. 12
alin. (1) lit. c).
Art. 43. — Actualizarea sau corectarea cuantumului
prestațiilor sociale reglementate prin legi speciale se
realizează anual, cu indicele prețurilor de consum, prin
hotărâre a Guvernului.
CAPITOLUL VII
Jurisdicția sistemului național de asistență socială
Art. 44. — (1) Cererea pentru acordarea prestațiilor
sociale se înregistrează la serviciul public de asistență

8

MONITORUL OFICIAL AL ROMÂNIEI, PARTEA I, Nr. 239/16.III.2006

socială din subordinea consiliilor locale sau, în situația
prevăzută la art. 33 alin. (2), la primăria comunei în a
cărei rază își are domiciliul sau reședința persoana
solicitantă.
(2) După caz, cererea se poate înregistra la structurile
deconcentrate ale Ministerului Muncii, Solidarității Sociale și
Familiei sau la serviciul public de asistență socială
organizat în subordinea consiliului județean, respectiv în
subordinea Consiliului General al Municipiului București.
(3) Cererea pentru acordarea serviciilor sociale se
înregistrează la furnizorul de servicii sociale, public sau
privat, după caz.
(4) Procedura de înregistrare și soluționare a cererii de
acordare a serviciilor sociale și a prestațiilor sociale se
reglementează prin legi speciale.
Art. 45. — (1) Dreptul la prestații sociale se stabilește
prin decizia structurilor deconcentrate ale Agenției Naționale
pentru Prestații Sociale.
(2) În situația în care sunt îndeplinite condițiile legale,
plata prestațiilor sociale se efectuează începând cu luna
următoare depunerii cererii.
(3) Încetarea plății se face începând cu luna următoare
celei în care nu mai sunt îndeplinite condițiile de
eligibilitate.
Art. 46. — (1) Decizia de stabilire a dreptului la servicii
sociale și prestații sociale poate fi contestată la Comisia de
mediere socială.

Art. 48. — Cererile adresate instanțelor judecătorești
pentru soluționarea litigiilor în legătură cu acordarea
serviciilor sociale și a prestațiilor sociale sunt scutite de
taxa judiciară de timbru.
CAPITOLUL VIII
Dispoziții tranzitorii și finale
Art. 49. — (1) Începând cu data de 1 ianuarie 2008,
gestiunea și plata prestațiilor sociale se asigură de Agenția
Națională pentru Prestații Sociale.
(2)

În

perioada

2006—2008,

Ministerul

Muncii,

Solidarității Sociale și Familiei testează modalitatea de
organizare și funcționare a sistemului de administrare și
gestionare a prestațiilor sociale la nivelul unor centre-pilot
și va constitui baza națională de date.
Art. 50. — Începând cu data de 1 ianuarie 2007,
Inspecția Socială preia atribuțiile și responsabilitățile
referitoare la inspecție, precum și personalul aferent de la
Autoritatea Națională pentru Persoane cu Handicap și de
la Autoritatea Națională pentru Protecția Drepturilor
Copilului.
Art. 51. — (1) În termen de un an de la intrarea în
vigoare a prezentei legi, Ministerul Muncii, Solidarității
Sociale și Familiei elaborează modificările și completările
corespunzătoare la actele normative în vigoare din

(2) Comisia de mediere socială este obligată să se
pronunțe în cel mult 30 de zile de la data înregistrării
cererii de mediere.

domeniul asistenței sociale.

(3) Deciziile Comisiei de mediere socială pot fi atacate
în termen de 30 de zile de la data emiterii lor, potrivit
prevederilor Legii contenciosului administrativ nr. 554/2004.

intrării în vigoare a prezentei legi se vor aplica în

Art. 47. — (1) Comisia de mediere socială este
organizată și funcționează în aparatul structurilor
deconcentrate ale Ministerului Muncii, Solidarității Sociale și
Familiei.
(2) Regulamentul de organizare și funcționare a
Comisiei de mediere socială se aprobă prin ordin al
ministrului muncii, solidarității sociale și familiei, în termen
de 30 de zile de la intrarea în vigoare a prezentei legi.

(2) Până la elaborarea modificărilor și completărilor
prevăzute la alin. (1), actele normative în vigoare la data
continuare, cu excepția dispozițiilor care contravin
prevederilor prezentei legi.
Art. 52. — (1) Dispozițiile art. 28, 29 și 30 se vor
aplica la datele prevăzute de legile speciale.
(2) La data intrării în vigoare a prezentei legi se abrogă
Legea nr. 705/2001 privind sistemul național de asistență
socială, publicată în Monitorul Oficial al României, Partea I,
nr. 814 din 18 decembrie 2001, precum și orice alte
dispoziții contrare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 8 martie 2006.
Nr. 47.

9

MONITORUL OFICIAL AL ROMÂNIEI, PARTEA I, Nr. 239/16.III.2006
PREȘEDINTELE ROMÂNIEI

DECRET
pentru promulgarea Legii privind sistemul național
de asistență socială
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind sistemul național de
asistență socială și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 7 martie 2006.
Nr. 302.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 63
din 2 februarie 2006

referitoare la excepția de neconstituționalitate a dispozițiilor art. 184 alin. (1) lit. a) și alin. (3)
din Ordonanța Guvernului nr. 92/2003 privind Codul de procedură fiscală
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Antonia Constantin
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 183 alin. (1) lit. a) și alin. (3) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îSepe Instalcom“ — S.R.L. din Orăștie în
Dosarul nr. 3.875/2005 al Tribunalului Hunedoara — Secția
comercială și contencios administrativ.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.

Reprezentantul Ministerului Public pune concluzii de
respingere a excepției de neconstituționalitate. În acest
sens arată că dispozițiile legale criticate instituie un caz de
suspendare a procedurii administrative similar celui prevăzut
în art. 244 alin. 1 pct. 2 din Codul de procedură civilă. Cu
privire la aceste din urmă prevederi Curtea Constituțională
s-a pronunțat prin Decizia nr. 72 din 28 mai 1996, statuând
că sunt constituționale. Pe de altă parte, soluționarea
contestației administrative nu se amână sine die, principiul
liberului acces la justiție fiind garantat de prevederile
art. 188 alin. (2) din Codul de procedură fiscală, potrivit
căruia deciziile emise în soluționarea contestațiilor pot fi
atacate

la

instanța

judecătorească

de

contencios

administativ competentă. Fixarea condițiilor și limitelor
dreptului de acces la justiție se realizează prin prevederile
cuprinse în titlul IX al Codului de procedură fiscală.
Prevederile art. 23 alin. (11) și (12) din Constituție privind
prezumția de nevinovăție și legalitatea pedepsei nu sunt
incidente în materie civilă.

10

MONITORUL OFICIAL AL ROMÂNIEI, PARTEA I, Nr. 239/16.III.2006
C U R T E A,

având în vedere actele și lucrările dosarului, reține
următoarele:
Prin Încheierea din 22 septembrie 2005, Tribunalul
Hunedoara — Secția comercială și contencios
administrativ a sesizat Curtea Constituțională cu excepția
de neconstituționalitate a dispozițiilor art. 183 alin. (1)
lit. a) și alin. (3) din Ordonanța Guvernului nr. 92/2003
privind Codul de procedură fiscală, excepție ridicată de
Societatea Comercială îSepe Instalcom“ — S.R.L. din
Orăștie într-o cauză având ca obiect o acțiune în
contencios administrativ prin care s-a solicitat anularea unei
decizii de impunere.
În motivarea excepției de neconstituționalitate autorul
acesteia invocă încălcarea prin textele de lege criticate a
dispozițiilor constituționale cuprinse în art. 21, art. 23
alin. (8) și (9) [devenit art. 23 alin. (11) și (12) din
Constituția revizuită] și art. 48 alin. (1) și (2) [devenit
art. 52 alin. (1) și (2) din Constituția revizuită], precum și a
prevederilor art. 6 paragraful 1 teza întâi din Convenția
pentru apărarea drepturilor omului și a libertăților
fundamentale, fără a arăta însă în ce constă această
încălcare.
Tribunalul Hunedoara — Secția comercială și
contencios administrativ apreciază că excepția de
neconstituționalitate îeste neîntemeiată, întrucât, împotriva
deciziilor emise în soluționarea contestației de către organul
administrativ, reclamanta are calea acțiunii în contencios în
conformitate cu dispozițiile art. 187 alin. (2) din Ordonanța
Guvernului nr. 92/2003“. Instanța de judecată arată, de
asemenea, că îreclamanta are și calea de a se adresa
instanței cu acțiune în contencios administrativ în condițiile
art. 6—12 din Legea nr. 554/2004“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând jurisprudența Curții
Constituționale în materie.
Avocatul Poporului apreciază că dispozițiile legale
criticate sunt constituționale, așa cum a statuat Curtea în
jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 183 alin. (1) lit. a)
și alin. (3) din Ordonanța Guvernului nr. 92/2003 privind
Codul de procedură fiscală. După sesizarea Curții
Constituționale prin Încheierea din 22 septembrie 2005,
Ordonanța Guvernului nr. 92/2003 privind Codul de
procedură fiscală a fost republicată în Monitorul Oficial al
României, Partea I, nr. 863 din 26 septembrie 2005, iar
textele de lege criticate au fost renumerotate. În prezent,
dispozițiile legale criticate sunt prevăzute la art. 184
alin. (1) lit. a) și alin. (3) din ordonanță care au următorul
cuprins:
— Art. 184 alin. (1) lit. a) și alin. (3): î(1) Organul de
soluționare competent poate suspenda, prin decizie motivată,
soluționarea cauzei atunci când:
a) organul care a efectuat activitatea de control a sesizat
organele în drept cu privire la existența indiciilor săvârșirii unei
infracțiuni a cărei constatare ar avea o înrâurire hotărâtoare
asupra soluției ce urmează să fie dată în procedură
administrativă; [...]
(3) Procedura administrativă este reluată la încetarea
motivului care a determinat suspendarea sau, după caz, la
expirarea termenului stabilit de organul de soluționare
competent potrivit alin. (2), indiferent dacă motivul care a
determinat suspendarea a încetat sau nu.“
Aceste dispoziții sunt considerate de autorul excepției ca
aducând atingere prevederilor constituționale ale art. 21
privind accesul liber la justiție, art. 23 alin. (8) și (9)
[devenit art. 23 alin. (11) și (12) privind prezumția de
nevinovăție și principiul legalității pedepsei, din Constituția
revizuită] și art. 48 alin. (1) și (2) [devenit art. 52 alin. (1)
și (2) privind dreptul persoanei vătămate de o autoritate
publică, din Constituția revizuită].
Autorul excepției de neconstituționalitate invocă, totodată,
în susținerea acesteia, și prevederile art. 6 paragraful 1
teza întâi, privind dreptul la un proces echitabil, din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
reține următoarele:
Prin dispozițiile art. 184 alin. (1) lit. a) legiuitorul a
adoptat, în materie fiscală, o normă similară celei cuprinse
în art. 244 alin. 1 pct. 2 din Codul de procedură civilă (în
redactarea anterioară modificărilor aduse prin Ordonanța de
urgență a Guvernului nr. 59/2001 și prin Legea
nr. 219/2005), potrivit căreia instanța putea suspenda
judecata îcând se ivesc indiciile unei infracțiuni, a cărei
constatare ar avea o înrâurire hotărâtoare asupra hotărârii
ce urmează să se dea“. Or, cu privire la acest din urmă

MONITORUL OFICIAL AL ROMÂNIEI, PARTEA I, Nr. 239/16.III.2006
text de lege, Curtea s-a pronunțat prin Decizia nr. 72 din
28 mai 1996, publicată Monitorul Oficial al României,
Partea I, nr. 174 din 2 august 1996, statuând că este
constituțional. Cu acest prilej Curtea a reținut că
îîntâietatea rezolvării acțiunii penale este neîndoielnic
justificată și consacrată ca atare și de prevederile art. 19
alin. 2 din Codul de procedură penală [...]. În același sens,
nu trebuie ignorate nici prevederile art. 22 alin. 1 din Codul
de procedură penală, potrivit cărora hotărârea definitivă a
instanței penale are autoritate de lucru judecat, în fața
instanței civile, cu privire la existența faptei, a persoanei
care a săvârșit-o și a vinovăției acesteia“.
Curtea reține că, pentru identitate de rațiune, cele
statuate în materie civilă își găsesc justificarea și în
materie fiscală, în ceea ce privește suspendarea facultativă
a procedurii de soluționare a contestației formulate
împotriva actelor administrative fiscale, și anume atunci
când organul care a efectuat activitatea de control a
sesizat organele în drept cu privire la existența indiciilor
săvârșirii unei infracțiuni a cărei constatare ar avea o
înrâurire hotărâtoare asupra soluției ce urmează să fie dată
în procedură administrativă.
Totodată, prin Decizia nr. 409 din 12 octombrie 2004,
publicată în Monitorul Oficial al României, Partea I,
nr. 1.063 din 16 noiembrie 2004, Curtea a stabilit, în
soluționarea unei excepții privind dispozițiile art. 174—187
din Codul de procedură fiscală (care includ și pe cele
criticate în prezenta cauză), că acestea înu instituie [...]
jurisdicții speciale administrative“ în sensul art. 21 alin. (4)
din Constituție. Totodată, potrivit deciziei menționate,
îtextele din Codul de procedură fiscală reglementează
proceduri de recurs administrativ, prin care se lasă
posibilitatea organelor care au emis actele administrative
atacate, sau organelor superioare acestora, de a reveni
asupra măsurilor luate sau de a le redimensiona în limitele
prevăzute de lege“. Cu același prilej, Curtea a mai reținut
că îactele de soluționare de către organele administrative a
contestațiilor, respectiv a reclamațiilor formulate potrivit

11

dispozițiilor din Codul de procedură fiscală, nu sunt,
așadar, acte de jurisdicție, ci acte administrative supuse
cenzurii instanței de judecată“.
De asemenea, prin Decizia nr. 449 din 26 octombrie
2004, publicată în Monitorul Oficial al României, Partea I,
nr. 1.144 din 3 decembrie 2004, Curtea a arătat că, din
perspectiva dispozițiilor art. 187 alin. (2) [devenit art. 188
alin. (2) în urma republicării Codului de procedură fiscală],
conform cărora îdeciziile emise în soluționarea contestațiilor
pot fi atacate la instanța judecătorească de contencios
administrativ competentă“, înu se poate susține existența
unei îngrădiri a dreptului de acces liber la justiție, textul de
lege menționat oferindu-i contestatorului posibilitatea de a
supune controlului instanței judecătorești inclusiv decizia de
suspendare a soluționării contestației pe cale administrativă“.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în deciziile menționate își mențin
valabilitatea și în cauza de față.
Curtea constată că Ordonanța Guvernului nr. 92/2003
privind Codul de procedură fiscală stabilește, în titlul IX,
condițiile exercitării dreptului de a recurge la justiție pentru
apărarea drepturilor și intereselor legitime ale persoanei
lezate printr-un act administrativ fiscal.
În consecință Curtea constată că textele de lege
criticate nu aduc atingere prevederilor constituționale ale
art. 21 privind accesul liber la justiție, celor ale art. 52
alin. (1) și (2) privind dreptul persoanei vătămate de o
autoritate publică și nici dispozițiilor art. 6 paragraful 1
teza întâi privind dreptul la un proces echitabil, din
Convenția pentru apărarea drepturilor omului și a libertăților
fundamentale.
Referitor la invocarea încălcării prevederilor art. 23
alin. (11) și (12) din Constituție, Curtea observă că acestea
nu sunt incidente în cauză, întrucât prezumția de
nevinovăție și principiul legalității pedepsei sunt proprii
materiei penale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 184 alin. (1) lit. a) și alin. (3) din Ordonanța
Guvernului nr. 92/2003 privind Codul de procedură fiscală, excepție ridicată de Societatea Comercială îSepe Instalcom“ —
S.R.L. din Orăștie în Dosarul nr. 3.875/2005 al Tribunalului Hunedoara — Secția comercială și contencios administrativ.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Cristina Cătălina Turcu

12

MONITORUL OFICIAL AL ROMÂNIEI, PARTEA I, Nr. 239/16.III.2006
CURTEA CONSTITUȚIONALĂ

D E C I Z I A Nr. 141
din 21 februarie 2006

referitoare la excepția de neconstituționalitate a dispozițiilor art. 2781 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2781 din Codul de procedură penală,
excepție ridicată de Ioan Neagu în Dosarul
nr. 2.508/P/2005 al Tribunalului Suceava — Secția penală.
La apelul nominal lipsesc părțile, față de care procedura
de citare a fost legal îndeplinită.
Autorul excepției a depus la dosar concluzii scrise,
solicitând totodată judecarea cauzei în lipsă.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că nu au intervenit elemente noi de
natură să determine schimbarea jurisprudenței Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2005, pronunțată în
Dosarul nr. 2.508/P/2005, Tribunalul Suceava — Secția
penală a sesizat Curtea Constituțională cu excepția de
neconstituționalitate a prevederilor art. 2781 din Codul de
procedură penală, excepție ridicată de Ioan Neagu în
dosarul de mai sus având ca obiect soluționarea unei
cauze penale.
În motivarea excepției de neconstituționalitate autorul
acesteia susține că textul legal criticat aduce atingere
dreptului la apărare, deoarece nu permite administrarea
probei cu martori în vederea dovedirii netemeiniciei actelor
dispuse de procuror. Astfel, partea interesată nu-și poate
formula o apărare eficientă, deoarece plângerea se judecă
doar pe baza lucrărilor și a materialului existente la dosarul
cauzei și a oricăror înscrisuri noi prezentate, nefiind posibilă
administrarea altor probe.
Tribunalul Suceava — Secția penală opinează că
excepția de neconstituționalitate este neîntemeiată, sens în
care a invocat jurisprudența Curții Constituționale în
materie.

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de neconstituționalitate este neîntemeiată, deoarece procedura de
soluționare în fața instanței de judecată a plângerii
formulate împotriva soluțiilor de netrimitere în judecată
dispuse de procuror oferă părții interesate deplina libertate
de a demonstra judecătorului ilegalitatea actului atacat, în
raport cu lucrările și materialul probator existente la dosar,
precum și posibilitatea prezentării unor probe suplimentare
față de cele care au fost deja administrate, respectiv
înscrisuri noi. Pe cale de consecință, prevederile legale
supuse controlului nu numai că nu aduc atingere dreptului
la apărare, dar sunt destinate să asigure condițiile pentru
deplina lui exercitare. În cadrul plângerii în fața instanței de
judecată, petentul are libertatea de a-și angaja apărător și
de a-și apăra drepturile și interesele prin mijloacele
prevăzute de lege și cu respectarea tuturor garanțiilor
procesuale prevăzute de lege pentru exercitarea dreptului
la apărare.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 278 1 din Codul de procedură penală
referitoare la îPlângerea în fața instanței împotriva rezoluțiilor
sau a ordonanțelor procurorului de netrimitere în judecată“.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 24 privind dreptul la apărare și
dispozițiile art. 6 din Convenția pentru apărarea drepturilor
omului și a libertăților fundamentale referitoare la dreptul la
un proces echitabil.

MONITORUL OFICIAL AL ROMÂNIEI, PARTEA I, Nr. 239/16.III.2006
Examinând excepția de neconstituționalitate, Curtea
constată că dispozițiile art. 2781 din Codul de procedură
penală au mai fost supuse controlului de constituționalitate,
prin raportare la aceleași dispoziții constituționale și
convenționale invocate și în prezenta cauză și cu motivări
similare. Astfel, de exemplu, prin Decizia nr. 440 din
26 octombrie 2004, publicată în Monitorul Oficial al
României, Partea I, nr. 8 din 4 ianuarie 2005, și Decizia

13

nr. 66 din 3 februarie 2005, publicată în Monitorul Oficial al
României, Partea I, nr. 142 din 17 februarie 2005, Curtea
Constituțională a respins excepțiile de neconstituționalitate
ca neîntemeiate, pentru considerentele acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin deciziile
menționate își păstrează valabilitatea.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 din Codul de procedură penală, excepție ridicată
de Ioan Neagu în Dosarul nr. 2.508/P/2005 al Tribunalului Suceava — Secția penală.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
pentru modificarea anexei la Ordinul ministrului economiei și comerțului nr. 742/2004
privind aprobarea Sistemului de monitorizare a calității benzinei și motorinei
Având în vedere prevederile art. 13 alin. (21) din Hotărârea Guvernului nr. 689/2004 privind stabilirea condițiilor de
introducere pe piață a benzinei și motorinei, modificată și completată prin Hotărârea Guvernului nr. 15/2006,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Anexa la Ordinul
comerțului nr. 742/2004 privind
monitorizare a calității benzinei
Monitorul Oficial al României,

ministrului economiei și
aprobarea Sistemului de
și motorinei, publicat în
Partea I, nr. 1.081 din

19 noiembrie 2004, se înlocuiește cu anexa la prezentul
ordin.
Art. II. — Prezentul ordin va fi publicat în Monitorul
Oficial al României, Partea I.

Ministrul economiei și comerțului,
Codruț Ioan Șereș
București, 10 februarie 2006.
Nr. 58.

14

MONITORUL OFICIAL AL ROMÂNIEI, PARTEA I, Nr. 239/16.III.2006
ANEXĂ

SISTEMUL DE MONITORIZARE
a calității benzinei și motorinei
Sistemul de monitorizare a calității benzinei și motorinei
asigură atât monitorizarea calitativă, cât și cantitativă.
SECȚIUNEA A

Agenții economici care introduc pe piață benzină și
motorină sunt obligați să verifice în laboratoarele proprii
sau în alte laboratoare, pentru fiecare lot de benzină și
motorină introdus pe piață, toate specificațiile tehnice
prevăzute în Hotărârea Guvernului nr. 689/2004 privind
stabilirea condițiilor de introducere pe piață a benzinei și
motorinei, cu modificările și completările ulterioare.
Distribuitorii, agenții economici care comercializează
benzină sau motorină către utilizatori, au obligația de a
păstra înregistrarea tuturor cantităților de benzină și
motorină comercializate, precum și rapoartele de încercări
aferente acestora, cel puțin un an.
SECȚIUNEA B

1. Ministerul Economiei și Comerțului monitorizează
respectarea cerințelor privind calitatea benzinei și motorinei,
prin eșantionare.
2. Activitatea de eșantionare constă în prelevarea
probelor de benzină și motorină și efectuarea încercărilor
de determinare a parametrilor specificațiilor tehnice
prevăzute în Hotărârea Guvernului nr. 689/2004, cu
modificările și completările ulterioare.
Reprezentanții Ministerului Economiei și Comerțului pot fi
observatori la prelevarea probelor.
3. Activitatea de eșantionare se realizează de
laboratoare de încercări, de organisme de certificare de
produs sau de organisme de inspecție de terță parte,
recunoscute în acest scop de Ministerul Economiei și
Comerțului.
4. Recunoașterea acestor organisme se face în urma
unui proces de evaluare bazat pe criteriile prevăzute în
anexa nr. 1.
5. Lista organismelor recunoscute pentru efectuarea
activității de eșantionare a benzinei și motorinei se aprobă
prin ordin al ministrului economiei și comerțului și se
publică în Monitorul Oficial al României, Partea I.
6. Organismele recunoscute pentru efectuarea
activităților de eșantionare vor transmite Ministerului
Economiei și Comerțului rezultatele încercărilor efectuate
asupra probelor și o copie a procesului-verbal de
eșantionare, în maximum 24 de ore din momentul prelevării
probei.

7. Procesul-verbal de eșantionare va fi completat în
conformitate cu modelul prevăzut în anexa nr. 2 și se va
întocmi în 3 exemplare:
— un exemplar pentru distribuitorul de la care s-a
prelevat proba;
— un exemplar pentru organismul recunoscut să
efectueze eșantionarea;
— un exemplar pentru Ministerul Economiei și
Comerțului.
8. Metodologia de eșantionare este prevăzută în anexa
nr. 3.
9. Pe recipientele utilizate pentru prelevarea probelor de
benzină și motorină se aplică o etichetă ce conține
informațiile prevăzute în anexa nr. 4.
Informațiile de pe eticheta aferentă probei, referitoare la
proveniența acesteia, trebuie să fie complete și lizibile.
Eticheta se aplică pe recipientul pentru prelevarea probei
astfel încât să nu se desprindă sau să nu se detașeze
ușor ulterior.
10. Ministerul Economiei și Comerțului stabilește care
este numărul minim anual de probe, locul și momentul
prelevării probelor, precum și organismul recunoscut care
efectuează eșantionarea.
11. Probele se analizează în maximum 24 de ore din
momentul prelevării. Dacă rezultatele încercărilor nu sunt
conforme cu prevederile specificațiilor tehnice prevăzute în
Hotărârea Guvernului nr. 689/2004, cu modificările și
completările ulterioare, probele se preiau de un alt
organism recunoscut și sunt analizate în maximum 24 de
ore.
Încercările suplimentare efectuate de cel de-al doilea
organism recunoscut sunt asistate de un reprezentant al
organismului care a efectuat primele încercări.
În cazul în care rezultatele încercărilor suplimentare sunt
conforme cu specificațiile tehnice prevăzute în Hotărârea
Guvernului nr. 689/2004, cu modificările și completările
ulterioare, cheltuielile aferente acestora sunt suportate de
organismul recunoscut care a efectuat primele încercări.
12. Organismele recunoscute de Ministerul Economiei și
Comerțului sunt obligate să dovedească anual
intercompararea rezultatelor încercărilor lor.
13. Pentru aplicarea ordinului se organizează în cadrul
Ministerului Economiei și Comerțului o comisie a cărei
componență nominală se aprobă de către secretarul de stat
coordonator.
14. Anexele nr. 1—4 fac parte integrantă din prezentul
sistem de monitorizare a calității benzinei și motorinei.
ANEXA Nr. 1
la Sistemul de monitorizare
a calității benzinei și motorinei

CRITERII DE EVALUARE

a organismelor în vederea recunoașterii
Condiții minime pe care organismele trebuie să le
îndeplinească:
1. să fie acreditate pentru încercările, domeniul/schemele
de certificare privind calitatea benzinei și motorinei;
2. să dețină asigurare de răspundere civilă;
3. să demonstreze că au capabilitate proprie de
prelevare a probelor, că sunt dotate cu echipamente

corespunzătoare pentru efectuarea încercărilor conform
metodelor prevăzute în Hotărârea Guvernului nr. 689/2004
privind stabilirea condițiilor de introducere pe piață a
benzinei și motorinei, cu modificările și completările
ulterioare.

15

MONITORUL OFICIAL AL ROMÂNIEI, PARTEA I, Nr. 239/16.III.2006

ANEXA Nr. 2
la Sistemul de monitorizare
a calității benzinei și motorinei
PROCES-VERBAL

de eșantionare în vederea determinării specificațiilor tehnice
Nr. .........................
Încheiat astăzi ...................................., ora ................................, între:
Distribuitor ,.................................................................................................................................................., reprezentat
(denumirea stației, adresă, telefon, fax, e-mail)

prin ..........................................................................................., și
(numele, funcția)

Organismul recunoscut pentru efectuarea activității de eșantionare ,.................................................................................,
(denumirea organismului recunoscut, adresă, telefon, fax, e-mail)

reprezentat prin .............................................................................................................................................................................
(numele, funcția, nr. legitimație)

În conformitate cu prevederile art. 13 ale Hotărârii Guvernului nr. 689/2004 privind stabilirea condițiilor de
introducere pe piață a benzinei și motorinei, cu modificările și completările ulterioare, am procedat la prelevarea
următoarelor probe:
Nr.
crt.

Denumirea
produsului

1.
2.
3.
.
.
.

Furnizorul/
Furnizorii

Cantitatea
din care
s-a prelevat
proba (U.M.)

Cantitatea
preluată
(U.M.)

Parametrii
de
determinat

Nr.
pompă

Nr. sigilii
Proba Contrapentru
proba
laborator

Probamartor

...............
...............
...............
..............
..............
..............

Observații

Reprezentantul stației a primit spre păstrare probele-martor introduse în recipiente curate și uscate.
Probele reprezentând proba pentru laborator și contraproba au fost preluate pentru a fi expediate
la Laboratorul ...................................................................... pentru efectuarea încercărilor.
Reprezentantul organismului recunoscut
pentru efectuarea activității de eșantionare,
..................................................................

Reprezentantul stației,
.....................................
ANEXA Nr. 3
la Sistemul de monitorizare
a calității benzinei și motorinei

METODOLOGIE DE EȘANTIONARE

În vederea determinării parametrilor prevăzuți în
specificațiile tehnice pentru benzină și motorină
se prelevează trei probe, identificabile oricând:
— proba pentru laborator: cantitatea de produs prelevată
dintr-un lot pentru a permite determinarea de către
organismul recunoscut a parametrilor specificațiilor tehnice
prevăzute în Hotărârea Guvernului nr. 689/2004 privind
stabilirea condițiilor de introducere pe piață a benzinei și
motorinei, cu modificările și completările ulterioare;
— contraproba: proba care se utilizează pentru
efectuarea încercărilor suplimentare atunci când rezultatele
încercărilor asupra probei pentru laborator au evidențiat
neconformitatea acesteia cu specificațiile tehnice prevăzute
în Hotărârea Guvernului nr. 689/2004, cu modificările și
completările ulterioare;
— proba-martor: proba care se păstrează de către
distribuitor.
În toate cazurile probele prelevate vor fi sigilate. Aceste
sigilii se vor aplica pe eticheta aferentă probelor.
Înainte de utilizare recipientele pentru prelevarea
probelor trebuie să fie verificate din punct de vedere al
integrității și etanșeității. Recipientul se închide cu un capac
prevăzut cu o garnitură nedeteriorată, rezistentă la benzină
și motorină.

Probele vor fi introduse numai în recipiente destinate în
mod special pentru acest scop, care trebuie să fie curate
și uscate.
Proba-martor și contraproba vor avea sigilii duble. Un
sigiliu va fi al distribuitorului de benzină sau motorină
supusă verificării, iar celălalt sigiliu va fi al organismului
recunoscut pentru efectuarea activității de eșantionare.
Posesorii celor trei probe nu au dreptul să distrugă sau
să modifice starea probei aflate în păstrarea lor.
Cantitatea necesară pentru cele trei probe de benzină
este de 9 litri, iar pentru motorină, de 4,5 litri.
Persoana care prelevează proba are responsabilitatea
de a manipula, ambala și transporta proba respectivă de la
locul de prelevare până la laboratorul care efectuează
încercările.
Proba-martor sigilată se păstrează timp de 30 de zile la
loc ferit de razele soarelui, într-o cameră răcoroasă, uscată
și ferită de praf.
Contraproba sigilată și nefolosită se păstrează timp de
30 de zile la loc ferit de razele soarelui, într-o cameră
răcoroasă, uscată și ferită de praf, după care poate fi
recuperată de distribuitor.

16

MONITORUL OFICIAL AL ROMÂNIEI, PARTEA I, Nr. 239/16.III.2006

Evidența probelor prelevate se va ține într-un registru
special al laboratorului care efectuează încercările. În
registrul special de evidență se înscriu informațiile
menționate pe etichetele fixate la probele sigilate.
Prelevarea probelor se realizează cu respectarea
normelor de protecție a muncii și a normelor de prevenirea
și stingerea incendiilor.

Metodele de referință pentru determinarea parametrilor
aferenți specificațiilor tehnice prevăzute în anexele nr. 2, 3,
4 și 5 la Hotărârea Guvernului nr. 689/2004, cu modificările
și completările ulterioare, sunt cele prevăzute în art. 15 din
Hotărârea Guvernului nr. 689/2004, cu modificările și
completările ulterioare.

ANEXA Nr. 4
la Sistemul de monitorizare
a calității benzinei și motorinei

Denumirea organismului recunoscut care efectuează activitatea de eșantionare
Proba pentru laborator/Contraproba/Proba-martor
Nr. sigiliu ...................
Loc pentru sigiliu
ETICHETA PENTRU PROBĂ

(însoțește fiecare probă de produs)
Nr. și data procesului-verbal de eșantionare ...............................................................................................................
Denumirea produsului .....................................................................................................................................................
Numărul de identificare pentru pompă ............................................................................................................................
Distribuitorul de la care s-a prelevat proba ...................................................................................................................
Data și ora prelevării .....................................................................................................................................................
Reprezentantul organismului recunoscut
pentru efectuarea activității de eșantionare,
....................................................................

Reprezentantul stației,
........................................................
(numele, funcția, semnătura și ștampila)

(numele, funcția, semnătura și ștampila)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 239/16.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114159]
ISSN 1453—4495

