Anul 174 (XVIII) — Nr. 23

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 11 ianuarie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.846/2005. — Hotărâre pentru modificarea și
completarea Hotărârii Guvernului nr. 387/2003
privind înființarea pe lângă Ministerul Culturii și
Cultelor și direcțiile pentru cultură, culte și
patrimoniul cultural național județene, respectiv a
municipiului București, a unor activități finanțate
integral din venituri proprii ......................................

1–2

1.856/2005. — Hotărâre privind plafoanele naționale de
emisie pentru anumiți poluanți atmosferici ............

3–6

6. — Hotărâre pentru aprobarea Protocolului de
cooperare în domeniul prevenirii și luptei împotriva

HOTĂRÂRI

ALE

Pagina
fenomenului
drogurilor
dintre
Ministerul
Administrației și Internelor din România și
Ministerul Tineretului, Familiei, Afacerilor Sociale și
Oportunităților Egale din Republica Ungară,
semnat la Budapesta la 28 octombrie 2005 ..........
Protocol de cooperare în domeniul prevenirii și luptei
împotriva fenomenului drogurilor între Ministerul
Administrației și Internelor din România și
Ministerul Tineretului, Familiei, Afacerilor Sociale și
Oportunităților Egale din Republica Ungară ..........

7–8

Rectificări ...............................................................................

8

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 387/2003
privind înființarea pe lângă Ministerul Culturii și Cultelor și direcțiile pentru cultură, culte
și patrimoniul cultural național județene, respectiv a municipiului București,
a unor activități finanțate integral din venituri proprii
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 387/2003 privind
înființarea pe lângă Ministerul Culturii și Cultelor și direcțiile
pentru cultură, culte și patrimoniul cultural național județene,
respectiv a municipiului București, a unor activități finanțate
integral din venituri proprii, publicată în Monitorul Oficial al
României, Partea I, nr. 247 din 10 aprilie 2003, se modifică
și se completează după cum urmează:

1. Titlul va avea următorul cuprins:
îH O T Ă R Â R E
privind înființarea pe lângă Ministerul Culturii și Cultelor,
direcțiile pentru cultură, culte și patrimoniul cultural
național județene, respectiv a municipiului București,
și Administrația Fondului Cultural Național
a unor activități finanțate integral din venituri proprii“

2

MONITORUL OFICIAL AL ROMÂNIEI, PARTEA I, Nr. 23/11.I.2006

2. La alineatul (2) al articolului 1, după litera g) se
introduce o nouă literă, litera g1), cu următorul cuprins:
îg1) participarea la cursuri de perfecționare în domeniul
protejării bunurilor aparținând patrimoniului cultural național
mobil;“.
3. La alineatul (3) al articolului 1, după litera h) se
introduce o nouă literă, litera h1), cu următorul cuprins:
îh1) participarea la cursuri de perfecționare în domeniul
protejării monumentelor istorice;“.
4. După articolul 1 se introduce un nou articol,
articolul 11, cu următorul cuprins:
îArt. 11. — (1) Se aprobă înființarea pe lângă Ministerul
Culturii și Cultelor, direcțiile pentru cultură, culte și
patrimoniul cultural național județene, respectiv a
municipiului București, și Administrația Fondului Cultural
Național a următoarelor activități finanțate integral din
venituri proprii:
a) achiziția de publicații destinate bibliotecilor publice, în
afara programelor finanțate de la bugetul de stat, și
acordarea unor tichete valorice, în conformitate cu
prevederile art. 21 alin. (1) din Legea nr. 186/2003 privind
promovarea culturii scrise, activități desfășurate de
Ministerul Culturii și Cultelor;
b) finanțarea nerambursabilă a programelor, proiectelor
culturale și acțiunilor culturale, în afara programelor
finanțate de la bugetul de stat, în conformitate cu
prevederile secțiunii a 6-a a cap. I din Ordonanța
Guvernului nr. 10/2005 privind reglementarea unor măsuri
financiare, aprobată cu modificări și completări prin Legea
nr. 146/2005, cu modificările ulterioare;
c) activități specifice desfășurate de către direcțiile
pentru cultură, culte și patrimoniul cultural național
județene, respectiv a municipiului București.
(2) Activitățile prevăzute la alin. (1) lit. a) constau în:
a) achiziția de publicații prevăzute la art. 1 din Legea
nr. 186/2003, destinate bibliotecilor publice;
b) susținerea activității Comisiei de achiziții ale cărților
și publicațiilor periodice pentru bibliotecile publice;
c) imprimarea și distribuirea tichetelor valorice pentru
achiziționarea de publicații prevăzute la art. 1 din Legea
nr. 186/2003, destinate utilizatorilor din bibliotecile publice.
(3) Activitatea prevăzută la alin. (1) lit. b) constă în
acordarea de finanțare nerambursabilă pentru programele,
proiectele culturale și acțiunile culturale selectate în
conformitate cu prevederile secțiunii a 6-a a cap. I din
Ordonanța Guvernului nr. 10/2005, aprobată cu modificări
și completări prin Legea nr. 146/2005, cu modificările
ulterioare.
(4) Activitățile prevăzute la alin. (1) lit. c) constau în:
a) dezvoltarea bazei materiale în scopul diversificării,
modernizării și optimizării serviciilor culturale oferite, precum
și pentru protecția și promovarea culturii;
b) inițierea și sprijinirea acțiunilor de promovare,
protejare și revitalizare a culturii tradiționale și a

patrimoniului cultural imaterial, precum și a programelor de
formare în domeniul meșteșugurilor și ocupațiilor
tradiționale;
c) editarea și tipărirea de cărți, publicații periodice,
lucrări și materiale de specialitate și de interes general, în
țară sau în cooperare cu parteneri din străinătate în
domeniul culturii și artei.“
5. După alineatul (2) al articolului 2 se introduc trei noi
alineate, alineatele (21), (22) și (23), cu următorul cuprins:
î(21) Finanțarea activităților prevăzute la art. 11 alin (1)
lit. a) se realizează integral din veniturile proprii ale
Ministerului Culturii și Cultelor, constând din cota de 0,4%
din profitul net anual al Companiei Naționale îLoteria
Română“ — S.A., acordată în conformitate cu prevederile
art. 21 alin. (1) din Legea nr. 186/2003.
(22) Finanțarea activităților prevăzute la art. 11 alin. (1)
lit. b) se realizează integral din veniturile proprii ale
Fondului Cultural Național, provenite din sursele prevăzute
la art. 17 alin. (1) din Ordonanța Guvernului nr. 10/2005,
aprobată cu modificări și completări prin Legea
nr. 146/2005, cu modificările ulterioare.
(23) Finanțarea activităților prevăzute la art. 11 alin. (1)
lit. c) se realizează integral din veniturile proprii ale
direcțiilor pentru cultură, culte și patrimoniul cultural național
județene, respectiv a municipiului București, constând din
cota-parte de 50% din sumele percepute din închirierea
bunurilor proprietate publică pe care le au în administrare,
în conformitate cu prevederile art. 16 alin. (2) din Legea
nr. 213/1998 privind proprietatea publică și regimul juridic
al acesteia, cu modificările și completările ulterioare.“
6. Alineatul (1) al articolului 3 va avea următorul
cuprins:
îArt. 3. — (1) Bugetele de venituri și cheltuieli pentru
activitățile finanțate integral din venituri proprii, prevăzute la
art. 1 alin. (1) și art. 1 1 alin. (1), se întocmesc și se
aprobă odată cu bugetul Ministerului Culturii și Cultelor,
conform prevederilor Legii nr. 500/2002 privind finanțele
publice, cu modificările ulterioare.“
7. Alineatul (4) al articolului 3 va avea următorul
cuprins:
î(4) Raportarea execuției de casă a bugetelor de
venituri și cheltuieli ale activităților prevăzute la art. 1
alin. (1) și art. 11 alin. (1) se efectuează în conformitate
cu instrucțiunile emise de Ministerul Finanțelor Publice,
potrivit legii.“
Art. II. — Hotărârea Guvernului nr. 387/2003 privind
înființarea pe lângă Ministerul Culturii și Cultelor și direcțiile
pentru cultură, culte și patrimoniul cultural național
județene, respectiv a municipiului București, a unor activități
finanțate integral din venituri proprii, publicată în Monitorul
Oficial al României, Partea I, nr. 247 din 10 aprilie 2003,
cu modificările și completările aduse prin prezenta hotărâre,
se va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.846.

MONITORUL OFICIAL AL ROMÂNIEI, PARTEA I, Nr. 23/11.I.2006

3

GUVERNUL ROMÂNIEI

HOTĂRÂRE
privind plafoanele naționale de emisie pentru anumiți poluanți atmosferici
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Prezenta hotărâre are ca scop limitarea
emisiilor de poluanți cu efect de acidifiere și eutrofizare și
de precursori ai ozonului, prin stabilirea plafoanelor
naționale de emisie pentru dioxid de sulf, oxizi de azot,
compuși organici volatili și amoniac, considerând anul 2010
ca an țintă.
(2) Prin limitarea emisiilor de poluanți cu efect de
acidifiere și eutrofizare și de precursori ai ozonului se
urmărește îndeplinirea următoarelor obiective:
a) îmbunătățirea protecției împotriva riscurilor efectelor
dăunătoare pentru sănătatea umană și mediu, datorate
acidifierii, eutrofizării solului și formării ozonului de la nivelul
solului;
b) respectarea nivelurilor critice și a încărcărilor critice și
asigurarea protecției efective a populației împotriva riscurilor
cunoscute pentru sănătate, provocate de poluarea
atmosferică.
Art. 2. — (1) Plafoanele naționale de emisie pentru
dioxid de sulf, oxizi de azot, compuși organici volatili și
amoniac se revizuiesc periodic pe baza noilor informații
privind efectele poluării atmosferice asupra sănătății
populației și mediului în scopul alinierii la reglementările
europene și internaționale revizuite, în domeniu, în vederea
atingerii obiectivelor pe termen mediu pentru anul 2010 și a
obiectivelor pe termen lung pentru anul 2020.
(2) Plafoanele naționale de emisie pentru dioxid de sulf,
oxizi de azot, compuși organici volatili și amoniac, ce
trebuie atinse până cel mai târziu în anul 2010, sunt cele
prevăzute în protocoalele Convenției asupra poluării
atmosferice transfrontiere pe distanțe lungi, încheiată la
Geneva la 13 noiembrie 1979, adoptate la Aarhus la
24 iunie 1998 și la Gothenburg la 1 decembrie 1999,
ratificate prin Legea nr. 271/2003.
Art. 3. — (1) Prevederile prezentei hotărâri se referă la
emisiile la nivel național de dioxid de sulf, oxizi de azot,
compuși organici volatili și amoniac rezultate din toate
sursele de poluare, ca urmare a activităților antropice.
(2) Prevederile prezentei hotărâri nu se aplică:
a) emisiilor rezultate din traficul maritim internațional;
b) emisiilor rezultate din traficul aerian, în afara ciclului
de aterizare/decolare.
Art. 4. — Pentru aplicarea prezentei hotărâri, termenii și
expresiile de mai jos semnifică, după cum urmează:
a) AOT 40 — suma diferențelor dintre concentrațiile
orare ale ozonului de la nivelul solului mai mari de
80 µg/m3 (= 40 ppb) și 80 µg/m3, determinate în timpul

orelor de zi, acumulate din luna mai până în luna iulie în
fiecare an;
b) AOT 60 — suma diferențelor dintre concentrațiile
orare ale ozonului de la nivelul solului mai mari de
120 µg/m3 (= 60 ppb) și 120 µg/m3, acumulate în timpul
unui an;
c) încărcare critică — o estimare cantitativă la o
expunere la unul sau mai mulți poluanți sub care nu se
produc efecte dăunătoare semnificative asupra elementelor
sensibile specifice de mediu, conform cunoștințelor actuale;
d) nivel critic — concentrația de poluanți din atmosferă
peste care, conform cunoștințelor din prezent, se pot
produce efecte dăunătoare directe asupra receptorilor, cum
sunt ființele umane, plantele, ecosistemele sau materialele;
e) emisie — eliberarea unei substanțe în atmosferă
dintr-o sursă punctuală sau dintr-o sursă difuză;
f) celulă de rețea — suprafața unui pătrat de 150 km x
150 km, aceasta fiind rezoluția utilizată pentru
reprezentarea pe hartă a încărcărilor critice la scară
europeană, precum și pentru reprezentarea evaluării
emisiilor și a depunerilor de poluanți atmosferici conform
Programului de cooperare pentru supravegherea și
evaluarea transportului pe distanțe lungi a poluanților
atmosferici în Europa, denumit EMEP;
g) ciclul de aterizare/decolare — un ciclu reprezentat de
următoarele intervale de timp în fiecare mod de
funcționare: coborâre 4,0 minute; rulare la sol 26,0 minute;
decolare 0,7 minute; ascensiune 2,2 minute;
h) plafon național de emisie — cantitatea maximă dintr-o
substanță, exprimată în kilotone, care poate fi emisă la
nivel național în decursul unui an calendaristic;
i) oxizi de azot, NOx — monoxid de azot și dioxid de
azot, exprimați ca dioxid de azot;
j) ozon de la nivelul solului — ozonul prezent în stratul
inferior al troposferei;
k) compuși organici volatili, COV — toți compușii organici
rezultați din activități antropice, alții decât metanul, care pot
produce oxidanți fotochimici prin reacții cu oxizii de azot în
prezența luminii solare;
l) obiectiv pe termen mediu — obiectivul ce trebuie
îndeplinit pe ansamblul Comunității Europene până în
anul 2010;
m) obiectiv pe termen lung — obiectivul ce trebuie
îndeplinit pe ansamblul Comunității Europene până în
anul 2020.
Art. 5. — Atingerea plafoanelor naționale de emisie are
ca scop îndeplinirea, pe cât posibil, a următoarelor
obiective pe termen mediu, până în anul 2010:
a) Acidifierea
Reducerea cu cel puțin 50% a suprafețelor unde
încărcările critice sunt depășite, în fiecare celulă de rețea,
comparativ cu situația din 1990.

4

MONITORUL OFICIAL AL ROMÂNIEI, PARTEA I, Nr. 23/11.I.2006

b) Expunerea populației la ozonul de la nivelul solului cu
efecte asupra sănătății
Reducerea cu două treimi față de situația din 1990, a
ozonului de la nivelul solului care depășește nivelul critic
pentru sănătatea umană (AOT60 = 0), în toate celulele de
rețea. Ozonul de la nivelul solului nu trebuie să
depășească valoarea limită absolută de 2,9 ppm.h în
oricare dintre celulele de rețea.
c) Expunerea la ozonul de la nivelul solului cu efecte
asupra vegetației
Reducerea cu o treime față de situația din 1990 a
ozonului de la nivelul solului care depășește nivelul critic
pentru culturi și vegetație seminaturală (AOT40 = 3 ppm.h),
în toate celulele de rețea. Ozonul de la nivelul solului nu
trebuie să depășească valoarea limită absolută de
10 ppm.h, exprimată ca o depășire a nivelului critic de
3 ppm.h în oricare dintre celulele de rețea.
CAPITOLUL II
Atribuții și responsabilități
Art. 6. — (1) Autoritatea publică centrală pentru
protecția mediului împreună cu autoritățile publice teritoriale
de protecție a mediului stabilesc măsuri astfel încât,
începând cu anul 2010, emisiile naționale anuale de dioxid
de sulf, oxizi de azot, compuși organici volatili și amoniac
să se limiteze la cantități care să nu depășească
plafoanele naționale de emisie.
(2) În vederea îndeplinirii obiectivelor pe termen mediu
și lung, autoritatea competentă pentru protecția mediului
stabilește, acolo unde condițiile locale de mediu le impun,
valori limită de emisie și măsuri mai restrictive pentru
titularii activităților ce constituie surse de poluare cu dioxid
de sulf, oxizi de azot, compuși organici volatili și amoniac.
Art. 7. — (1) Autoritatea publică centrală pentru
protecția mediului în colaborare cu autoritățile publice
centrale pentru sănătate, pentru agricultură, păduri și
dezvoltare rurală și pentru transporturi, construcții și turism,
prin instituții de specialitate, îndeplinesc următoarele
atribuții:
a) elaborează metodologiile privind stabilirea încărcărilor
critice și a nivelurilor critice la nivel național, pentru
elementele sensibile specifice de mediu;
b) determină nivelurile și încărcările, în fiecare celulă de
rețea;
c) identifică celulele de rețea unde sunt depășiri ale
încărcărilor critice și ale nivelurilor critice.
(2) Autoritatea publică centrală pentru protecția mediului
în colaborare cu autoritățile publice centrale pentru
sănătate, pentru industrie, pentru agricultură, păduri și
dezvoltare rurală și pentru transporturi, construcții și turism,
prin instituții de specialitate, îndeplinește următoarele
atribuții:
a) elaborează prognoze de emisii bazate pe premise
socioeconomice, în baza unor proceduri comune;
b) elaborează anual prognoze ale modificărilor
semnificative în distribuția geografică a emisiilor naționale.
(3) Prognozele de emisii prevăzute la alin. (2), elaborate
pentru anul 2010, trebuie să includă și informații care să

permită o apreciere cantitativă a premiselor socioeconomice
utilizate la elaborarea lor.
Art. 8. — (1) Agenția Națională pentru Protecția
Mediului organizează și actualizează un sistem
informațional și o bază de date centralizată referitoare la
prevederile art. 7 alin. (1) lit. b) și c) și alin. (2).
(2) Agenția Națională pentru Protecția Mediului
furnizează, la cererea autorității publice centrale pentru
protecția mediului, o evaluare economică a punerii în
aplicare a măsurilor privind atingerea plafoanelor naționale
de emisie, cuprinzând date despre:
a) eficiența costurilor;
b) beneficii;
c) evaluarea costurilor și beneficiilor marginale;
d) evaluarea impactului socioeconomic la nivel național
asupra anumitor sectoare.
(3) Pentru realizarea cerințelor prevăzute la alin. (2),
Agenția Națională pentru Protecția Mediului colectează și
centralizează, după caz, date și informații privind:
a) aplicarea celor mai bune tehnici disponibile;
b) obiectivele de reducere a emisiilor pentru dioxid de
sulf și de oxizi de azot de la instalațiile mari de ardere;
c) evoluția transporturilor și acțiuni desfășurate în scopul
controlului emisiilor din transporturi;
d) evoluțiile din domeniul agriculturii, estimările noilor
efective de animale și perfecționările metodelor de reducere
a emisiilor din sectorul agricol;
e) orice schimbări majore de pe piața alimentării cu
energie și noi previziuni ce reflectă acțiunile întreprinse la
nivel național pentru a se respecta legislația națională în
domeniul schimbărilor climatice;
f) evaluarea depășirilor prezente și prognozate ale
încărcărilor critice și ale valorilor recomandate de
Organizația Mondială a Sănătății pentru ozonul de la
nivelul solului.
Art. 9. — (1) În vederea îndeplinirii prevederilor
prezentei hotărâri, autoritățile și instituțiile publice implicate,
conform legislației în vigoare, în asigurarea necesarului de
date și informații în vederea elaborării inventarelor de
emisii, a prognozelor de emisii, determinarea încărcărilor și
a nivelurilor critice, elaborarea și implementarea
programelor de reducere a emisiilor la nivel național și
local sunt:
a) autoritatea publică centrală pentru protecția mediului,
Agenția Națională pentru Protecția Mediului și autoritățile
publice teritoriale de protecție a mediului;
b) autoritatea publică centrală pentru transport,
construcții și turism;
c) autoritatea publică centrală și autoritățile publice
teritoriale pentru sănătate;
d) autoritatea publică centrală pentru coordonarea
administrației publice;
e) autoritatea publică centrală pentru industrie;
f) autoritatea publică centrală pentru agricultură, păduri
și dezvoltare rurală și autoritățile publice teritoriale din
subordine;
g) autoritățile administrației publice locale.

MONITORUL OFICIAL AL ROMÂNIEI, PARTEA I, Nr. 23/11.I.2006
(2) Institutul Național de Statistică va pune la dispoziție
autorităților și instituțiilor publice interesate datele și
informațiile prevăzute la alin. (1), în conformitate cu
prevederile programelor anuale ale cercetărilor statistice.
CAPITOLUL III
Programul național
Art. 10. — (1) În vederea respectării, până cel târziu în
anul 2010, a plafoanelor naționale de emisie se stabilesc și
se aplică măsuri pentru reducerea la nivel național a
emisiilor de dioxid de sulf, oxizi de azot, compuși organici
volatili și amoniac.
(2) Măsurile prevăzute la alin. (1) sunt cuprinse în
programul național de reducere progresivă a emisiilor de
dioxid de sulf, oxizi de azot, compuși organici volatili și
amoniac, denumit în continuare PNRPE.
(3) PNRPE se elaborează de către autoritatea publică
centrală pentru protecția mediului și Agenția Națională
pentru Protecția Mediului, în colaborare cu autoritățile
menționate la art. 9.
Art. 11. — PNRPE se elaborează ținându-se cont de
prevederile legislației în vigoare din domeniul protecției
mediului, a reglementărilor din domeniul transporturilor, a
Codului bunelor practici agricole, precum și de prevederile
Strategiei naționale de sănătate publică.
Art. 12. — (1) PNRPE conține:
a) informații privind politicile și măsurile adoptate și
preconizate și estimările cuantificate ale efectelor acestor
politici și măsuri în vederea respectării plafoanelor naționale
de emisii până în anul 2010;
b) prognoze de emisii pentru anul 2010 care au la bază
informații care să permită o apreciere cantitativă a
premiselor socioeconomice utilizate la elaborarea lor;
c) prognoze cu privire la modificările semnificative în
distribuția geografică a emisiilor naționale a poluanților
specificați în prezenta hotărâre.
(2) PNRPE se actualizează și se revizuiește o dată la
4 ani sau ori de câte ori este necesar, în funcție de
modificările apărute în evoluția emisiilor de dioxid de sulf,
oxizi de azot, compuși organici volatili și amoniac.
Art. 13. — (1) PNRPE se aplică prin programe de
reducere a emisiilor la nivel local, acolo unde condițiile de
mediu le impun.
(2) Autoritățile publice teritoriale de protecție a mediului
împreună cu autoritățile publice locale competente, în
colaborare cu titularii activităților care constituie surse de
poluare cu dioxid de sulf, oxizi de azot, compuși organici
volatili și amoniac, elaborează la nivel administrativ
corespunzător programe de reducere a emisiilor care indică
luarea măsurilor specifice pentru celulele de rețea unde
sunt depășiri ale încărcărilor și nivelurilor critice.
(3) Proiectul programului de reducere a emisiilor la nivel
local este făcut public în scopul informării și participării
publicului la luarea deciziei în domeniul protecției mediului,
conform Hotărârii Guvernului nr. 878/2005 privind accesul
publicului la informația privind mediul.

5

(4) Prin aplicarea programelor de reducere a emisiilor la
nivel local se asigură îndeplinirea obiectivelor pe termen
mediu și lung.
Art. 14. — Titularii activităților care constituie surse de
poluare cu dioxid de sulf, oxizi de azot, compuși organici
volatili și amoniac au obligația de a participa la elaborarea
la nivel local a programelor de reducere a emisiilor de
poluanți specificați în prezenta hotărâre și de a respecta
obligațiile ce le revin prin acestea.
Art. 15. — Agenția Națională pentru Protecția Mediului
și agențiile teritoriale de protecție a mediului asigură
informarea clară și ușor accesibilă a titularilor activităților
care constituie surse de poluare cu dioxid de sulf, oxizi de
azot, compuși organici volatili și amoniac, a publicului, a
organizațiilor neguvernamentale din domeniul protecției
mediului privind PNRPE și programele de reducere a
emisiilor la nivel local.
CAPITOLUL IV
Inventare de emisii și prognoze
Art. 16. — Elaborarea și validarea inventarelor naționale
de emisie pentru dioxid de sulf, oxizi de azot, compuși
organici volatili și amoniac se realizează prin Centrul de
Evaluare a Calității Aerului, înființat în temeiul prevederilor
art. 6 alin. (1) din Hotărârea Guvernului nr. 586/2004
privind înființarea și organizarea Sistemului național de
evaluare și gestionare integrată a calității aerului.
Art. 17. — Centrul de Evaluare a Calității Aerului
transmite autorității centrale pentru protecția mediului și
Agenției Naționale pentru Protecția Mediului, în fiecare an,
până cel mai târziu la data de 30 octombrie, datele și
informațiile privind:
a) inventarul național final de emisii de dioxid de sulf,
oxizi de azot, compuși organici volatili și amoniac, cu 2 ani
în urma anului curent;
b) inventarul național preliminar de emisii de dioxid de
sulf, oxizi de azot, compuși organici volatili și amoniac,
pentru anul anterior anului curent.
Art. 18. — Agenția Națională pentru Protecția Mediului
organizează și actualizează un sistem informațional și o
bază de date centralizată, la nivel național, cu informații
privind inventarele de emisii locale și naționale, inventarele
preliminare și prognozele emisiilor pentru anul 2010 ale
poluanților atmosferici reglementați prin prezenta hotărâre,
asigurând accesul publicului la aceste informații conform
legislației naționale în domeniu.
Art. 19. — (1) Inventarele naționale de emisie și
prognozele emisiilor pentru anul 2010 se actualizează
anual.
(2) Pentru elaborarea inventarelor naționale de emisie și
a prognozelor emisiilor de dioxid de sulf, oxizi de azot,
compuși organici volatili și amoniac se utilizează ghidul
metodologic EMEP/CORINAIR recomandat de Agenția
Europeană de Mediu și Convenția asupra poluării
atmosferice transfrontaliere pe distanțe lungi, încheiată la
Geneva la 13 noiembrie 1979, ratificată prin Legea
nr. 8/1991.

6

MONITORUL OFICIAL AL ROMÂNIEI, PARTEA I, Nr. 23/11.I.2006
CAPITOLUL V
Raportări

Art. 20. — (1) Agenția Națională pentru Protecția
Mediului elaborează și transmite autorității publice centrale
pentru protecția mediului, în fiecare an, până la data de
1 decembrie, rapoarte privind:
a) inventarul național final de emisii de dioxid de sulf,
oxizi de azot, compuși organici volatili și amoniac, cu 2 ani
în urma anului curent;
b) inventarul național preliminar de emisii de dioxid de
sulf, oxizi de azot, compuși organici volatili și amoniac,
pentru anul anterior anului curent;
c) prognozele de emisii ale poluanților atmosferici
reglementați prin prezenta hotărâre pentru anul 2010, ce
cuprind informații care să permită o apreciere cantitativă a
premiselor socioeconomice-cheie utilizate la elaborarea
acestor estimări.
(2) Autoritatea publică centrală pentru protecția mediului
aprobă și transmite Comisiei și Agenției Europene de
Mediu, în fiecare an, până la data de 31 decembrie,
rapoartele prevăzute la alin. (1).
(3) Prima raportare se realizează începând cu anul
2007.
CAPITOLUL VI
Dispoziții finale
Art. 21. — Încălcarea prevederilor legale din domeniul
protecției mediului, stabilite în vederea respectării
plafoanelor naționale de emisii, respectiv a încărcărilor și a
nivelurilor critice, se sancționează conform prevederilor
Legii protecției mediului nr. 137/1995, republicată, cu
modificările și completările ulterioare.
Art. 22. — PNRPE se aprobă prin hotărâre a
Guvernului până la data de 30 octombrie 2006.

Art. 23. — Metodologiile privind stabilirea încărcărilor
critice și a nivelurilor critice la nivel național, în fiecare
celulă de rețea, pentru elementele sensibile specifice de
mediu și stabilirea atribuțiilor fiecărei autorități implicate
pentru determinarea încărcărilor și a nivelurilor prevăzute la
art. 7 alin. (1), se aprobă prin ordin comun al ministrului
mediului și gospodăririi apelor, ministrului agriculturii,
pădurilor și dezvoltării rurale, ministrului transporturilor,
construcțiilor și turismului și ministrului sănătății, în termen
de 9 luni de la data intrării în vigoare a prezentei hotărâri.
Art. 24. — Procedurile comune privind elaborarea
prognozelor de emisii bazate pe premise socioeconomice și
stabilirea atribuțiilor fiecărei autorități implicate în elaborarea
prognozelor prevăzute la art. 7 alin. (2) se aprobă prin
ordin comun al ministrului mediului și gospodăririi apelor,
ministrului economiei și comerțului, ministrului agriculturii,
pădurilor și dezvoltării rurale, ministrului transporturilor,
construcțiilor și turismului și ministrului sănătății, în termen
de 6 luni de la data intrării în vigoare a prezentei hotărâri.
Art. 25. — În vederea îndeplinirii prevederilor art. 1,
România cooperează, după caz, bilateral sau multilateral,
cu țări terțe și cu organizații relevante, cum sunt Comisia
Economică pentru Europa a Națiunilor Unite, Organizația
Maritimă Internațională și Organizația Internațională pentru
Aviație Civilă, inclusiv prin schimbul de informații privind
cercetarea și dezvoltarea științifică și tehnică, în vederea
perfecționării mijloacelor care facilitează reducerea emisiilor.
Art. 26. — Autoritățile publice centrale pentru protecția
mediului, pentru sănătate, pentru agricultură, păduri și
dezvoltare rurală, pentru transporturi, construcții și turism și
pentru industrie asigură sursele de finanțare necesare
îndeplinirii prevederilor art. 7.
Prezenta hotărâre transpune Directiva nr. 2001/81/CE
privind plafoanele naționale de emisie pentru anumiți
poluanți atmosferici, publicată în Jurnalul Oficial al
Comunităților Europene (JOCE) nr. L 309/2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul economiei și comerțului,
Codruț Ioan Șereș
p. Ministrul transporturilor, construcțiilor și turismului,
Alexandros Galiațatos,
secretar de stat
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.856.

MONITORUL OFICIAL AL ROMÂNIEI, PARTEA I, Nr. 23/11.I.2006

7

GUVERNUL ROMÂNIEI

HOTĂRÂRE
pentru aprobarea Protocolului de cooperare în domeniul prevenirii și luptei
împotriva fenomenului drogurilor dintre Ministerul Administrației și Internelor din România
și Ministerul Tineretului, Familiei, Afacerilor Sociale și Oportunităților Egale din Republica Ungară,
semnat la Budapesta la 28 octombrie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul de cooperare în
domeniul prevenirii și luptei împotriva fenomenului drogurilor
dintre Ministerul Administrației și Internelor din România și

Ministerul Tineretului, Familiei, Afacerilor Sociale și
Oportunităților Egale din Republica Ungară, semnat la
Budapesta la 28 octombrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul afacerilor externe,
Mihai Răzvan Ungureanu
București, 5 ianuarie 2006.
Nr. 6.

PROTOCOL
de cooperare în domeniul prevenirii și luptei împotriva fenomenului drogurilor
între Ministerul Administrației și Internelor din România și Ministerul Tineretului, Familiei,
Afacerilor Sociale și Oportunităților Egale din Republica Ungară
Ministerul Administrației și Internelor din România și Ministerul Tineretului, Familiei, Afacerilor Sociale și
Oportunităților Egale din Republica Ungară, denumite în continuare părți,
luând în considerare prevederile Convenției unice asupra stupefiantelor de la New York din 30 martie 1961,
amendată prin Protocolul de la Geneva din 25 martie 1972, ale Convenției privind substanțele psihotrope, întocmită la
Viena la 21 februarie 1971, ale Convenției Națiunilor Unite contra traficului ilicit de stupefiante și substanțe psihotrope,
întocmită la Viena la 20 decembrie 1988, și ale Programului global de acțiune al Națiunilor Unite, adoptat la New York la
23 februarie 1990,
în temeiul Acordului de cooperare în domeniul combaterii crimei organizate, terorismului și traficului ilicit de droguri
dintre Guvernul României și Guvernul Republicii Ungare, semnat la Budapesta la 19 februarie 1997, precum și al
Protocolului privind punerea în practică în perioada 2004—2005 a Acordului de cooperare în domeniul combaterii crimei
organizate, terorismului și traficului ilicit de droguri dintre Guvernul României și Guvernul Republicii Ungare, semnat la
Budapesta la 25 decembrie 2003,
conduse de dorința de a îmbunătăți și dezvolta relațiile bilaterale dintre cele două țări,
în dorința de a intensifica eforturile lor comune în lupta împotriva consumului de droguri,
convinse fiind de faptul că în cooperarea dintre statele lor se va promova un management corespunzător al
problematicii drogurilor,
au convenit următoarele:
ARTICOLUL 1

În domeniul prevenirii și combaterii fenomenului
drogurilor, părțile intensifică relațiile de cooperare în limita
și în cadrul stabilit de competențele legale ale acestora, în
conformitate cu legislațiile naționale ale statelor părți.
ARTICOLUL 2

(1) În scopul realizării obiectivelor prezentului protocol,
părțile desemnează următoarele structuri competente care
vor coopera în mod direct, după cum urmează:
— pentru Ministerul Administrației și Internelor din
România:

Agenția Națională Antidrog,
cu sediul în municipiul București, Bd. Unirii nr. 37,
030823, sectorul 3,
telefon: 0040 21 318 44 00, 0040 21 316 44 11,
fax: 0040 21 316 67 27, 0040 21 316 44 11;
— pentru Ministerul Tineretului, Familiei, Afacerilor
Sociale și Oportunităților Egale din Republica Ungară:
Coordonatorul Național privind Drogurile din Ungaria,
cu sediul în Budapesta, 1054, Academia u.3,
telefon: 0036 1 235 4504
fax: 0036 1 235 4588.

8

MONITORUL OFICIAL AL ROMÂNIEI, PARTEA I, Nr. 23/11.I.2006

(2) Părțile își vor comunica reciproc, în scris, orice
modificare privind datele de identificare a structurilor
competente desemnate.
ARTICOLUL 3

Formele de cooperare vizează următoarele domenii:
a) schimb de experiență privind modalitățile de abordare
a fenomenului drogurilor, implementarea prevederilor legale
în domeniu, precum și metodele, mijloacele și tehnicile
folosite pentru prevenirea și combaterea acestui fenomen;
b) schimb de experiență privind accesul la practicile
profesionale aplicate cu succes în cele două țări;
c) informare asupra bunelor practici din domeniul
prevenirii, tratamentului și reabilitării, realizată la nivel de
experți în acest domeniu;
d) informare asupra bunelor practici din domeniul
reabilitării foștilor consumatori de droguri;
e) schimb de publicații și studii de specialitate.
ARTICOLUL 4

Părțile încurajează cooperarea dintre organizațiile
neguvernamentale specializate în problematica drogurilor
din statele lor prin elaborarea de programe comune,
precum și prin facilitarea schimbului de experiență specifică
organizațiilor neguvernamentale.

ARTICOLUL 7

(1) Partea română se angajează să ofere consultanță
pe baza experienței acumulate în legătură cu rețeaua
națională a centrelor de prevenire, evaluare și consiliere
antidrog.
(2) Partea ungară se angajează să ofere consultanță pe
baza experienței acumulate în legătură cu sistemul
forumurilor de coordonare a problematicii pe droguri din
Republica Ungară.
ARTICOLUL 8

Eventualele diferende care pot apărea pe parcursul
implementării sau interpretării prevederilor prezentului
protocol vor fi soluționate pe cale diplomatică.
ARTICOLUL 9

Prezentul protocol se încheie pe o perioadă
nedeterminată. Ministerul Administrației și Internelor din
România notifică în scris Ministerului Tineretului, Familiei,
Afacerilor Sociale și Oportunităților Egale din Republica
Ungară, pe cale diplomatică, îndeplinirea procedurilor legale
interne pentru intrarea în vigoare a acestuia. Prezentul
protocol intră în vigoare la data primirii notificării de către
Ministerul Tineretului, Familiei, Afacerilor Sociale și
Oportunităților Egale din Republica Ungară.
ARTICOLUL 10

ARTICOLUL 5

În funcție de interesul părților, pe baza principiului
reciprocității, vor fi organizate reuniuni de experți pentru a
discuta teme convenite anterior.

Prezentul protocol nu va afecta programele de
cooperare lansate anterior intrării în vigoare a acestuia.
Fiecare parte poate denunța prezentul protocol prin
notificare scrisă. Denunțarea va produce efecte după 90 de
zile de la data primirii notificării de către cealaltă parte.
Semnat la Budapesta la 28 octombrie 2005, în două
exemplare originale, fiecare în limbile română, maghiară și
engleză, toate textele fiind egal autentice. În cazul unor
diferențe de interpretare, textul în limba engleză va prevala.

Pentru Ministerul Administrației și Internelor
din România,
Pavel Abraham,
președintele Agenției Naționale Antidrog

Pentru Ministerul Tineretului, Familiei, Afacerilor Sociale
și Oportunităților Egale din Republica Ungară,
Katalin Felvinczi,
coordonatorul național pe droguri

Părțile desfășoară împreună activități în cadrul
programelor Uniunii Europene, în măsura în care acest
lucru este posibil.
ARTICOLUL 6

RECTIFICĂRI
În Hotărârea Guvernului nr. 1.771/2005 pentru modificarea anexei la Hotărârea Guvernului
nr. 2.251/2004 privind aprobarea Listei societăților naționale, companiilor naționale și societăților comerciale
aflate sub autoritatea sau în coordonarea Ministerului Economiei și Comerțului, la care se efectuează
concedieri colective în anul 2005 și care vor beneficia de prevederile Ordonanței de urgență a Guvernului
nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și
regiilor autonome subordonate autorităților administrației publice locale, publicată în Monitorul Oficial al
României, Partea I, nr. 1.181 din 28 decembrie 2005, se face următoarea rectificare (care nu aparține
Redacției îMonitorul Oficial” Partea I):
- în cuprinsul anexei, la nr. crt. 20, în loc de îS.C. ICEMENERG - S.A. ...” se va citi îS.C. Filiala
«ICEMENERG - SERVICE» - S.A. ...“
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 23/11.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071278
ISSN 1453—4495

