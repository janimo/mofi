PARTEA

Anul 174 (XVIII) — Nr. 416

I

LEGI, DECRETE, HOTĂRÂRI ȘI ALTE ACTE

Luni, 15 mai 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 340 din 18 aprilie 2006 referitoare la excepția
de neconstituționalitate a dispozițiilor art. 10 lit. c)
din Legea nr. 78/2000 pentru prevenirea,
descoperirea și sancționarea faptelor de corupție ....

ALE

3–6

ACTE ALE COMISIEI DE SUPRAVEGHERE
A ASIGURĂRILOR
1–3

— Ordin al ministrului transporturilor, construcțiilor
și turismului privind inspecția, supravegherea

DECIZII

Pagina
tehnică și certificarea navelor maritime care
arborează pavilion român .........................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
722.

Nr.

CURȚII

113.274. — Decizie privind sancționarea Societății
Comerciale îEurostar Insurance Broker de
Asigurare“ — S.R.L. ................................................

6–7

113.276. — Decizie privind retragerea autorizației de
funcționare a Societății Comerciale îInsurance
Brokerage Services I.B.S.“ — S.R.L. ......................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 340
din 18 aprilie 2006

referitoare la excepția de neconstituționalitate a dispozițiilor art. 10 lit. c) din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Afrodita Laura Tutunaru

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. c) din Legea nr. 78/2000 pentru

prevenirea, descoperirea și sancționarea faptelor de
corupție, excepție ridicată de Daniela Dorina Bradea, Ioan
Pirtea și Florina Ramona Vîlcanu în Dosarul nr. 3.188/2005
al Judecătoriei Oradea.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.

2

MONITORUL OFICIAL AL ROMÂNIEI, PARTEA I, Nr. 416/15.V.2006
C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 8 februarie 2006, pronunțată în
Dosarul nr. 3.188/2005, Judecătoria Oradea a sesizat
Curtea Constituțională cu excepția de neconstituționalitate a prevederilor art. 10 lit. c) din Legea nr. 78/2000
pentru prevenirea, descoperirea și sancționarea faptelor
de corupție, excepție ridicată de Daniela Dorina Bradea,
Ioan Pirtea și Florina Ramona Vîlcanu în dosarul cu
numărul de mai sus, având ca obiect soluționarea unei
cauze penale.
În motivarea excepției de neconstituționalitate autorii
acesteia susțin că din momentul virării în cont, cu titlu de
credit ori subvenție, a anumitor sume de bani acestea
devin proprietatea debitorului și, în consecință, ar trebui să
se bucure de toate prerogativele dreptului de proprietate,
care implică nu numai posesia, ci și folosința și dispoziția.
Or, limitarea folosinței ori a dispoziției cu privire la aceste
sume în sensul utilizării lor doar în scopul pentru care au
fost acordate constituie, în opinia autorilor, o încălcare a
dreptului de proprietate, care, în această reglementare,
este știrbit de două atribute.
De asemenea, dispozițiile legale criticate induc o
discriminare implicită sub aspectul apărării dreptului de
proprietate privată în funcție de titularul dreptului, deoarece
o persoană care a contractat un împrumut poate dispune
în mod liber de acesta, pe când persoana aflată în ipoteza
normei incriminate este limitată la folosirea creditului ori a
subvenției numai în scopul pentru care a fost acordat.
Această restricție produce consecințe și în ceea ce privește
garantarea constituțională a accesului liber la o activitate
economică.
Judecătoria Oradea opinează că excepția de neconstituționalitate este neîntemeiată, deoarece acordarea creditelor
și a subvențiilor se face în anumite condiții prevăzute de
lege și acceptate de părți. Or, dispozițiile art. 10 lit. c) din
Legea nr. 78/2000 nu fac altceva decât să sancționeze
nerespectarea unor astfel de condiții.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este neîntemeiată, deoarece prin
incriminarea faptei de utilizare a creditelor sau a
subvențiilor în alte scopuri decât cele pentru care au fost
acordate nu se aduce atingere dreptului de proprietate
publică sau privată și nici nu este îngrădită libertatea
economică. Dimpotrivă, persoana aflată în ipoteza normei
legale criticate exercită abuziv și cu rea-credință dreptul de
proprietate, motiv pentru care, în considerarea obligației
statului de a asigura protejarea intereselor naționale în
activitatea economică, financiară și valutară, apare firească
intervenția legiuitorului de sancționare a unei asemenea
conduite.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, publicată în Monitorul Oficial al României,
Partea I, nr. 219 din 18 mai 2000, cu următorul conținut:
îSunt pedepsite cu închisoare de la 5 la 15 ani și interzicerea
unor drepturi următoarele fapte, dacă sunt săvârșite în scopul
obținerii pentru sine sau pentru altul de bani, bunuri sau alte
foloase necuvenite: […]
c) utilizarea creditelor sau a subvențiilor în alte scopuri
decât cele pentru care au fost acordate.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 44 alin. (1) și alin. (2) referitoare la
garantarea și ocrotirea dreptului de proprietate în mod
egal, indiferent de titular, ale art. 45 privind Libertatea
economică și ale art. 135 alin. (1) și alin. (2) lit. a) privind
asigurarea libertății comerțului în cadrul unei economii de
piață bazate pe libera inițiativă și concurență.
Examinând excepția de neconstituționalitate, Curtea
constată că dispozițiile art. 10 lit. c) din Legea nr. 78/2000
au mai fost supuse controlului de constituționalitate, prin
raportare la aceleași dispoziții constituționale și
convenționale invocate și în prezenta cauză și cu motivări
similare. Astfel, de exemplu, prin deciziile nr. 384 din
7 iulie 2005 și nr. 489 din 29 septembrie 2005, publicate
în Monitorul Oficial al României, Partea I, nr. 757 din
19 august 2005 și, respectiv, nr. 959 din 28 octombrie
2005, Curtea Constituțională a respins aceste excepții de
neconstituționalitate ca neîntemeiate, pentru considerentele
acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
Curtea constată că dispozițiile art. 135 alin. (1) și
alin. (2) lit. a) din Legea fundamentală dau suficientă
claritate principiilor constituționale cardinale referitoare la
economia de piață concurențială, al cărei motor îl constituie
libera inițiativă. Or, obligațiile instituite în sarcina statului
sunt în strânsă interdependență cu exercitarea liberei
inițiative și accesul persoanei la o activitate economică
care trebuie exercitate în condițiile stabilite de lege. Prin
urmare, prin incriminarea faptei de utilizare a creditelor sau
a subvențiilor în alte scopuri decât cele pentru care au fost
acordate nu se aduce atingere dispozițiilor constituționale
referitoare la economia de piață, ci, dimpotrivă, se asigură
crearea cadrului favorabil dezvoltării economiei bazate pe
libera inițiativă și concurență.

MONITORUL OFICIAL AL ROMÂNIEI, PARTEA I, Nr. 416/15.V.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Daniela Dorina Bradea, Ioan Pirtea și Florina
Ramona Vîlcanu în Dosarul nr. 3.188/2005 al Judecătoriei Oradea.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind inspecția, supravegherea tehnică și certificarea navelor maritime
care arborează pavilion român
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993,
în temeiul prevederilor art. 13 alin. (1) și (2) din Ordonanța Guvernului nr. 19/1997 privind transporturile,
republicată, cu modificările și completările ulterioare, și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Prezentul ordin stabilește măsurile privind
inspecția, supravegherea tehnică și certificarea conformității
navelor cu prevederile convențiilor internaționale privind
siguranța maritimă și prevenirea poluării marine, promovând
în același timp libertatea furnizării serviciilor. Aceste măsuri
includ implementarea cerințelor de siguranță referitoare la
corpul, mașinile și instalațiile electrice și de comandă a
navelor care intră sub incidența convențiilor internaționale.
Art. 2. — În înțelesul prezentului ordin termenii utilizați
se definesc după cum urmează:
a) administrație competentă — Autoritatea Navală
Română, organ tehnic de specialitate din subordinea
Ministerului Transporturilor, Construcțiilor și Turismului,
căruia i se deleagă competențele privind aplicarea
prevederilor prezentului ordin, denumită în continuare ANR;
b) autorizație — contract de mandat special încheiat
între ANR și o organizație recunoscută prin care i se
deleagă, parțial sau total, competențele pentru efectuarea
activităților de inspecție, supraveghere tehnică și certificare;
c) certificat — un certificat emis de ANR sau de o
organizație recunoscută autorizată, în conformitate cu
prevederile convențiilor internaționale și ale legislației
naționale în vigoare;

d) certificat de clasă — un document emis de o organizație
recunoscută care atestă că structura corpului, mașinile și
instalațiile navei, corespunzătoare tipului și destinației
acesteia, sunt în conformitate cu regulile și reglementările
elaborate și publicate de respectiva organizație;
e) certificat de siguranță radio pentru nava de mărfuri —
certificatul introdus de regulile radio din SOLAS 1974/1978,
adoptate de Organizația Maritimă Internațională (IMO);
f) convenții internaționale — Convenția internațională din
1974 pentru ocrotirea vieții omenești pe mare (SOLAS), la
care România a aderat prin Decretul Consiliului de Stat
nr. 80/1979, Convenția internațională din 1966 asupra
liniilor de încărcare (LL), la care România a aderat prin
Decretul Consiliului de Stat nr. 80/1971, Convenția
internațională din 1973 pentru prevenirea poluării de către
nave, modificată prin Protocolul din 1978, la care România
a aderat prin Legea nr. 6/1993 (MARPOL 73/78), împreună
cu codurile de aplicare, protocoalele și amendamentele la
acestea, în versiunile lor actualizate;
g) inspecții și supravegheri tehnice — inspecțiile și
supravegherile tehnice care trebuie efectuate obligatoriu în
temeiul convențiilor internaționale;

4

MONITORUL OFICIAL AL ROMÂNIEI, PARTEA I, Nr. 416/15.V.2006

h) locația — se referă la locul unde se află înregistrat
un birou, sediul administrativ central sau locul în care o
organizație își desfășoară obiectul principal de activitate;
i) Ministerul Transporturilor, Construcțiilor și Turismului —
autoritatea de stat în domeniul transportului naval, denumit
în continuare minister;
j) navă — o navă maritimă care arborează pavilion
român aflată sub incidența convențiilor internaționale și
care efectuează voiajuri internaționale;
k) navă care arborează pavilionul unui stat membru — o
navă înregistrată într-un stat membru al Uniunii Europene
și care arborează pavilionul acestuia în conformitate cu
legislația sa. Navele care nu corespund acestei definiții și
cele care nu arborează pavilion român sunt asimilate
navelor care arborează pavilionul unui stat terț;
l) organizație recunoscută — una dintre organizațiile
recunoscute prevăzute în lista redactată și publicată de
Comisia Europeană în Jurnalul Oficial al Comunităților
Europene;
m) organizație recunoscută autorizată — o organizație
recunoscută care a încheiat un contract de mandat special
cu ANR;
n) voiaj internațional — un voiaj pe mare efectuat dintr-un
port românesc către un port din alt stat sau invers.
Art. 3. — (1) Inspecția, supravegherea tehnică și
certificarea conformității navelor cu prevederile convențiilor
internaționale se efectuează de către ANR.
(2) Ministerul, în conformitate cu obligațiile și
responsabilitățile ce îi revin din convențiile internaționale,
urmărește ca ANR să asigure aplicarea corectă a
prevederilor acestor convenții, în special în ceea ce
privește activitățile prevăzute la alin. (1).
(3) Competențele ce revin ANR privind efectuarea
inspecției, supravegherii tehnice și certificării în conformitate
cu prevederile convențiilor internaționale pot fi delegate,
parțial sau total, unor organizații recunoscute, în baza unor
contracte de mandat special încheiate între ANR și
respectivele organizații recunoscute.
(4) Navele sunt obligate să posede un certificat de
clasă emis de una dintre organizațiile recunoscute
prevăzute la art. 2 lit. l).
(5) Inspecțiile necesare emiterii certificatului de siguranță
radio pentru nava de mărfuri pot fi efectuate și de un
organism privat recunoscut de ANR, organism care trebuie
să aibă suficientă experiență și personal calificat pentru a
realiza în numele ANR activitatea de evaluare a siguranței
în radiocomunicații.
(6) Emiterea pentru prima dată a certificatelor de
scutire, prevăzute în convențiile internaționale, de către
organizațiile recunoscute autorizate se va putea face numai
cu aprobarea ANR.
(7) Prevederile prezentului articol nu se aplică pentru
certificarea echipamentului maritim.
Art. 4. — (1) Pentru a încheia contracte de mandat
special conform art. 3 alin. (3), ministerul va notifica tuturor
organizațiilor recunoscute intenția ANR de a delega
competențele pentru efectuarea activităților de inspecție,
supraveghere tehnică și certificare a conformității navelor
cu prevederile convențiilor internaționale.
(2) ANR va încheia contracte de mandat special cu
toate organizațiile recunoscute care și-au manifestat intenția
de a efectua activitățile prevăzute la alin. (1).
(3) În cazul în care ANR primește solicitarea încheierii
unui contract de mandat special din partea unei organizații
recunoscute care are locația într-un stat care nu este
membru al Uniunii Europene, înainte de încheierea
contractului, ministerul poate să solicite acordarea de către

statul terț a unui tratament egal organizațiilor recunoscute
care au locația în Uniunea Europeană.
Art. 5. — (1) Contractul de mandat special este un
acord scris și nediscriminatoriu care reglementează relațiile
dintre ANR și o organizație recunoscută.
(2) Contractul de mandat special trebuie să stabilească
sarcinile și funcțiile specifice pe care și le asumă
organizația recunoscută, incluzând cel puțin:
a) dispozițiile din apendicele II la Rezoluția
IMO A.739(18) privind liniile directoare pentru autorizarea
organizațiilor care acționează în numele administrației,
completate cu recomandările din anexele, apendicele și
suplimentul la circularele IMO MSC/Circ.710 și
MEPC/Circ.307 privind acordul-cadru pentru autorizarea
organizațiilor recunoscute care acționează în numele
administrației;
b) următoarele dispoziții privind răspunderea financiară:
(i) dacă ministerul sau ANR este declarat/declarată
în final, printr-o hotărâre definitivă a unei instanțe
sau a unui tribunal ori ca urmare a soluționării
unui litigiu prin arbitraj, răspunzător/răspunzătoare
pentru un incident și trebuie să despăgubească
părțile vătămate pentru un prejudiciu sau o
pierdere materială ori pentru o vătămare
corporală sau deces, dovedite a fi, în fața
instanței respective, rezultatul unui act
premeditat, al unei omisiuni sau al unei
neglijențe grave a organizației recunoscute
autorizate, a filialelor sale, a angajaților, agenților
sau a altor entități care acționează în numele
acesteia,
ministerul
sau
ANR
este
îndreptățit/îndreptățită
să
primească
o
compensație financiară din partea organizației
recunoscute autorizate, în măsura în care
prejudiciul, dauna, vătămarea sau decesul
menționate mai sus sunt cauzate, conform
hotărârii instanței respective, de către organizația
recunoscută autorizată;
(ii) dacă ministerul sau ANR este declarat/declarată
în final, printr-o hotărâre definitivă a unei instanțe
sau a unui tribunal ori ca urmare a soluționării
unui litigiu prin arbitraj, răspunzător/răspunzătoare
pentru un incident și trebuie să despăgubească
părțile vătămate pentru o vătămare corporală sau
deces, dovedite a fi, în fața instanței respective,
provocate de un act de neglijență, imprudență
ori de o omisiune a organizației recunoscute
autorizate, a angajaților, agenților săi sau a altor
entități care acționează în numele acesteia,
ministerul ori ANR este îndreptățit/îndreptățită la
o compensație financiară din partea organizației
recunoscute autorizate, în măsura în care
vătămarea corporală sau decesul sunt cauzate,
conform hotărârii instanței, de către organizația
recunoscută autorizată. În această situație
ministerul sau ANR poate să stabilească suma
maximă ce trebuie plătită de organizația
recunoscută autorizată, sumă care trebuie însă
să fie cel puțin egală cu 4 MEUR;
(iii) dacă ministerul sau ANR este declarat/declarată
în final, printr-o hotărâre definitivă a unei instanțe
sau a unui tribunal sau ca urmare a soluționării
unui litigiu prin arbitraj, răspunzător/răspunzătoare
pentru un incident și trebuie să compenseze
părțile vătămate pentru un prejudiciu sau o
pierdere materială dovedită a fi, în fața instanței
respective, provocată de un act de neglijență,
imprudență ori de o omisiune a organizației

MONITORUL OFICIAL AL ROMÂNIEI, PARTEA I, Nr. 416/15.V.2006
recunoscute autorizate, a angajaților, agenților săi
sau a altor entități care acționează în numele
acesteia, ministerul ori ANR este îndreptățit/
îndreptățită la o despăgubire financiară din
partea organizației recunoscute autorizate, în
măsura în care prejudiciul sau dauna materială
menționată mai sus este cauzată, conform
hotărârii instanței respective, de către organizația
recunoscută autorizată. În această situație
ministerul sau ANR poate să stabilească suma
maximă ce urmează a fi plătită de organizația
recunoscută autorizată, sumă care trebuie însă
să fie cel puțin egală cu 2 MEUR;
c) dispoziții privind efectuarea periodică a unui audit de
către ANR sau de un organism extern imparțial desemnat
de aceasta, privind sarcinile pe care organizația
recunoscută autorizată le execută în numele ANR, așa
cum se prevede în art. 7 alin. (1);
d) dispoziții privind efectuarea de către ANR, prin
sondaj, a unor inspecții amănunțite la nave;
e) dispoziții referitoare la prezentarea unor rapoarte
periodice cu informații esențiale despre flota de nave
cărora le-a acordat clasă, modificările, suspendările și
retragerile de clasă, indiferent de pavilionul pe care navele
îl arborează;
f) dispoziții privind derularea contractului de mandat
special în situația suspendării/retragerii recunoașterii
organizației recunoscute autorizate de Comisia Europeană
în conformitate cu prevederile art. 6.
(3) ANR transmite Comisiei Europene informații privind
contractul de mandat special, încheiat în conformitate cu
acest articol.
Art. 6. — (1) Dacă ANR consideră că o organizație
recunoscută autorizată nu mai îndeplinește obligațiile
stabilite prin contractul de mandat special, aceasta ia
măsura suspendării executării contractului de mandat
special și informează ministerul.
(2) În baza informării ANR, ministerul va întreprinde
următoarea procedură:
a) informează fără întârziere Comisia Europeană și
statele membre ale Uniunii Europene în legătură cu decizia
sa, însoțită de motive bine întemeiate referitoare la
aceasta;
b) în situația în care Comisia Europeană informează
ministerul că decizia privind suspendarea executării
contractului de mandat special din motive de real pericol la
adresa siguranței sau a mediului înconjurător nu este
justificată, ANR trebuie să ia măsura încetării suspendării.
(3) În situația în care Comisia Europeană informează
ministerul că a decis suspendarea recunoașterii unei
organizații pentru o perioadă de un an calendaristic,
ministerul va informa ANR că în această perioadă
respectiva organizație nu are dreptul să emită sau să
reînnoiască certificate pentru navele care arborează
pavilionul român, în timp ce certificatele emise sau
reînnoite în trecut de către organizație își păstrează
valabilitatea.
(4) În situația în care Comisia Europeană informează
ministerul că a fost retrasă recunoașterea unei organizații,
contractul de mandat special încheiat între ANR și
respectiva organizație se reziliază de drept, în timp ce
certificatele emise sau reînnoite în trecut de către
organizație își păstrează valabilitatea.
Art. 7. — (1) ANR va verifica activitatea organizațiilor
recunoscute autorizate pentru a se asigura că acestea
îndeplinesc în mod eficient sarcinile prevăzute la art. 3
alin. (3).

5

(2) Verificarea activității organizațiilor recunoscute
autorizate trebuie efectuată o dată la 2 ani. Ministerul
trebuie să transmită statelor membre ale Uniunii Europene
și Comisiei Europene un raport cu privire la rezultatele
acestei verificări, până cel târziu la data de 31 martie a
anului următor anului pentru care a fost evaluată
conformitatea.
Art. 8. — Dacă în timpul efectuării inspecțiilor de control
al statului portului ANR constată că i-au fost emise
certificate valabile de către o organizație recunoscută unei
nave care arborează pavilion străin care nu îndeplinește
cerințele din convențiile internaționale și aceasta reprezintă
o amenințare reală la adresa siguranței și a mediului sau
dacă constată o neglijență gravă din partea organizației
recunoscute care a emis certificatele, trebuie să informeze
despre aceasta Comisia Europeană, statele membre ale
Uniunii Europene și statul de pavilion implicat. ANR trebuie
să informeze organizația recunoscută în cauză despre
situația apărută, în momentul inspecției inițiale, astfel încât
aceasta să poată să întreprindă imediat măsurile de
remediere corespunzătoare.
Art. 9. — (1) ANR va face publică lista cuprinzând
organizațiile recunoscute autorizate.
(2) Armatorii sau operatorii navelor maritime care
arborează pavilion român și efectuează voiajuri
internaționale pot să solicite efectuarea activităților de
inspecție, supraveghere tehnică și certificare a conformității
cu prevederile convențiilor internaționale numai unei
organizații recunoscute autorizate.
Art. 10. — (1) Contractele de mandat special încheiate
înainte de intrarea în vigoare a prezentului ordin între
minister și organizații recunoscute rămân valabile până la
expirare.
(2) Ministerul va notifica prevederile prezentului ordin
organizațiilor recunoscute cu care a încheiat contracte de
mandat special.
Art. 11. — Ministerul și ANR vor duce la îndeplinire
prevederile prezentului ordin.
Art. 12. — Prezentul ordin transpune Directiva
Consiliului nr. 94/57/CE din 22 noiembrie 1994 privind
regulile și standardele comune pentru organizațiile de
inspecție și supraveghere a navelor și pentru activitățile
relevante ale administrațiilor maritime, publicată în Jurnalul
Oficial al Comunităților Europene (JOCE) nr. L 319 din
12 decembrie 1994, p. 0020—0027, astfel cum a fost
amendată prin Directiva Comisiei nr. 97/58/CE din
26 septembrie 1997, publicată în Jurnalul Oficial al
Comunităților Europene (JOCE) nr. L 274 din 7 octombrie
1997, p. 0008, și prin Directiva Parlamentului European și
a Consiliului nr. 2001/105/CE din 19 decembrie 2001,
publicată în Jurnalul Oficial al Comunităților Europene
(JOCE) nr. L 19 din 22 ianuarie 2002, p. 0009—0016,
precum și prin Directiva Parlamentului European și a
Consiliului nr. 2.002/84/CE din 5 noiembrie 2002, care
amendează directivele privind siguranța maritimă și
prevenirea poluării de către nave, publicată în Jurnalul
Oficial al Comunităților Europene (JOCE) nr. L 324 din
29 noiembrie 2002, p. 0053—0058.
Art. 13. — Prezentul ordin se publică în Monitorul
Oficial al României, Partea I.
Art. 14. — La data intrării în vigoare a prezentului ordin
se abrogă Ordinul ministrului lucrărilor publice,
transporturilor și locuinței nr. 169/2003 pentru aprobarea:
Sistemului privind certificarea conformității navelor care
arborează pavilion român cu regulile și reglementările
aplicabile; Criteriilor minime pe care trebuie să le
îndeplinească o societate de clasificare în vederea delegării

6

MONITORUL OFICIAL AL ROMÂNIEI, PARTEA I, Nr. 416/15.V.2006

de către Ministerul Lucrărilor Publice, Transporturilor și
Locuinței a competențelor privind emiterea certificatelor
statutare navelor care arborează pavilion român, Listei
societăților de clasificare care îndeplinesc criteriile minime

stabilite de Uniunea Europeană și ale căror reguli de
clasificare sunt recunoscute de Ministerul Lucrărilor Publice,
Transporturilor și Locuinței, publicat în Monitorul Oficial al
României, Partea I, nr. 122 din 26 februarie 2003.

Ministrul transporturilor, construcțiilor și turismului,
Gheorghe Dobre
București, 4 mai 2006.
Nr. 722.

ACTE

ALE

COMISIEI DE SUPRAVEGHERE
A ASIGURĂRILOR

COMISIA DE SUPRAVEGHERE A ASIGURĂRILOR

DECIZIE
privind sancționarea Societății Comerciale îEurostar Insurance Broker de Asigurare“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare, coroborate cu art. 63 alin. (1) din Legea nr. 136/1995 privind
asigurările și reasigurările în România, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din 5 aprilie 2006,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost
analizată documentația aferentă Notei nr. 130.113 din 22 martie 2006 privind controlul inopinat efectuat la Societatea
Comercială îEurostar Insurance Broker de Asigurare“ — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu modificările și completările
ulterioare, în baza Deciziei nr. 113.222 din 3 februarie 2006, organele de specialitate ale Comisiei de Supraveghere a
Asigurărilor au efectuat un control la Societatea Comercială îEurostar Insurance Broker de Asigurare“ — S.R.L., cu sediul
social în municipiul București, bd. Nicolae Bălcescu nr. 33, et. 3, ap. 23, sectorul 1, înregistrată la Oficiul registrului
comerțului cu nr. J 40/4897/2003, cod unic de înregistrare nr. 15357347, reprezentată în timpul controlului de domnul
Adrian Florea, în calitate de administrator.
Controlul efectuat de organele de specialitate ale Comisiei de Supraveghere a Asigurărilor a avut ca obiect
verificarea modului de decontare a polițelor intermediate în baza Contractului de mandat nr. 131/2 din 12 octombrie 2005,
încheiat cu Societatea Comercială îMediterranea Assicurazioni“ — S.A., precum și a modului de respectare a prevederilor
Ordinului președintelui Comisiei de Supraveghere a Asigurărilor nr. 3.110/2004 pentru punerea în aplicare a Normelor
privind autorizarea brokerilor de asigurare și/sau de reasigurare, cu modificările ulterioare; verificarea a avut la bază
documentele și situațiile prezentate și întocmite sub responsabilitatea reprezentanților societății.
Rezultatele acțiunii de analiză și control au fost concretizate în Procesul-verbal de control inopinat la Societatea
Comercială îEurostar Insurance Broker de Asigurare — S.R.L., semnat cu obiecțiuni de către broker, încheiat în două
exemplare, din care un exemplar a fost înregistrat sub nr. 2 din 14 februarie 2006 la societatea sus-menționată, celălalt fiind
preluat de echipa de control a Comisiei de Supraveghere a Asigurărilor și înregistrat sub nr. 130.063 din 14 februarie 2006.
În urma analizării constatărilor cuprinse în actul de control, au fost reținute următoarele:
La data de 12 octombrie 2005 Societatea Comercială îEurostar Insurance Broker de Asigurare“ — S.R.L. a
încheiat cu Societatea Comercială îMediterranea Assicurazioni“ — S.A. (îMedas“ — S.A.) contractul de mandat cu
reprezentare pentru intermediere în asigurări nr. 131/2.
Potrivit cap. II din contractul de mandat, obiectul acestuia îl constituie înegocierea și încheierea de contracte de
asigurare de către broker cu clienți români sau străini de Medas — S.A. Contractele (polițele) de asigurare se negociază
și se încheie în numele și în contul Medas — S.A., brokerul fiind mandatat să încaseze în numele și pentru Medas —
S.A. primele/ratele de asigurare de la clienții aduși societății de asigurare“.
Prin Adresa nr. 19 din 25 ianuarie 2006 Societatea Comercială îMedas“ — S.A. a denunțat unilateral contractul
sus-menționat, în conformitate cu prevederile art. 12 alin. (2) din contract, având în vedere că potrivit art. 3 acesta a fost
încheiat pe o perioadă de un an de la data semnării lui de către cele două părți și înceta de plin drept prin voința
unilaterală a unei părți, cu un preaviz scris de 15 zile.
În conformitate cu prevederile art. 12 alin. (2) din contract, îla încetarea contractului, brokerul trebuie să predea
toate sumele încasate până la acea dată și nepredate la Medas — S.A., precum și toate documentele de asigurare și
alte materiale puse la dispoziție de S.C. «Medas» — S.A.“
Prin urmare, s-a constatat că Societatea Comercială îEurostar Insurance Broker de Asigurare“ — S.R.L. a
încălcat următoarele clauze contractuale:

MONITORUL OFICIAL AL ROMÂNIEI, PARTEA I, Nr. 416/15.V.2006

7

— art. 5 alin. (4) și (11), conform căruia brokerul avea obligația să depună la casieria sau în conturile Societății
Comerciale îMedas“ — S.A. toate primele încasate, la termenele și în condițiile prevăzute în contract, precum și obligația
să restituie Societății Comerciale îMedas“ — S.A., la încetarea din orice cauze a contractului, pe bază de document
scris, toate documentele și însemnele primite;
— art. 6 referitor la modalitățile de depunere a încasărilor efectuate;
— art. 12, conform căruia la încetarea contractului brokerul avea obligația să predea toate sumele încasate până
la acea dată și nepredate Societății Comerciale îMedas“ — S.A., precum și toate documentele de asigurare și alte
materiale puse la dispoziție de Societatea Comercială îMedas“ — S.A.
Fapta sus-menționată încalcă prevederile art. 63 alin. (1) lit. c) din Legea nr. 136/1995, cu modificările și
completările ulterioare, în sensul că brokerul de asigurare nu a depus la asigurător sumele încasate cu titlu de prime de
asigurare, faptă ce se sancționează în condițiile și potrivit art. 63 alin. (2) din lege.
Față de aceste motive, pentru fapta nelegală reținută de organele de control în sarcina Societății Comerciale
îEurostar Insurance Broker de Asigurare“ — S.R.L. prin procesul-verbal sus-menționat, faptă descrisă în prezenta decizie,
în scopul apărării drepturilor asiguraților și al promovării stabilității activității de asigurare în România, în temeiul art. 63
alin. (2) lit. d) și alin. (4) din Legea nr. 136/1995, cu modificările și completările ulterioare, în ședința din 5 aprilie 2006
Consiliul Comisiei de Supraveghere a Asigurărilor a hotărât sancționarea cu amendă și interzicerea temporară a
desfășurării activității de broker de asigurare a Societății Comerciale îEurostar Insurance Broker de Asigurare“ — S.R.L.,
drept care
emite următoarea decizie:
Art. 1. — Se sancționează cu amendă în cuantum de
2.500 lei (RON) și cu interzicerea temporară a desfășurării
activității de broker de asigurare Societatea Comercială
îEurostar Insurance Broker de Asigurare“ — S.R.L., cu
sediul social în municipiul București, bd. Nicolae Bălcescu
nr. 33, et. 3, ap. 23, sectorul 1, înregistrată la oficiul
registrului comerțului cu nr. J 40/4897/2003, cod unic de
înregistrare nr. 15357347, reprezentată în timpul controlului
de domnul Adrian Florea, în calitate de administrator, în
conformitate cu art. 63 alin. (2) lit. d) din Legea
nr. 136/1995 privind asigurările și reasigurările în România,
cu modificările și completările ulterioare.
Art. 2. — (1) Pe toată perioada de interzicere temporară
a exercitării activității de asigurare prevăzute la art. 1,
brokerului de asigurare i se interzic desfășurarea activității
de negociere a încheierii de noi contracte de asigurare sau
reasigurare pentru persoane fizice ori juridice, acordarea de
asistență pe durata derulării contractelor în curs sau în
legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel
cum sunt definite în Legea nr. 32/2000 privind activitatea
de asigurare și supravegherea asigurărilor, cu modificările
și completările ulterioare.
(2) Brokerul de asigurare are obligația să își notifice
clienții, în termen de cel mult 3 zile de la data primirii
prezentei decizii, în vederea efectuării plății ratelor scadente
la contractele în curs de derulare direct la asigurător.

Art. 3. — (1) În conformitate cu prevederile art. 39
alin. (10) și (11) din Legea nr. 32/2000, cu modificările și
completările ulterioare, coroborate cu dispozițiile art. 28
alin. (2) din Ordonanța Guvernului nr. 2/2001 privind
regimul juridic al contravențiilor, aprobată cu modificări prin
Legea nr. 180/2002, cu modificările și completările
ulterioare, amenda se face venit la bugetul de stat în cota
de 50%, iar diferența se face venit la bugetul Comisiei de
Supraveghere a Asigurărilor și se achită în termen de
15 zile de la primirea deciziei.
(2) Dovada de plată a amenzii va fi prezentată Comisiei
de Supraveghere a Asigurărilor imediat după achitare.
Art. 4. — (1) Împotriva prezentei decizii, Societatea
Comercială îEurostar Insurance Broker de Asigurare“ —
S.R.L. poate face plângere la curtea de apel, în termen de
30 de zile de la comunicarea acesteia, conform art. 40 din
Legea nr. 32/2000, cu modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă, pe timpul
soluționării acesteia, executarea măsurii sancționatorii
dispuse de Comisia de Supraveghere a Asigurărilor.
Art. 5. — Prezenta decizie își produce efectele la data
comunicării sale societății sancționate, potrivit art. 39
alin. (5) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 19 aprilie 2006.
Nr. 113.274.
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a Societății Comerciale
îInsurance Brokerage Services I.B.S.“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din 5 aprilie 2006,
conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în cadrul
căreia a fost analizată documentația aferentă Referatului de constatare nr. 130.096 din 7 martie 2006, întocmit în temeiul
art. 381 alin. (1) din Legea nr. 32/2000, cu modificările și completările ulterioare, s-a hotărât retragerea autorizației

8

MONITORUL OFICIAL AL ROMÂNIEI, PARTEA I, Nr. 416/15.V.2006

de funcționare a Societății Comerciale îInsurance Brokerage Services I.B.S.“ — S.R.L., cu sediul în municipiul Constanța,
str. Ion Bănescu nr. 6, județul Constanța, înregistrată la oficiul registrului comerțului cu nr. J 13/1544/1998, cod unic de
înregistrare 10796996, reprezentată legal de domnul Iancu-Bratosin Constantin, în calitate de administrator/director general,
avându-se în vedere următoarele motive de fapt și de drept:
Ca urmare a controlului permanent efectuat de direcția de specialitate la sediul Comisiei de Supraveghere a
Asigurărilor, în conformitate cu prevederile art. 381 alin. (3) din Legea nr. 32/2000, cu modificările și completările
ulterioare, asupra documentației existente în dosarul de autorizare al Societății Comerciale îInsurance Brokerage Services
I.B.S.“ — S.R.L., s-au reținut următoarele:
Prin Decizia nr. 3.204 din 9 ianuarie 2004, autoritatea de supraveghere a dispus: îSe suspendă autorizația de
funcționare și, în consecință, se suspendă temporar desfășurarea activității de asigurare de către Societatea
Comercială «Insurance Brokerage Services I.B.S.» — S.R.L. pe o perioadă de 2 ani, la cererea acesteia[...]“.
Potrivit art. 2 pct. 2.2 din decizie, societatea avea următoarea obligație: îLa expirarea duratei de suspendare,
brokerul este obligat să comunice Comisiei de Supraveghere a Asigurărilor fie reluarea activității de asigurare, fie
prelungirea duratei de suspendare, fie încetarea activității de broker. În caz contrar, la expirarea duratei de suspendare,
Comisia de Supraveghere a Asigurărilor va dispune retragerea autorizației de funcționare a Societății Comerciale
«Insurance Brokerage Services I.B.S.» — S.R.L.“.
Față de dispozițiile deciziei sus-menționate, la expirarea termenului de suspendare de 2 ani, și anume 9 ianuarie
2006, Societatea Comercială îInsurance Brokerage Services I.B.S.“ — S.R.L. nu a făcut dovada respectării prevederilor
legale în vigoare, și anume Legea nr. 32/2000, cu modificările și completările ulterioare, și normele date în aplicarea
acesteia.
Prin Adresa înregistrată sub nr. 163.574 din 14 februarie 2006, Societatea Comercială îInsurance Brokerage
Services I.B.S.“ — S.R.L. a adus la cunoștința autorității de supraveghere faptul că la expirarea termenului de
suspendare societatea nu își poate relua activitatea deoarece nu îndeplinește condițiile prevăzute de legislația specială în
vigoare.
Prin urmare, s-a constatat că la data controlului societatea nu îndeplinește cerințele prevăzute de art. 35 alin. (5)
lit. a)—d) și h) din Legea nr. 32/2000, cu modificările și completările ulterioare, precum și de Normele privind autorizarea
brokerilor de asigurare și/sau de reasigurare puse în aplicare prin Ordinul președintelui Comisiei de Supraveghere a
Asigurărilor nr. 3.110/2004, fapt ce constituie contravenție conform art. 39 alin. (2) lit. a), g) și m2) din lege.
Pentru aceste motive, în temeiul art. 4 alin. (1) și al art. 8 alin. (2) lit. a), coroborat cu art. 39 alin. (3) lit. e) din
Legea nr. 32/2000, cu modificările și completările ulterioare,
emite următoarea decizie:
Art. 1. — Se retrage Autorizația de funcționare
nr. 87/2001 a brokerului de asigurare Societatea
Comercială îInsurance Brokerage Services I.B.S.“ — S.R.L.,
cu sediul în municipiul Constanța, str. Ion Bănescu nr. 6,
județul Constanța, înregistrată la oficiul registrului comerțului
cu nr. J 13/1544/1998, cod unic de înregistrare 10796996,
reprezentată legal de domnul Iancu-Bratosin Constantin, în
calitate de administrator/director general.
Art. 2. — Societății Comerciale îInsurance Brokerage
Services I.B.S.“ — S.R.L. i se interzice, de la data primirii
prezentei decizii, desfășurarea activității de broker de
asigurare în România, conform prevederilor Legii
nr. 32/2000 privind activitatea de asigurare și supraveghere
a asigurărilor, cu modificările și completările ulterioare, și
ale normelor date în aplicarea acesteia.

Art. 3. — (1) Împotriva prezentei decizii, Societatea
Comercială îInsurance Brokerage Services I.B.S.“ — S.R.L.
poate face plângere la Curtea de Apel București, în termen
de 30 de zile de la comunicarea acesteia conform art. 40
din Legea nr. 32/2000, cu modificările și completările
ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată Curții de Apel București nu suspendă
pe timpul soluționării acesteia executarea deciziei emise de
Comisia de Supraveghere a Asigurărilor.
Art. 4. — Prezenta decizie își produce efectele la data
comunicării sale societății sancționate, potrivit art. 39
alin. (5) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 19 aprilie 2006.
Nr. 113.276.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 416/15.V.2006 conține 8 pagini.

Prețul: 0,60 lei noi/6.000 lei vechi

&JUYDGY|115927]
ISSN 1453—4495

