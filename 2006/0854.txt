Anul 174 (XVIII) — Nr. 854

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 18 octombrie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.031. — Hotărâre privind declasificarea și publicarea în
Monitorul Oficial al României, Partea I, a unor
anexe la hotărârile Guvernului adoptate în
anii 2004—2005 ........................................................

2–3

1.392. — Hotărâre pentru modificarea și completarea
Hotărârii Guvernului nr. 625/1998 privind
organizarea și funcționarea Autorității Rutiere
Române — A.R.R. ...................................................

4–6

1.406. — Hotărâre privind suplimentarea bugetului
Serviciului de Telecomunicații Speciale din Fondul
de rezervă bugetară la dispoziția Guvernului,
prevăzut în bugetul de stat pe anul 2006 .............

7

1.407. — Hotărâre privind înființarea unui post de ofițer
de legătură între Ministerul Apărării și Agenția
NATO pentru Întreținere și Aprovizionare (NAMSA)

Nr.

Pagina

1.408. — Hotărâre privind aprobarea contribuției voluntare
a României la bugetul Oficiului Regional pentru
Europa al Programului Națiunilor Unite pentru
Mediu (UNEP) pentru perioada 2004—2006 .........

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

7

194. — Ordin al președintelui Agenției Naționale pentru
Resurse Minerale pentru aprobarea Instrucțiunilor
privind elaborarea programului anual de exploatare
petrolieră ....................................................................

8–15

1.209. — Ordin al ministrului sănătății publice pentru
aprobarea componenței și a atribuțiilor consiliului
etic ce funcționează în cadrul spitalelor publice ....

16

2

MONITORUL OFICIAL AL ROMÂNIEI, PARTEA I, Nr. 854/18.X.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind declasificarea și publicarea în Monitorul Oficial al României, Partea I,
a unor anexe la hotărârile Guvernului adoptate în anii 2004—2005
În temeiul art. 108 din Constituția României, republicată, al art. 19, art. 20 alin. (1) lit. b) și al art. 24 din
Standardele naționale de protecție a informațiilor clasificate în România, aprobate prin Hotărârea Guvernului nr. 585/2002,
cu modificările și completările ulterioare, precum și al art. 1 lit. a) din Hotărârea Guvernului nr. 781/2002 privind protecția
informațiilor secrete de serviciu,
Guvernul României adoptă prezenta hotărâre.
Articol unic. — (1) Se declasifică informațiile secrete de
serviciu cuprinse în anexele la hotărârile Guvernului prevăzute
în anexa care face parte integrantă din prezenta hotărâre.

(2) Se aprobă publicarea în Monitorul Oficial al
României, Partea I, a anexelor la hotărârile Guvernului
prevăzute la alin. (1).

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Radu Mircea Berceanu
Ministrul delegat pentru coordonarea
Secretariatului General al Guvernului,
Radu Stroe
p. Ministrul finanțelor publice,
Doina-Elena Dascălu,
secretar de stat

București, 9 august 2006.
Nr. 1.031.

ANEXĂ
LISTA

hotărârilor Guvernului ale căror anexe se declasifică și se publică în Monitorul Oficial al României, Partea I
1. Hotărârea Guvernului nr. 1.157/2004 pentru aprobarea
unor documente referitoare la Sistemul integrat pentru
securitatea frontierei de stat a României, publicată în
Monitorul Oficial al României, Partea I, nr. 695 din
2 august 2004.
— anexele nr. 2—41)
2. Hotărârea Guvernului nr. 145/2005 privind aprobarea
bugetelor de venituri și cheltuieli pe anul 2005 ale agenților
economici monitorizați conform Ordonanței de urgență a
Guvernului nr. 79/2001, care funcționează sub autoritatea
Ministerului Transporturilor, Construcțiilor și Turismului, a
pachetului minim necesar de servicii publice de transport
feroviar de călători pentru Compania Națională a Căilor
Ferate îC.F.R.“ — S.A., precum și a unor programe ale
Societății Comerciale îCompania Națională de Transporturi
Aeriene Române — TAROM“ — S.A., publicată în Monitorul
Oficial al României, Partea I, nr. 188 din 4 martie 2005.
— anexele nr. 1—11, nr. 1/1 și 8/1—8/41)
3. Hotărârea Guvernului nr. 371/2005 privind aprobarea
bugetelor de venituri și cheltuieli pe anul 2005 ale
operatorilor economici nemonitorizați, care funcționează sub
autoritatea Ministerului Transporturilor, Construcțiilor și
Turismului, publicată în Monitorul Oficial al României,
Partea I, nr. 372 din 3 mai 2005.
— anexele nr. 1—91)
4. Hotărârea Guvernului nr. 658/2005 privind declanșarea
procedurilor de expropriere a bunurilor imobile proprietate

privată situate pe amplasamentul lucrării îReabilitare DN 24
între km 46+000 și km 51+000 din cadrul etapei a III-a de
reabilitare a drumurilor naționale pe teritoriul comunei Tutova
din județul Vaslui“, publicată în Monitorul Oficial al
României, Partea I, nr. 630 din 19 iulie 2005.
— anexa nr. 1*)
5. Hotărârea Guvernului nr. 659/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 17 între km 116+000 și km 183+000 din
cadrul etapei a IV-a de reabilitare a drumurilor naționale pe
teritoriul localităților Poiana Stampei, Vatra Dornei, Iacobeni
și Pojorâta din județul Suceava“, publicată în Monitorul
Oficial al României, Partea I, nr. 630 din 19 iulie 2005.
— anexa nr. 1*)
6. Hotărârea Guvernului nr. 660/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îSecțiunea 4 Drajna—Fetești“ și îSecțiunea 5 Fetești—
Cernavodă“ din cadrul obiectivului de investiție îAutostrada
București—Cernavodă“ pe teritoriul localității Fetești din
județul Ialomița și al localităților Borcea, Dragalina, Perișoru
și Ștefan cel Mare din județul Călărași, publicată în
Monitorul Oficial al României, Partea I, nr. 622 din 18 iulie
2005.
— anexa nr. 1*)

1) Anexele nr. 2—4 la Hotărârea Guvernului nr. 1.157/2004, anexele nr. 1—11, nr. 1/1 și 8/1—8/4 la Hotărârea Guvernului nr. 145/2005,
precum și anexele nr. 1—9 la Hotărârea Guvernului nr. 371/2005 se publică ulterior în Monitorul Oficial al României, Partea I, nr. 854 bis în afara
abonamentului, care se poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 854/18.X.2006
7. Hotărârea Guvernului nr. 661/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îSecțiunea 2 Fundulea—Lehliu“ și îSecțiunea 3 Lehliu—
Drajna“ din cadrul obiectivului de investiție îAutostrada
București—Cernavodă“ pe teritoriul localităților Sărulești,
Tămădău, Lehliu-Gară, Dragoș Vodă, Dragalina, Vlad
Țepeș, Vâlcelele și Dor Mărunt din județul Călărași,
publicată în Monitorul Oficial al României, Partea I, nr. 622
din 18 iulie 2005.
— anexa nr. 1*)
8. Hotărârea Guvernului nr. 740/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Drobeta-Turnu Severin—Lugoj, între
km 358+000 și km 388+100 — Lot 2, pe teritoriul
localităților Orșova, județul Mehedinți, Topleț și Mehadia,
județul Caraș-Severin“, publicată în Monitorul Oficial al
României, Partea I, nr. 666 din 26 iulie 2005.
— anexa nr. 1*)
9. Hotărârea Guvernului nr. 741/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Drobeta-Turnu Severin—Lugoj între
km 358+000 și km 495+800“ din cadrul obiectivului de
investiție îVariantă ocolitoare Mehadia“, publicată în Monitorul
Oficial al României, Partea I, nr. 650 din 22 iulie 2005.
— anexa nr. 1*)
10. Hotărârea Guvernului nr. 742/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îSecțiunea 2B pe teritoriul localităților Câmpia Turzii, Gilău,
Florești, Săvădisla, Petreștii de Jos, Luna și Săndulești din
județul Cluj și Secțiunea 3C pe teritoriul localităților Abram,
Suplacu de Barcău, Balc, Chișlaz, Tăuteu, Sârbi și Biharia
din județul Bihor“ din cadrul obiectivului de investiție
îAutostrada Brașov—Cluj—Borș“, publicată în Monitorul
Oficial al României, Partea I, nr. 650 din 22 iulie 2005.
— anexa nr. 1*)
11. Hotărârea Guvernului nr. 743/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îCentura de ocolire a municipiului Craiova — varianta de
Nord“ din cadrul obiectivului de investiții îCentura de ocolire
a municipiului Craiova — varianta de Nord“, publicată în
Monitorul Oficial al României, Partea I, nr. 650 din 22 iulie
2005, cu modificările ulterioare.
— anexa nr. 1*)
12. Hotărârea Guvernului nr. 744/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îSporire capacitate DN 7 km 11+200 — km 30+800 — pe
teritoriul localităților Mogoșoaia și Buftea — județul Ilfov“
din cadrul obiectivului de investiție îDublare pasaj denivelat
pe DN 7 km 14+853 peste CF București—Ploiești la
Chitila“, publicată în Monitorul Oficial al României, Partea I,
nr. 650 din 22 iulie 2005.
— anexa nr. 1*)
13. Hotărârea Guvernului nr. 745/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 17 între km 91+000 și km 116+000 din
cadrul etapei a IV-a de reabilitare a drumurilor naționale pe
teritoriul comunei Tiha Bârgăului din județul Bistrița-

3

Năsăud“, publicată în Monitorul Oficial al României, Partea I,
nr. 650 din 22 iulie 2005.
— anexa nr. 1*)
14. Hotărârea Guvernului nr. 746/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Craiova—Filiași între km 233+200 și
km 268+390 pe teritoriul localităților Almăj, Brădești și
Filiași din județul Dolj“, publicată în Monitorul Oficial al
României, Partea I, nr. 645 din 21 iulie 2005.
— anexa nr. 1*)
15. Hotărârea Guvernului nr. 747/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Drobeta-Turnu Severin—Lugoj, între
km 388+100 și km 408+895 — Lot 3, pe teritoriul
localităților Mehadia, Iablanița, Cornea și Domașnea din
județul Caraș-Severin“, publicată în Monitorul Oficial al
României, Partea I, nr. 645 din 21 iulie 2005.
— anexa nr. 1*)
16. Hotărârea Guvernului nr. 748/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Drobeta-Turnu Severin—Lugoj, între
km 408+895 și km 449+960 — Lot 4, pe teritoriul localităților
Domașnea, Teregova, Armeniș, Slatina—Timiș, Bucoșnița și
Buchin din județul Caraș-Severin“, publicată în Monitorul
Oficial al României, Partea I, nr. 645 din 21 iulie 2005.
— anexa nr. 1*)
17. Hotărârea Guvernului nr. 749/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îReabilitare DN 6 Drobeta-Turnu Severin—Lugoj între
km 358+000 și km 495+800“ din cadrul obiectivului de
investiție îVariantă ocolitoare Domașnea“, publicată în
Monitorul Oficial al României, Partea I, nr. 645 din 21 iulie
2005.
— anexa nr. 1*)
18. Hotărârea Guvernului nr. 754/2005 privind
declanșarea procedurilor de expropriere a imobilelor
proprietate privată situate pe amplasamentul lucrării în
lungime de 23,8 km din cadrul obiectivului de investiții
îVariantă de ocolire a municipiului Sibiu — Tronson 1 de
la km 0+000 (DN 1 km 302+150) la km 15+000 și
Tronson 2 de la km 15+000 la km 23+800 (DN 1 km
320+090)“, publicată în Monitorul Oficial al României,
Partea I, nr. 655 din 22 iulie 2005, cu modificările ulterioare.
— anexa nr. 1*)
19. Hotărârea Guvernului nr. 755/2005 privind
declanșarea procedurilor de expropriere a imobilelor
proprietate privată situate pe amplasamentul lucrării
îFluidizare trafic DN 1 km 11+938 — 17+165 sector
Băneasa—Otopeni“ din cadrul etapei a II-a de reabilitare a
drumurilor naționale, publicată în Monitorul Oficial al
României, Partea I, nr. 656 din 25 iulie 2005.
— anexa nr. 1*)
20. Hotărârea Guvernului nr. 1.096/2005 privind
declanșarea procedurilor de expropriere a imobilelor
proprietate privată situate pe amplasamentul lucrării îLărgire
la 4 benzi a drumului național DN 5 Adunații Copăceni—
Giurgiu, km 23+200 — km 59+100“, publicată în Monitorul
Oficial al României, Partea I, nr. 1.007 din 14 noiembrie
2005.
— anexa nr. 1*)

*) Anexa nr. 1 la hotărârile Guvernului menționate la pct. 4—20 se comunică persoanelor fizice și juridice interesate, la solicitarea acestora,
de către Compania Națională de Autostrăzi și Drumuri Naționale din România — S.A., care este depozitarul acesteia, imposibilitatea publicării în
Monitorul Oficial al României, Partea I, a hărților topografice fiind determinată de impedimente de natură tehnico-redacțională.

4

MONITORUL OFICIAL AL ROMÂNIEI, PARTEA I, Nr. 854/18.X.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 625/1998
privind organizarea și funcționarea Autorității Rutiere Române — A.R.R.
În temeiul art. 108 din Constituția României, republicată, și al art. 56 alin. (3) din Ordonanța de urgență a
Guvernului nr. 109/2005 privind transporturile rutiere, aprobată cu modificări și completări prin Legea nr. 102/2006,
Guvernul României adoptă prezenta hotărâre.
Articol unic. — Hotărârea Guvernului nr. 625/1998
privind organizarea și funcționarea Autorității Rutiere
Române — A.R.R., publicată în Monitorul Oficial al
României, Partea I, nr. 373 din 1 octombrie 1998, cu
modificările și completările ulterioare, se modifică și se
completează după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Autoritatea Rutieră Română — A.R.R.,
denumită în continuare A.R.R., cu sediul în municipiul
București, bd. Dinicu Golescu nr. 38, sectorul 1, este
organismul tehnic specializat al Ministerului Transporturilor,
Construcțiilor și Turismului pentru transportul rutier,
desemnat să asigure, în principal:
a) inspecția și controlul, în trafic și la sediul operatorilor
de transport și al întreprinderilor, privind îndeplinirea
condițiilor de efectuare a transporturilor rutiere și activităților
conexe acestora;
b) inspecția și controlul respectării reglementărilor interne
și internaționale privind condițiile de acces la activitatea de
transport rutier, de siguranță a transporturilor rutiere și de
protecție a mediului;
c) acordarea de licențe de transport și certificate de
transport în cont propriu operatorilor de transport rutier și
întreprinderilor, precum și eliberarea de licențe pentru
activități conexe transportului rutier;
d) autorizarea școlilor de conducători auto;
e) activitatea de registru pentru operatorii de transport și
întreprinderi;
f) acordarea certificatelor de pregătire profesională a
personalului cu funcții care concură la siguranța rutieră;
g) punerea în aplicare a normelor tehnice și a
reglementărilor specifice transporturilor rutiere, pe baza
împuternicirii date de Ministerul Transporturilor, Construcțiilor
și Turismului.“
2. Alineatul (3) al articolului 1 se abrogă.
3. Alineatul (5) al articolului 2 va avea următorul
cuprins:
î(5) Pentru exercitarea atribuțiilor specifice de inspecție,
control și supraveghere, parcul auto normat al A.R.R. se
stabilește prin ordin al ministrului transporturilor,
construcțiilor și turismului, cu respectarea prevederilor
Ordonanței Guvernului nr. 80/2001 privind stabilirea unor
normative de cheltuieli pentru autoritățile și instituțiile
publice, aprobată cu modificări prin Legea nr. 247/2002, cu
modificările și completările ulterioare.“
4. După alineatul (5) al articolului 2 se introduc două
noi alineate, alineatele (6) și (7), cu următorul cuprins:
î(6) Din cele 88 de autoturisme aflate în dotarea A.R.R.,
7 autoturisme pot fi utilizate în vederea efectuării
activităților cu caracter administrativ.
(7) Autovehiculele din dotarea A.R.R. vor fi inscripționate
cu sigla A.R.R. și dotate cu dispozitive de semnalizare
luminoasă de culoare roșie cu mesaje variabile.“
5. Articolul 8 va avea următorul cuprins:
îArt. 8. — (1) În exercitarea atribuțiilor specifice de
inspecție și control, inspectorii de trafic sau, după caz,

inspectorii împuterniciți în acest scop de A.R.R. au dreptul
de a controla vehiculele rutiere care efectuează activități de
transport rutier, în trafic, inclusiv la punctele de control de
trecere a frontierei deschise traficului rutier, precum și la
sediile operatorilor de transport rutier sau ale
întreprinderilor, pe baza legitimației speciale emise și în
condițiile stabilite de Ministerul Transporturilor, Construcțiilor
și Turismului.
(2) Inspectorii de trafic au dreptul să oprească orice
vehicul care execută activități de transport rutier și circulă
pe drumurile publice.“
6. La anexa nr. 1 îRegulamentul de organizare
și funcționare a Autorității Rutiere Române — A.R.R.“,
articolul 4 va avea următorul cuprins:
îArt. 4. — A.R.R. este organismul tehnic specializat al
Ministerului Transporturilor, Construcțiilor și Turismului și
îndeplinește, potrivit legii, următoarele atribuții principale:
a) exercită inspecția și controlul de stat privind
respectarea reglementărilor naționale și internaționale în
activitățile specifice domeniului transporturilor rutiere;
b) exercită controlul respectării normelor privind
organizarea și efectuarea transporturilor rutiere și a
activităților conexe acestora;
c) controlează utilizarea de către operatorii de transport
și întreprinderi a autorizațiilor de transport la autovehiculele
care efectuează transport rutier în trafic internațional de
mărfuri și de persoane, în punctele de control de trecere a
frontierei, în trafic și la sediul acestora, conform legislației
în vigoare;
d) controlează respectarea normelor de calitate a
serviciilor publice de transport rutier de către operatorii de
transport rutier și de către întreprinderi;
e) controlează starea fizică a infrastructurii rutiere și
propune măsuri de înlăturare a pericolelor privind
securitatea rutieră;
f) controlează modul de utilizare a licențelor de transport
și a certificatelor de transport în cont propriu, precum și a
copiilor conforme ale acestora, a licențelor pentru activități
conexe transportului rutier de către operatorii de transport
rutier și întreprinderi, conform legislației în vigoare;
g) controlează modul în care se efectuează pregătirea
profesională din cadrul școlilor de conducători auto;
h) oprește și imobilizează, dacă este cazul, vehiculele
rutiere care efectuează activități de transport rutier, în
conformitate cu prevederile legii;
i) dispune măsura suspendării dreptului de utilizare a
vehiculului rutier pentru orice vehicul, indiferent de
capacitate, care efectuează activități de transport rutier, în
cazurile prevăzute de lege;
j) acordă licențe de transport și certificate de transport
în cont propriu, în trafic național și/sau internațional, licențe
pentru activități conexe transportului rutier, precum și
atestate/certificate pentru personalul de specialitate din
domeniul transporturilor rutiere, conform prevederilor legale
în vigoare;
k) acordă licențe pentru traseu, conform prevederilor
legale;

MONITORUL OFICIAL AL ROMÂNIEI, PARTEA I, Nr. 854/18.X.2006
l) elaborează programe de transport rutier public de
persoane prin servicii regulate;
m) înregistrează operatorii de transport în Registrul
operatorilor de transport rutier și întreprinderile în Registrul
întreprinderilor;
n) asigură activitatea de registru pentru deținătorii de
licențe și de certificate de transport în cont propriu, care
execută transport rutier și/sau activități conexe acestuia,
centralizează și valorifică informațiile, în vederea întocmirii
unei baze de date privind operatorii de transport sau
întreprinderile;
o) eliberează cartele tahografice conducătorilor auto,
întreprinderilor, personalului abilitat cu efectuarea controlului
privind respectarea prevederilor Ordonanței Guvernului
nr. 17/2002 privind stabilirea perioadelor de conducere și a
perioadelor de odihnă ale conducătorilor vehiculelor care
efectuează transporturi rutiere și organizarea timpului de
muncă al lucrătorilor mobili în transportul rutier, aprobată
cu modificări și completări prin Legea nr. 466/2003, cu
modificările și completările ulterioare, și operatorilor
economici autorizați, conform reglementărilor legale;
p) autorizează funcționarea școlilor de conducători auto
și avizează programele de pregătire din cadrul lor, conform
reglementărilor în vigoare;
q) acordă certificate/atestate pentru profesorii de
legislație rutieră și instructorii de conducere auto;
r) acordă atestate/certificate de competență profesională
pentru persoanele desemnate să conducă permanent și
efectiv activități de transport rutier, pentru conducătorii auto
care efectuează transport cu vehicule cu masa maximă
autorizată mai mare de 3,5 t sau cu vehicule care au mai
mult de 9 locuri pe scaune, inclusiv al conducătorului auto,
pentru conducătorii auto care efectuează transporturi de
mărfuri agabaritice sau periculoase, pentru conducătorii
auto care efectuează transport în regim de taxi, pentru
consilierii de siguranță rutieră, în baza reglementărilor
emise de Ministerul Transporturilor, Construcțiilor și
Turismului;
s) analizează și rezolvă reclamațiile, sesizările și
propunerile privind calitatea serviciilor publice și modul de
acordare a licențelor și certificatelor de transport și a
copiilor conforme ale acestora, a licențelor de traseu și
pentru activități conexe transportului rutier, a autorizațiilor
de transport internațional și a documentelor de transport
specifice;
ș) analizează și sancționează, în limita competențelor,
abaterile de la reglementările în vigoare din domeniul
transporturilor rutiere și ia măsuri de retragere a licențelor
și certificatelor de transport în cont propriu, a licențelor
pentru activități conexe transportului rutier și de suspendare
a copiilor conforme ale licenței de transport public sau ale
certificatelor de transport în cont propriu, în cazuri
justificate;
t) propune spre aprobare Ministerului Transporturilor,
Construcțiilor și Turismului norme și reglementări specifice,
inclusiv cele ce definesc sistemul calității prestațiilor de
transport rutier;
ț) acordă consultanță în probleme privind aplicarea
normelor și reglementărilor naționale și internaționale din
domeniul transporturilor rutiere și servicii de informare a
operatorilor de transport rutier și întreprinderilor;
u) colaborează cu alte organisme de specialitate, în
vederea inițierii unor programe de prevenire a
evenimentelor rutiere, și participă la activitatea de cercetare
a evenimentelor deosebite și a situațiilor de pericol, pentru
limitarea acestora;
v) colaborează cu alte organe de specialitate, în
vederea soluționării reclamațiilor și sesizărilor, și analizează
propunerile privind siguranța transporturilor, a protecției

5

mediului înconjurător, precum și pentru asigurarea
condițiilor unui mediu concurențial normal;
w) colaborează cu instituții și organisme naționale și
internaționale și participă la organizarea unor acțiuni de
cunoaștere și aplicare a reglementărilor în domeniul
transporturilor rutiere;
x) exercită alte atribuții date în competența sa de către
Ministerul Transporturilor, Construcțiilor și Turismului.“
7. La anexa nr. 1, după capitolul II se introduce un nou
capitol, capitolul II 1 , alcătuit din articolele 4 1 și 4 2 , cu
următorul cuprins:
îCAPITOLUL II1
Atribuțiile și obligațiile inspectorilor de trafic
Art. 41. — Inspecția, controlul și supravegherea modului
de respectare a prevederilor normelor și reglementărilor
prevăzute de legislația în domeniu se efectuează în trafic
de către inspectorii de trafic, în condițiile legii.
Art. 42. — (1) Potrivit legii, inspectorul de trafic are
următoarele atribuții:
a) să verifice legalitatea activităților desfășurate de
operatorii de transport și/sau întreprinderi;
b) să controleze vehiculele rutiere, înmatriculate în
România sau în alte state, care efectuează activități de
transport rutier ce intră în competențele sale de control;
c) să verifice existența, autenticitatea, precum și
concordanța înscrisurilor din documentele de transport cu
mărfurile/persoanele transportate;
d) să verifice existența și funcționarea aparatelor
tahograf și limitatoarelor de viteză;
e) să imobilizeze vehiculele rutiere fără discriminare și
în mod unitar, aparținând atât operatorilor de transport și
întreprinderilor românești, cât și operatorilor de transport
străini, atunci când, la efectuarea controlului, s-au constatat
încălcări ale prevederilor legale în vigoare ce
reglementează domeniul transporturilor rutiere, cu excepția
vehiculelor care transportă animale vii, mărfuri perisabile
sau sub temperatură controlată;
f) să procedeze la ridicarea plăcuțelor de înmatriculare
ale vehiculelor rutiere înmatriculate în alte state cu ocazia
dispunerii măsurii de imobilizare, să interzică dreptul de
utilizare a vehiculelor înmatriculate în România, care nu
îndeplinesc condițiile de operare, până la îndeplinirea
condițiilor legale prevăzute de reglementările legale în
vigoare pentru continuarea transportului;
g) să rețină copia conformă a licenței de transport,
copia conformă a certificatului de transport în cont propriu,
licența de traseu, autorizația de transport internațional sau
certificatul de competență profesională al conducătorului
auto, dacă aceasta ori acesta a fost înstrăinat(ă),
modificat(ă) sau deteriorat(ă) ori nu mai sunt îndeplinite
condițiile care au stat la baza eliberării acesteia sau
acestuia;
h) să verifice ambalajele mărfurilor în vederea verificării
condițiilor de expediție și ambalare sau în vederea
prelevării de mostre, în cazul mărfurilor periculoase;
i) să verifice activitatea vehiculelor utilizate de școlile de
conducători auto în trafic;
j) să îndeplinească orice alte îndatoriri prevăzute de
lege.
(2) Inspectorii de trafic au următoarele obligații:
a) de a respecta întocmai Constituția României,
republicată, de a cunoaște și aplica întocmai reglementările
legale în domeniu;
b) de a respecta ordinele date de șefii ierarhici,
informând asupra modului de îndeplinire a acestora;
c) de a păstra cu strictețe secretul de serviciu, al
acțiunilor de control, al informațiilor cu caracter confidențial,
deținute ca urmare a exercitării atribuțiilor de serviciu, și să

6

MONITORUL OFICIAL AL ROMÂNIEI, PARTEA I, Nr. 854/18.X.2006

nu le facă publice, în afara cazului în care îndatoririle funcției
sau necesitățile justiției impun în mod absolut contrariul;
d) de a nu pretinde și a nu primi niciun fel de bunuri în
natură sau bani și nici de a-și crea avantaje în legătură
cu serviciul sau prin exercitarea funcției;
e) de a purta uniforma de serviciu;
f) de a păstra în bună stare bunurile din dotare și
însemnele de legitimare;
g) de a deține asupra lor legitimația de control și
ecusonul de identificare, pe timpul efectuării acțiunilor de
control;
h) de a respecta prevederile legale privind oprirea și
imobilizarea vehiculelor rutiere în trafic;
i) de a participa la pregătirea și perfecționarea
permanentă cu privire la cunoașterea temeinică a normelor
legale.
(3) În exercitarea atribuțiilor, personalul A.R.R. desemnat
cu supravegherea, inspecția și controlul modului de
respectare a normelor și reglementărilor prevăzute de
legislația în domeniu are sarcina să își facă cunoscută, în
prealabil, calitatea și să prezinte legitimația de control, este
obligat să aibă o conduită demnă, politicoasă, civilizată față
de cetățeni, fermă și intransigentă față de cei care încalcă
legile din domeniu.
(4) Pentru îndeplinirea atribuțiilor de serviciu, inspectorul
de trafic are dreptul:
a) să participe la acțiunile comune de control efectuate
împreună cu alte organe abilitate;
b) să oprească orice vehicul care execută activități de
transport rutier asupra cărora are competențe de control,
semnalizând regulamentar din poziție statică, în același
mod ca și polițiștii rutieri, sau din autovehiculul din dotare,
aflat în mers;
c) să pătrundă, când situația o impune, în spațiile în care
își desfășoară activitatea întreprinderile și operatorii de
transport, în vehiculele deținute de acestea, precum și în
spațiul destinat conducătorului auto și în spațiul destinat
transportului de mărfuri și/sau de persoane, pentru
efectuarea controlului și a verificărilor care se impun;
d) să solicite prezentarea tuturor documentelor care
intră în competența sa de control, în cazul controlului la
sediul întreprinderilor și operatorilor de transport, de către
aceștia;
e) să verifice legitimațiile de călătorie, în cazul
transportului public de persoane prin servicii regulate, și să
stabilească concordanța dintre înscrisurile din documentul

de transport și identitatea persoanelor transportate, în cazul
transportului de persoane, conform legii;
f) să preleveze mostre care vor fi transmise spre
analiză laboratoarelor autorizate, în cazul transporturilor de
mărfuri periculoase, când există suspiciunea neconcordanței
dintre înscrisurile din documentele de transport și mărfurile
transportate;
g) să constate contravențiile și să aplice sancțiunile
corespunzătoare, prevăzute de legislația în vigoare;
h) să utilizeze autovehiculele dotate cu dispozitive de
semnalizare luminoasă de culoare roșie cu mesaje variabile
pentru oprirea în trafic a vehiculelor care efectuează
activități de transport rutier;
i) să apeleze și să fie ajutat de forțele de ordine, atunci
când este cazul, pentru a-și îndeplini atribuțiile care îi revin
conform legii;
j) să i se permită accesul la documentele necesare
pentru efectuarea verificării legalității activității de transport
și a activităților conexe; cu acordul prealabil al operatorilor
de transport sau al întreprinderilor, să facă copii după
acestea, iar dacă copierea nu poate fi făcută pe loc, să
poată ridica documentele pentru o perioadă scurtă,
determinată de timp, în baza unui proces-verbal;
k) să controleze autovehiculele în punctele de trecere a
frontierei și în zona de competență împreună cu ofițerii și
subofițerii din cadrul poliției de frontieră;
l) să verifice coletele și/sau sigiliile existente la
compartimentele de depozitare a mărfurilor, în cazuri
iminente de pericol public, precum și să verifice unele
sesizări ale instituțiilor abilitate, cu excepțiile stabilite prin
lege;
m) să aplice, după verificarea mărfurilor, sigiliile
personalizate ale instituției și/sau să închidă coletele cu
bandă adezivă personalizată.
(5) Încălcarea oricărei obligații de serviciu atrage
aplicarea de sancțiuni disciplinare, contravenționale sau
penale, după caz.“
8. La anexa nr. 1, articolul 7 va avea următorul cuprins:
îArt. 7. — (1) Pentru îndeplinirea atribuțiilor sale, la
nivel central, A.R.R. are în structura sa organizatorică
departamente, direcții și Inspectoratul rutier organizat la
nivel de direcție.
(2) La nivel teritorial, A.R.R. are în structura sa
organizatorică agenții teritoriale, fără personalitate juridică.“
9. La anexa nr. 1, articolul 8 se abrogă.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor, construcțiilor și turismului,
Constantin Dascălu,
secretar de stat
Ministrul finanțelor publice,
Sebastian Teodor Gheorghe Vlădescu

București, 4 octombrie 2006.
Nr. 1.392.

MONITORUL OFICIAL AL ROMÂNIEI, PARTEA I, Nr. 854/18.X.2006

7

GUVERNUL ROMÂNIEI

HOTĂRÂRE
privind suplimentarea bugetului Serviciului de Telecomunicații Speciale
din Fondul de rezervă bugetară la dispoziția Guvernului, prevăzut în bugetul de stat
pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se suplimentează bugetul Serviciului de
Telecomunicații Speciale din Fondul de rezervă bugetară la
dispoziția Guvernului, prevăzut în bugetul de stat pe anul 2006,
cu suma de 5.600 mii lei, din care la capitolul 61.01
îOrdine publică și siguranță națională“, subcapitolul 61.01.04
îSiguranță națională“, cu suma de 4.400 mii lei, la titlul 71
îCheltuieli de capital — active nefinanciare” și la capitolul
68.01 îAsigurări și asistență socială“, subcapitolul 68.01.08
îAjutoare la trecerea în rezervă“, cu suma de 1.200 mii lei,
la titlul 57 îAsistență socială“.

Art. 2. — Ministerul Finanțelor Publice, la propunerea
ordonatorului principal de credite, va introduce modificările
corespunzătoare în structura bugetului de stat și în volumul
și structura bugetului Serviciului de Telecomunicații Speciale
pe anul 2006.
Art. 3. — Serviciul de Telecomunicații Speciale răspunde
de modul de utilizare, în conformitate cu prevederile legale,
a sumelor alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului de Telecomunicații Speciale,
Corneliu Grigore
Ministrul finanțelor publice,
Sebastian Teodor Gheorghe Vlădescu

București, 11 octombrie 2006.
Nr. 1.406.

GUVERNUL ROMÂNIEI

HOTĂRÂRE
privind înființarea unui post de ofițer de legătură între Ministerul Apărării și Agenția NATO
pentru Întreținere și Aprovizionare (NAMSA)
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă înființarea unui post de ofițer
de legătură între Ministerul Apărării și Agenția NATO pentru
Întreținere și Aprovizionare (NAMSA), cu sediul la Capellen,
Marele Ducat al Luxemburgului.
(2) Postul prevăzut la alin. (1) se asigură din numărul
total de posturi prevăzut pentru Ministerul Apărării prin
legile bugetare anuale.
(3) Personalul încadrat pe postul prevăzut la alin. (1)
are ca atribuție principală susținerea intereselor naționale în
relația cu Agenția NATO pentru Întreținere și Aprovizionare,
iar activitatea sa este coordonată de Reprezentanța Militară
a României la NATO și Uniunea Europeană.

Art. 2. — Salarizarea, fondurile necesare cazării și alte
drepturi în valută și în lei ce revin personalului care
încadrează postul prevăzut la art. 1 se asigură potrivit
prevederilor Hotărârii Guvernului nr. 22/2004 privind
trimiterea în misiune permanentă în străinătate a
personalului din Ministerul Apărării Naționale, celorlalte
dispoziții legale și în conformitate cu echivalarea prevăzută
în anexa*) care face parte integrantă din prezenta hotărâre.
Art. 3. — Cheltuielile anuale determinate de aplicarea
prevederilor prezentei hotărâri se asigură din fondurile
aprobate cu această destinație prin bugetele anuale ale
Ministerului Apărării.

PRIM-MINISTRU

CĂLIN POPESCU-TĂRICEANU

București, 11 octombrie 2006.
Nr. 1.407.
*) Anexa nu se publică, fiind clasificată potrivit legii.

Contrasemnează:
p. Ministrul apărării,
Corneliu Dobrițoiu,
secretar de stat
Ministrul muncii, solidarității sociale și familiei,
Gheorghe Barbu
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu

8

MONITORUL OFICIAL AL ROMÂNIEI, PARTEA I, Nr. 854/18.X.2006
GUVERNUL ROMÂNIEI

HOTĂRÂRE
privind aprobarea contribuției voluntare a României la bugetul Oficiului Regional
pentru Europa al Programului Națiunilor Unite pentru Mediu (UNEP) pentru perioada 2004—2006
În temeiul art. 108 din Constituția României, republicată, și al art. 75 lit. q) din Ordonanța de urgență a
Guvernului nr. 195/2005 privind protecția mediului, aprobată cu modificări și completări prin Legea nr. 265/2006,
Guvernul României adoptă prezenta hotărâre.
Art. 1. — (1) Se aprobă plata contribuției voluntare a
României la bugetul Oficiului Regional pentru Europa al
Programului Națiunilor Unite pentru Mediu (UNEP) pentru
perioada 2004—2006, în limita echivalentului în lei al sumei
de 66.000 dolari SUA, în vederea funcționării Secretariatului
interimar al Convenției pentru protecția și dezvoltarea
durabilă a Carpaților.
(2) Echivalentul în lei al sumei prevăzute la alin. (1) se
va calcula pe baza cursului de schimb valutar leu/dolar SUA
stabilit de Banca Națională a României, valabil la data
efectuării plății.

Art. 2. — Suma prevăzută la art. 1 se suportă de la
bugetul de stat în limita prevederilor bugetare aprobate
Ministerului Mediului și Gospodăririi Apelor pentru
anul 2006.
Art. 3. — La data intrării în vigoare a prezentei hotărâri
se abrogă Hotărârea Guvernului nr. 723/2004 pentru
aprobarea contribuției voluntare anuale a României la
bugetul Oficiului Regional pentru Europa al Programului
Națiunilor Unite pentru Mediu (UNEP), pe anul 2004,
publicată în Monitorul Oficial al României, Partea I, nr. 467
din 25 mai 2004.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Attila Korodi,
secretar de stat
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 11 octombrie 2006.
Nr. 1.408.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ PENTRU RESURSE MINERALE

ORDIN
pentru aprobarea Instrucțiunilor privind elaborarea programului anual de exploatare petrolieră
În temeiul prevederilor art. 54 lit. j) din Legea petrolului nr. 238/2004,
președintele Agenției Naționale pentru Resurse Minerale emite prezentul ordin.
Art. 1. — Se aprobă Instrucțiunile privind elaborarea
programului anual de exploatare petrolieră, prevăzute în
anexa care face parte integrantă din prezentul ordin.
Art. 2. — Prezentul ordin intră în vigoare în termen de
5 zile de la data publicării în Monitorul Oficial al României,
Partea I.

Art. 3. — La data intrării în vigoare a prezentului ordin
se abrogă Ordinul președintelui Agenției Naționale pentru
Resurse Minerale nr. 238/2004 pentru aprobarea
Instrucțiunilor privind elaborarea programului anual de
exploatare petrolieră, publicat în Monitorul Oficial al
României, Partea I, nr. 120 din 8 februarie 2005, cu
modificările ulterioare.

Președintele Agenției Naționale pentru Resurse Minerale,
Gheorghe Buliga
București, 3 octombrie 2006.
Nr. 194.

MONITORUL OFICIAL AL ROMÂNIEI, PARTEA I, Nr. 854/18.X.2006

9
ANEXĂ

INSTRUCȚIUNI
privind elaborarea programului anual de exploatare petrolieră
SECȚIUNEA 1

Art. 1. — În înțelesul prezentelor instrucțiuni, următorii
termeni sunt definiți astfel:
1. A.N.R.M. — Agenția Națională pentru Resurse
Minerale;
2. C.I.T. — compartimentul de inspecție teritorială;
3. Comisia — comisia constituită de A.N.R.M., din care
face parte și reprezentantul C.I.T.-ului pe raza căruia se
află arondat zăcământul comercial;
4. programul anual — programul anual de exploatare
petrolieră.
Art. 2. — În conformitate cu prevederile art. 48 alin. (1)
lit. b) din Legea petrolului nr. 238/2004 și ale art. 88 lit. b)
din Normele metodologice pentru aplicarea Legii petrolului
nr. 238/2004, aprobate prin Hotărârea Guvernului
nr. 2.075/2004, titularii acordurilor petroliere întocmesc
programe anuale, pe care le vor trimite spre avizare C.I.T.
ale A.N.R.M., până la data de 30 noiembrie a fiecărui an,
pentru anul următor.
Art. 3. — (1) Programul anual este documentul care are
la bază prevederile studiilor tehnico-economice avizate de
A.N.R.M., potrivit cărora se desfășoară toate operațiunile
petroliere pentru fiecare zăcământ comercial.
(2) Programul anual se întocmește de către titularii
acordurilor petroliere și se avizează anual de A.N.R.M.
Art. 4. — Programul anual cuprinde și detaliază
prevederile referitoare la producție și lucrările prevăzute în
studiile tehnico-economice avizate de A.N.R.M. pentru anul
respectiv, precum și acele operațiuni petroliere necesare în
desfășurarea procesului de exploatare, necuprinse în
studiile tehnico-economice, justificate prin evoluția procesului
de exploatare ulterior întocmirii studiilor.
Art. 5. — Programul anual se elaborează pe subunități
(arii, sucursale, unități de producție etc.) de producție
petrolieră, analizându-se fiecare zăcământ comercial pentru
care se va emite avizul C.I.T. al A.N.R.M.
Art. 6. — Structura-cadru a programului anual este cea
prevăzută de prezentele instrucțiuni.
SECȚIUNEA a 2-a
Structura-cadru a programului anual
SUBSECȚIUNEA 1

Art. 7. — (1) Programele anuale se întocmesc de către
titularii acordurilor petroliere, cu eșalonarea tuturor lucrărilor,
și se depun spre avizare la C.I.T.-ul unde este arondat
zăcământul comercial respectiv, până la data de
30 noiembrie a fiecărui an, pentru anul următor.
(2) Programul anual trebuie să fie aprobat și însușit de
către conducerea titularului acordului petrolier.
(3) Avizul la programul anual este emis de C.I.T. pentru
fiecare zăcământ comercial.

(4) Programul anual va fi transmis și pe suport
magnetic.
Art. 8. — La întocmirea programului anual se are în
vedere ca prin executarea lucrărilor programate și prin
modul lor de eșalonare, pe lângă realizarea dinamicilor de
producție prevăzute în studiile tehnico-economice avizate de
A.N.R.M., să se asigure:
a) obținerea și menținerea unor indici corespunzători
pentru valorificarea integrală și în termenele asumate prin
acordurile petroliere a rezervelor dovedite, confirmate;
b) asigurarea condițiilor de captare și valorificare a
tuturor fluidelor produse prin sonde, în scopul prevenirii
degradării zăcămintelor și a pierderilor de rezerve;
c) măsuri necesare pentru urmărirea exploatării, în
vederea obținerii de informații pentru optimizarea exploatării
sau a întocmirii de noi studii tehnico-economice;
d) eșalonarea operațiunilor petroliere prevăzute a se
executa ca obligații în încheierile privind confirmarea
resurselor geologice și rezervelor, precum și acelor măsuri
dispuse prin avizele sau actele de control emise de
A.N.R.M. în baza atribuțiilor ce îi revin, în vederea creșterii
gradului de cunoaștere și valorificare a resurselor
geologice;
e) măsuri pentru protecția mediului (suprafeței și a
subsolului) în cursul operațiunilor petroliere;
f) justificarea desfășurării operațiunilor petroliere pe un
zăcământ comercial, până la avizarea unui nou studiu
tehnico-economic de către A.N.R.M., în condițiile în care
datele privind comportarea zăcământului nu mai corespund
studiului tehnico-economic avizat.
Art. 9. — La întocmirea programului anual este estimată
producția de hidrocarburi pe lunile noiembrie-decembrie ale
anului în curs.
SUBSECȚIUNEA 2
Conținutul programului anual

Art. 10. — Programul anual conține, minimal,
următoarele:
a) memoriul tehnic privind respectarea programului pe
anul anterior și justificarea detaliată a eventualelor
modificări față de prevederile studiului tehnico-economic
avizat;
b) anexe cu volumul și eșalonarea operațiunilor
petroliere;
c) programul măsurilor tehnice, organizatorice,
economice, de protecție a zăcământului și a mediului;
d) măsuri tehnice de conservare a zăcământului și de
refacere a mediului în cazul renunțării la concesiune.
Art. 11. — (1) Memoriul tehnic se referă la fiecare
zăcământ comercial, cuprinzând următoarele:
1. date generale, respectiv prezentarea pe scurt a
zăcămintelor sau a obiectivelor de exploatare și metoda de
exploatare;

10

MONITORUL OFICIAL AL ROMÂNIEI, PARTEA I, Nr. 854/18.X.2006

2. principalele realizări ale anului anterior celui
programat, respectiv prezentarea principalelor date de
producție realizate comparativ cu prevederile programului
anual aprobat prin avizul emis de A.N.R.M. (producția de
țiței, gaze asociate, gaze libere, condensat, amestecuri de
gaze combustibile, injecție tehnologică, urmărire procese,
reparații capitale, sonde noi), sondele aflate în exploatare
experimentală (dacă este cazul);
3. principalele prevederi ale programului pe anul
preliminat, respectiv prezentarea principalelor prevederi ale
programului anual propus spre aprobare A.N.R.M.
(principalele prevederi de producție, injecție tehnologică,
urmărire procese, reparații capitale, sonde noi), sondele
aflate în exploatare experimentală (dacă este cazul);
4. concluzii, unde se menționează următoarele:
a) studiul tehnico-economic în baza căruia se
desfășoară activitatea de dezvoltare-exploatare a
zăcământului comercial și/sau stadiul de execuție a
studiului tehnico-economic solicitat față de termenele
prevăzute în avizul la programul anual din anul precedent,
aprecieri privind procesele de recuperare secundară;
b) justificări concrete, în situația în care principalii
indicatori de producție sunt diferiți față de prevederile
cuprinse în avizul la programul anual din anul precedent
celui preliminat, pentru fiecare zăcământ comercial la care
apar astfel de situații;
c) justificări ale diferențelor față de studiile tehnicoeconomice avizate, în baza cărora se desfășoară activitatea
de exploatare, pentru fiecare zăcământ comercial la care
apar astfel de situații;
d) situația derulării lucrărilor prevăzute ca obligații în
încheierile pentru confirmarea rezervelor și resurselor;
e) situația sondelor de explorare aflate în exploatare
experimentală, cu precizarea operațiunilor efectuate în
vederea obținerii de date pentru proiectarea exploatării;
f) propuneri privind necesitatea întocmirii unui nou studiu
tehnico-economic.
(2) Principalele prevederi ale programului anual sunt
sintetizate în anexele nr. 1—7*).
SECȚIUNEA a 3-a
Avizarea și aprobarea programelor anuale

Art. 12. — C.I.T. avizează programele anuale în temeiul
art. 54 lit. c) din Legea nr. 238/2004, al art. 3 lit. e) din
Hotărârea Guvernului nr. 756/2003 privind organizarea și
funcționarea Agenției Naționale pentru Resurse Minerale și
al prevederilor prezentelor instrucțiuni.
Art. 13. — Programele anuale, elaborate potrivit
prevederilor prezentelor instrucțiuni, se depun de către
titularii de acorduri petroliere la C.I.T.-ul la care este
arondat zăcământul comercial, până la data de
30 noiembrie a fiecărui an, pentru anul următor.
Art. 14. — Programul anual, respectiv eventualele
modificări ale acestuia, va avea aprobarea conducerii
*) Anexele nr. 1—7 sunt reproduse în facsimil.

titularului acordului petrolier (semnătura și ștampila) atât pe
memoriul tehnic, cât și pe anexele cu volumul și
eșalonarea lucrărilor.
Art. 15. — (1) Comisia împreună cu reprezentanții
titularului de acord de concesiune petrolieră analizează
programul anual din punctul de vedere al protecției și
exploatării în siguranță a zăcămintelor, în termen de 45 de
zile lucrătoare de la data primirii acestuia.
(2) În cazul în care se constată că programul anual
necesită modificări sau completări, Comisia va restitui
programul anual titularului pentru a-l reface, stabilind
totodată un termen maxim de 30 de zile pentru a-l
reînainta la C.I.T. în vederea avizării.
Art. 16. — (1) Comisia respinge de la avizare programul
anual prezentat în următoarele cazuri:
a) programul anual nu respectă, în mod nejustificat,
prevederile ultimei documentații tehnico-economice avizate
de A.N.R.M. și pe baza căreia s-a emis încheierea privind
confirmarea resurselor geologice și a rezervelor;
b) în programul anual sunt cuprinse metode de
exploatare care nu corespund metodei de exploatare
aprobate de A.N.R.M. prin încheierile privind confirmarea
resurselor geologice și a rezervelor;
c) programul anual nu menționează modul de executare
a lucrărilor anterioare programului și neexecutate, prevăzute
ca obligații în încheierile privind confirmarea resurselor
geologice și a rezervelor, de protecție a zăcământului și de
refacere a mediului;
d) titularul a sistat exploatarea unui zăcământ comercial
fără aprobarea prealabilă a A.N.R.M.;
e) titularul încalcă orice alte prevederi sau dispoziții
legale în domeniul exploatării rezervelor de petrol și/sau al
protecției și refacerii mediului, în toate componentele sale,
și poate aduce prejudicii zăcământului sau mediului;
f) programul anual nu ține seama de măsurile stabilite
în avize și în actele de control ale A.N.R.M. ori ale
organelor de protecție a mediului și/sau de protecție a
muncii.
(2) În cazurile menționate la alin. (1), comisia va restitui
programul anual titularului pentru a-l reface în termenul
prevăzut la art. 15 alin. (2).
Art. 17. — (1) C.I.T. emite avizul dacă titularii au
încheiat acorduri petroliere, aprobate prin hotărâre a
Guvernului, pentru zăcămintele comerciale în cauză și dacă
programul anual respectă toate prevederile acestor acorduri
și a fost aprobat de către Comisie.
(2) Avizul C.I.T. este supus aprobării conducerii Direcției
generale inspecție și supraveghere teritorială a activităților
miniere și a operațiunilor petroliere din structura A.N.R.M.
Art. 18. — Avizul C.I.T. are conținutul prezentat în
anexa nr. 8.
Art. 19. — Anexele nr. 1—8 fac parte integrantă din
prezentele instrucțiuni.

ANEXA Nr. 1
la instrucțiuni

MONITORUL OFICIAL AL ROMÂNIEI, PARTEA I, Nr. 854/18.X.2006

11

La întocmirea preliminarului, se pot folosi și datele din studiile avizate de C.T.E. Petrom, expertizate și înaintate către A.N.R.M. pentru omologare.

N O T Ă:

* anul preliminat.

ANEXA Nr. 2
la instrucțiuni

12
MONITORUL OFICIAL AL ROMÂNIEI, PARTEA I, Nr. 854/18.X.2006

* Anul anterior celui preliminat

REPARAȚII CAPITALE

pentru urmărirea exploatării (pentru anul preliminat)

PROGRAMUL LUCRĂRILOR

de reparații capitale/resăpări sonde (pentru anul preliminat)

PROGRAM

și lucrările pentru urmărirea exploatării pe anul ....*

la instrucțiuni

ANEXA Nr. 5

ANEXA Nr. 4
la instrucțiuni

ANEXA Nr. 3
la instrucțiuni

MONITORUL OFICIAL AL ROMÂNIEI, PARTEA I, Nr. 854/18.X.2006
13

* Anul anterior celui preliminat
** Anul preliminat

PROGRAMUL

de foraj sonde noi de exploatare pentru anul preliminat

ANEXA Nr. 7
la instrucțiuni

ANEXA Nr. 6
la instrucțiuni

14
MONITORUL OFICIAL AL ROMÂNIEI, PARTEA I, Nr. 854/18.X.2006

MONITORUL OFICIAL AL ROMÂNIEI, PARTEA I, Nr. 854/18.X.2006

15
ANEXA Nr. 8
la instrucțiuni

AGENȚIA NAȚIONALĂ PENTRU RESURSE MINERALE

Direcția generală inspecție și supraveghere teritorială
a activităților miniere și a operațiunilor petroliere
C.I.T. ......................................................

Nr. ........................../Data de expediție ...............................
AVIZ

Nr. .........................../data .............................
Obiect: Avizarea programului de exploatare pe anul .............. pentru .........................................................................,
(substanța)

la zăcământul comercial .............................................., aparținând .................................................................................................,
(denumirea completă a titularului)

localitatea ............................................................................., județul ...........................................................................................
(adresa completă a titularului)

CAPITOLUL 1
Generalități
a) Numărul adresei de înaintare a programului anual de la titular și de la C.I.T.
b) Datele privind titularul acordului petrolier: denumirea subunității (aria, unitatea, sucursala) care exploatează
zăcământul comercial, adresa completă, numărul de telefon/fax
c) Denumirea perimetrului de exploatare
d) Substanța (tipul de hidrocarburi) exploatată
e) Data intrării în vigoare a acordurilor de concesiune a perimetrului de dezvoltare-exploatare și exploatare
petrolieră (numărul și data hotărârii Guvernului privind aprobarea acordului)
f) Perioada de valabilitate a acordului
g) Data și numărul ultimei încheieri privind confirmarea resurselor geologice și a rezervelor la A.N.R.M.
CAPITOLUL 2
Cuprinsul preliminarului
1. Producția fizică programată
a) Țiței (sonde vechi — sonde noi)
b) Gaze asociate (sonde vechi — sonde noi)
c) Gaze libere (sonde vechi — sonde noi)
d) Condensat (sonde vechi — sonde noi)
e) Amestecuri de gaze combustibile (sonde vechi — sonde noi)
2. Lucrări pentru aplicarea metodelor de recuperare secundară
(Se vor menționa principalii indicatori ai metodei aplicate.)
3. Lucrări pentru urmărirea exploatării
(Se vor consemna operațiunile pentru urmărirea exploatării pentru anul preliminat.)
CAPITOLUL 3
Observații și constatări
Se va analiza și se va compara conținutul programului anual cu prevederile din studiile tehnico-economice pe
baza cărora se desfășoară activitatea de exploatare.
CAPITOLUL 4
Aviz
Față de cele de mai sus, A.N.R.M., prin C.I.T. ......................................................, avizează, din punctul de vedere
al protecției zăcămintelor de hidrocarburi și a mediului, programul anual de exploatare pe anul ..................., pe
zăcământul comercial ............................, prezentat de ..................................................................................................................,
(denumirea completă a titularului, sucursala, schela de producție, localitatea, județul)

condiționat de îndeplinirea următoarelor măsuri: .......................................................................................................................... .
Măsurile vor fi numerotate, vor avea o exprimare clară și vor prevedea responsabilități (de regulă, conducerea
titularului) și termene de executare. Măsurile se vor referi la unele completări, modificări, rectificări etc., menite să
îmbunătățească protecția și exploatarea în siguranță a zăcământului, măsuri de protecție și refacere a mediului, precum și
măsuri de securitate a muncii, direct referitoare la exploatarea zăcământului.
Anexele la programul anual fac parte integrantă din prezentul aviz.
Dacă în decursul anului pentru care s-a avizat programul operațiunilor petroliere, din motive întemeiate, se impun
unele modificări, titularul acordului petrolier va solicita un nou aviz.
Directorul general al Direcției generale inspecție
și supraveghere teritorială a activităților miniere
și a operațiunilor petroliere,

Compartimentul de inspecție teritorială
pentru resurse minerale,

..........................................................

..........................................................

(numele și prenumele)

(numele și prenumele)

16

MONITORUL OFICIAL AL ROMÂNIEI, PARTEA I, Nr. 854/18.X.2006

MINISTERUL SĂNĂTĂȚII PUBLICE

ORDIN
pentru aprobarea componenței și a atribuțiilor consiliului etic ce funcționează
în cadrul spitalelor publice
Având în vedere prevederile art. 185 alin. (1) și (2) din Legea nr. 95/2006 privind reforma în domeniul sănătății,
în temeiul dispozițiilor Hotărârii Guvernului nr. 862/2006 privind organizarea și funcționarea Ministerului
Sănătății Publice,
ministrul sănătății publice emite prezentul ordin.
Art. 1. — (1) În cadrul spitalelor publice se constituie
consiliul etic, format din 5 membri, pentru o perioadă de
3 ani, având următoarea componență:
a) un medic cu cel mai mare grad didactic sau, după
caz, decanul de vârstă al medicilor din spital;
b) un reprezentant al consiliului local ori județean sau,
după caz, consilierul juridic;
c) directorul de îngrijiri sau, după caz, asistenta-șefă din
secția cu cel mai mare număr de paturi;
d) un reprezentant al autorității de sănătate publică
județene sau a municipiului București;
e) un secretar, fără drept de vot.
(2) Desemnarea nominală a membrilor consiliului etic se
face de către comitetul director al spitalului, iar numirea
membrilor consiliului etic se face prin decizie internă a
managerului.
Art. 2. — Consiliul etic este condus de medicul cu cel
mai mare grad didactic sau, după caz, de decanul de
vârstă al medicilor.
Art. 3. — Consiliul etic se întrunește lunar sau ori de
câte ori este nevoie, la sesizarea unui pacient/aparținător
al acestuia, a unui cadru medical sau a oricărei persoane
căreia i-au fost încălcate drepturile recunoscute de lege în
domeniul acordării asistenței medicale.
Art. 4. — Atribuțiile consiliului etic sunt următoarele:
a) analizează cazurile de încălcare a normelor de
conduită în relația pacient-medic-asistentă, a normelor de
comportament, a disciplinei în unitatea sanitară;
b) verifică dacă, prin conduita lui, personalul medicosanitar și auxiliar încalcă drepturile pacienților prevăzute de
legislația în vigoare;

c) sesizează organele abilitate ale statului în situațiile în
care constată încălcări ale codului de deontologie medicală,
ale drepturilor pacienților, precum și ale normelor de
conduită profesională aprobate potrivit legii;
d) analizează sesizările ce privesc plăți informale ale
pacienților către personalul medico-sanitar ori auxiliar sau
condiționarea exercitării actului medical de obținerea unor
foloase; propune, în funcție de caz, măsuri de intrare în
legalitate;
e) veghează pentru respectarea, în cazurile terminale, a
demnității umane și propune măsuri cu caracter profesional
pentru acordarea tuturor îngrijirilor medicale.
Art. 5. — (1) Analizarea fiecărui caz se va consemna
într-un proces-verbal care va cuprinde toate aspectele, atât
cele sesizate, cât și măsurile propuse a fi luate de către
managerul spitalului.
(2) Procesul-verbal prevăzut la alin. (1) va fi întocmit
numai după ce consiliul etic a efectuat o cercetare a
cazului, cu ascultarea părților implicate, inclusiv, dacă este
cazul, a unor terțe persoane care pot aduce lămuriri
suplimentare asupra cazului. Ascultarea părților trebuie
consemnată în scris și semnată de către acestea.
(3) Procesul-verbal va fi înaintat managerului spitalelor
publice, în vederea luării măsurilor ce se impun în
conformitate cu legislația în vigoare.
Art. 6. — Structurile Ministerului Sănătății Publice și
spitalele publice vor duce la îndeplinire prevederile
prezentului ordin.
Art. 7. — Prezentul ordin se va publica în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 4 octombrie 2006.
Nr. 1.209.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 854/18.X.2006 conține 16 pagini.

Prețul: 1,15 lei

&JUYDGY|120303]
ISSN 1453—4495

