Anul 174 (XVIII) — Nr. 764

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 septembrie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 515 din 20 iunie 2006 referitoare la excepția
de neconstituționalitate a dispozițiilor art. 297 din
Codul de procedură civilă .......................................
Decizia nr. 524 din 27 iunie 2006 referitoare la excepția
de neconstituționalitate a prevederilor art. 90
alin. 2, art. 214 alin. 5 și art. 224 alineatul ultim
din Codul de procedură penală, art. 11 alin. (3) din
Ordonanța de urgență a Guvernului nr. 43/2002
privind Parchetul Național Anticorupție, art. 12
lit. a) din Legea nr. 78/2000 pentru prevenirea,
descoperirea și sancționarea faptelor de corupție,
art. 23 alin. (1) lit. c) din Legea nr. 656/2002
pentru prevenirea și sancționarea spălării banilor și
art. 282 lit. a) din Legea nr. 31/1990 privind
societățile comerciale ...............................................

2–3

4–7

Nr.

Pagina

ORDONANȚE ȘI HOTĂRÂRI
ALE GUVERNULUI ROMÂNIEI
60. — Ordonanță de urgență pentru modificarea și
completarea Codului de procedură penală, precum
și pentru modificarea altor legi ...............................
1.164. — Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului pe anul 2006,
pentru Agenția Națională pentru Sport ................

8–14

DECIZII ALE PRIMULUI-MINISTRU
148. — Decizie pentru eliberarea domnului Coifan
Viorel din funcția de consilier de stat în cadrul
Cancelariei Primului-Ministru ....................................
149. — Decizie pentru numirea domnului Stragea
Cristian-Dimitrie în funcția de consilier de stat în
cadrul Cancelariei Primului-Ministru ........................

15

15

16

2

MONITORUL OFICIAL AL ROMÂNIEI, PARTEA I, Nr. 764/7.IX.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 515
din 20 iunie 2006

referitoare la excepția de neconstituționalitate a dispozițiilor art. 297
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 297 din Codul de procedură civilă,
excepție ridicată de Lăcrămioara Dorina Vasilica în Dosarul
nr. 9.064/2005 al Tribunalului Iași.
La apelul nominal se prezintă, pentru autorul excepției,
avocatul Romul Vonica, lipsind celelalte părți, față de care
procedura de citare este legal îndeplinită.
La dosarul cauzei a fost depusă o cerere din partea
avocatului părților lipsă, Marius Sebastian Stiblea, prin care
acesta solicită Curții Constituționale acordarea unui nou
termen de judecată, întrucât se află în imposibilitatea de a
se prezenta în fața instanței la termenul de astăzi.
Avocatul autorului excepției de neconstituționalitate,
precum și reprezentantul Ministerului Public se opun
amânării cauzei, în condițiile în care dosarul se află la al
treilea termen de judecată, iar autorul cererii nu-și justifică
solicitarea.
Curtea, analizând cererea depusă la dosar, constată că
aceasta nu îndeplinește condițiile prevăzute de art. 156
alin. 1 din Codul de procedură civilă, nefiind temeinic
motivată, și, drept urmare, urmează a fi respinsă.
Pe fond, autorul excepției, prin avocat, arată că
dispozițiile art. 297 alin. 2 teza a doua din Codul de
procedură civilă sunt neconstituționale, întrucât, în situațiile
acolo precizate, instanța de apel reține cauza spre
judecare, ceea ce este de natură a aduce atingere
principiului organizării și funcționării instanțelor judecătorești
pe baze ierarhice, respectiv principiului dublului grad de
jurisdicție.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, norma procedurală supusă controlului fiind în
deplină concordanță cu prevederile art. 21 din Constituție,
care consacră soluționarea cauzelor cu celeritate, fără a
garanta accesul la toate gradele de jurisdicție.
C U R T E A,

având în vedere actele și lucrările dosarului, reține
următoarele:
Prin Încheierea din 28 noiembrie 2005, pronunțată în
Dosarul nr. 9.064/2005, Tribunalul Iași a sesizat Curtea

Constituțională cu excepția de neconstituționalitate a
dispozițiilor art. 297 din Codul de procedură civilă,
excepție ridicată de Lăcrămioara Dorina Vasilica.
În motivarea excepției de neconstituționalitate autorul
susține că textul de lege criticat contravine prevederilor
cuprinse în Constituția României și în tratatele
internaționale referitoare la drepturile omului, prevederi ce
reglementează egalitatea în drepturi a cetățenilor, accesul
liber la justiție, înfăptuirea justiției și folosirea căilor de atac.
Astfel, se arată că, prin aplicarea dispozițiilor art. 297 din
Codul de procedură civilă, instanța de apel are posibilitatea
să rețină procesul spre judecare, după ce a anulat
hotărârea atacată, atunci când constată propria sa
competență sau dacă există vreun alt motiv de nulitate, iar
prima instanță a judecat în fond, împrejurare ce aduce
atingere dreptului la un proces echitabil și principiilor
dublului grad de jurisdicție și constituirii ierarhice a
instanțelor judecătorești.
Tribunalul Iași apreciază că excepția este neîntemeiată,
textul de lege criticat fiind în deplină concordanță cu
prevederile constituționale invocate de autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul arată că excepția de neconstituționalitate este
neîntemeiată, întrucât dispozițiile art. 297 din Codul de
procedură civilă nu contravin prevederilor constituționale ale
art. 16, 21, ale art. 124 alin. (2), art. 126 și 129.
Avocatul Poporului
arată
că
excepția
de
neconstituționalitate este neîntemeiată, textele de lege
criticate fiind în deplină concordanță cu dispozițiile
constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

MONITORUL OFICIAL AL ROMÂNIEI, PARTEA I, Nr. 764/7.IX.2006
Obiectul excepției de neconstituționalitate îl constituie
art. 297 din Codul de procedură civilă. Textul legal criticat
are următorul conținut: îÎn cazul în care se constată că, în
mod greșit, prima instanță a rezolvat procesul fără a intra în
cercetarea fondului ori judecata s-a făcut în lipsa părții care nu
a fost legal citată, instanța de apel va desființa hotărârea
atacată și va trimite cauza spre rejudecare primei instanțe.
Dacă prima instanță s-a declarat competentă și instanța de
apel stabilește că a fost necompetentă, anulând hotărârea
atacată, va trimite cauza spre judecare instanței competente
sau altui organ cu activitate jurisdicțională competent, afară de
cazul când constată propria sa competență. În acest caz,
precum și atunci când există vreun alt motiv de nulitate, iar
prima instanță a judecat în fond, instanța de apel, anulând în
tot sau în parte procedura urmată și hotărârea pronunțată, va
reține procesul spre judecare.“
Autorul excepției susține că dispozițiile legale criticate
încalcă prevederile constituționale ale art. 16 alin. (1) care
consacră egalitatea cetățenilor în fața legii, art. 21 alin. (1)
și (3) referitor la accesul liber la justiție, art. 124 alin. (2)
privitor la înfăptuirea justiției, art. 126 ce face referire la
instanțele judecătorești și ale art. 129 care prevede folosirea
căilor de atac. De asemenea, se mai susține nesocotirea
mai multor prevederi referitoare la egalitatea în drepturi și
dreptul la un proces echitabil, cuprinse în Convenția pentru
apărarea drepturilor omului și a libertăților fundamentale și
în Declarația Universală a Drepturilor Omului.
Examinând excepția de neconstituționalitate, Curtea
constată că, deși formal, critica este îndreptată împotriva
art. 297 din Codul de procedură civilă, în ansamblul său,
din susținerile autorului excepției rezultă că în realitate
aceasta vizează numai dispozițiile alin. 2 teza a doua a
normei procesuale sus-menționate. Or, asupra constituționalității
acestui text de lege Curtea s-a mai pronunțat, de exemplu,
prin Decizia nr. 116/2002, publicată în Monitorul Oficial al
României, Partea I, nr. 317 din 14 mai 2002, sau prin
Decizia nr. 192/2005, publicată în Monitorul Oficial al
României, Partea I, nr. 527 din 21 iunie 2005, prilejuri cu
care a reținut următoarele:
Egalitatea în fața legii și a autorităților publice,
consacrată cu titlu de principiu de art. 16 alin. (1) din
Constituție, își găsește aplicare doar atunci când părțile se
găsesc în situații identice sau egale, care impun și justifică
același tratament juridic și deci instituirea aceluiași regim
juridic.

3

Per a contrario, când acestea se află în situații diferite,
regimul juridic aplicabil fiecăreia nu poate fi decât diferit,
soluție legislativă care nu contravine, ci, dimpotrivă,
decurge logic din chiar principiul enunțat.
Așa fiind, ceea ce se semnalează în susținerea
excepției, cu titlu de fine de neconstituționalitate a
reglementării criticate, și anume că, potrivit acesteia, părțile
au la dispoziție două sau numai o singură cale de atac, în
funcție de modul în care a procedat prima instanță la
soluționarea cauzei, cu sau fără examinarea fondului, chiar
dacă instituie astfel două regimuri juridice diferite, o face
în considerarea existenței a două situații diferite, care, ca
atare, nu puteau fi reglementate identic.
Totodată, întrucât criteriul în funcție de care își găsește
aplicarea un regim juridic sau altul are caracter obiectiv și
rezonabil, și nu subiectiv și arbitrar, fiind constituit de o
anumită situație prevăzută de ipoteza normei, și nu de
apartenența sau de o calitate a persoanei, privitor la care
își găsește aplicare, așadar, intuitu personae, nu există
temei pentru calificarea reglementării deduse controlului ca
fiind neconstituțională.
Pe de altă parte, reglementarea prevăzută de art. 297
din Codul de procedură civilă constituie o garanție a
aplicării principiului prevăzut de art. 6 paragraful 1 din
Convenția pentru apărarea drepturilor omului și a libertăților
fundamentale, privind judecarea unei cauze în mod
echitabil și într-un termen rezonabil, în scopul înlăturării
oricăror abuzuri din partea părților, prin care s-ar tinde la
tergiversarea nejustificată a soluționării unui proces. Astfel,
reglementările internaționale în materie nu impun accesul la
totalitatea gradelor de jurisdicție sau la toate căile de atac
prevăzute de legislațiile naționale, art. 13 din aceeași
convenție consacrând numai dreptul persoanei la un recurs
efectiv în fața unei instanțe naționale, deci posibilitatea de
a accede la un grad de jurisdicție. Totodată, Curtea
Europeană a Drepturilor Omului, prin hotărârea pronunțată
în Cazul Golder împotriva Regatului Unit, 1975, a statuat că:
îDreptul de acces la tribunale nu este absolut. Fiind vorba de
un drept pe care convenția l-a recunoscut fără să-l definească
în sensul restrâns al cuvântului, există posibilitatea limitărilor
implicit admise chiar în afara limitelor care circumscriu
conținutul oricărui drept.“
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 297 din Codul de procedură civilă, excepție ridicată
de Lăcrămioara Dorina Vasilica în Dosarul nr. 9.064/2005 al Tribunalului Iași.
Definitivă și general obligatorie.
Pronunțată în ședința publică din data de 20 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 764/7.IX.2006
CURTEA CONSTITUȚIONALĂ

D E C I Z I A Nr. 524
din 27 iunie 2006

referitoare la excepția de neconstituționalitate a prevederilor art. 90 alin. 2, art. 214 alin. 5
și art. 224 alineatul ultim din Codul de procedură penală, art. 11 alin. (3) din Ordonanța de urgență
a Guvernului nr. 43/2002 privind Parchetul Național Anticorupție, art. 12 lit. a) din Legea nr. 78/2000
pentru prevenirea, descoperirea și sancționarea faptelor de corupție, art. 23 alin. (1) lit. c)
din Legea nr. 656/2002 pentru prevenirea și sancționarea spălării banilor și art. 282 lit. a)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 90 alin. 2, art. 214 alin. 5 și art. 224
alineatul ultim din Codul de procedură penală, art. 11
alin. (3) din Ordonanța de urgență a Guvernului
nr. 43/2002 privind Parchetul Național Anticorupție, art. 12
lit. a) din Legea nr. 78/2000 pentru prevenirea,
descoperirea și sancționarea faptelor de corupție, art. 23
alin. (1) lit. c) din Legea nr. 656/2002 pentru prevenirea și
sancționarea spălării banilor și art. 282 lit. a) din Legea
nr. 31/1990 privind societățile comerciale. Excepția a fost
ridicată de Ioan Lascău în Dosarul nr. 2.122/2005 al
Tribunalului Brașov — Secția penală.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ridicate,
întrucât apreciază că dispozițiile de lege criticate nu
contravin textelor din Constituție invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 31 ianuarie 2006, pronunțată în
Dosarul nr. 2.122/2005, Tribunalul Brașov — Secția penală
a sesizat Curtea Constituțională cu excepția de
neconstituționalitate a prevederilor art. 90 alin. 2, art. 214
alin. 5 și art. 224 alineatul ultim din Codul de procedură
penală, art. 11 alin. (3) din Ordonanța de urgență a
Guvernului nr. 43/2002 privind Parchetul Național
Anticorupție, art. 12 lit. a) din Legea nr. 78/2000 pentru
prevenirea, descoperirea și sancționarea faptelor de
corupție, art. 23 alin. (1) lit. c) din Legea nr. 656/2002
pentru prevenirea și sancționarea spălării banilor și
art. 282 lit. a) din Legea nr. 31/1990 privind societățile
comerciale. Excepția a fost ridicată de Ioan Lascău, trimis
în judecată într-un dosar în care este inculpat pentru
săvârșirea infracțiunilor prevăzute de texte din actele
normative criticate.

În motivarea excepției de neconstituționalitate se susțin
următoarele:
— art. 90 alin. 2 și art. 214 alin. 5 din Codul de
procedură penală contravin prevederilor constituționale ale
art. 21 alin. (3), art. 124 alin. (2) și (3), precum și ale art. 11
și 20 din Constituție, raportate la art. 6 din Convenția
pentru apărarea drepturilor omului și a libertăților
fundamentale. Astfel, art. 90 alin. 2 este contrar dreptului
la un proces echitabil în materie penală, întrucât permite
ca probele ce stau la baza soluționării conflictului de drept
penal să fie obținute de alte organe judiciare penale în
cadrul unor proceduri caracterizate prin principii și reguli
specifice; condiția îdacă legea prevede aceasta“ îalimentează
inechitățile în domeniul penal, autorizând un amestec
inadmisibil al procedurilor administrative în procedurile
penale“, și îeste inutilă“; pune la îndoială legalitatea utilizării
mijloacelor de probă obținute în alte proceduri; potrivit
jurisprudenței Curții Europene a Drepturilor Omului privind
aplicarea art. 6 din Convenție, îutilizarea mijloacelor de
probă obținute prin constrângere în cadrul procedurilor
administrative de control aduce atingere caracterului
echitabil al procedurii penale ulterioare, prin încălcarea
dreptului de a nu contribui la propria incriminare“ și
delimitează îobținerea mijloacelor de probă în procedurile
administrative de folosirea lor ulterioară în procedurile
penale“; procedurile prevăzute de art. 90 alin. 2 coroborat
cu art. 214 din Codul de procedură penală nu prezintă
caracteristicile unei proceduri preliminare, în sensul art. 21
alin. (3) din Constituție, pentru a legitima folosirea
proceselor-verbale și a actelor de constatare, fără nicio
delimitare, în procesul penal declanșat ulterior. În
consecință, se arată că, pentru respectarea dreptului la un
proces echitabil, înscrisurile menționate de art. 90 alin. 2
din Codul de procedură penală pot avea doar valoare de
informații pentru organele de urmărire penală, iar nu
valoare de mijloace de probă în procesul penal, și nu pot
îinfluența în niciun fel soluționarea procesului penal, care
trebuie să depindă exclusiv de acte de procedură întocmite
de organe judiciare penale, cu respectarea garanțiilor pe
care nu le poate oferi decât un proces penal legal
declanșat“;
— art. 224 alineatul ultim din Codul de procedură
penală încalcă art. 21 alin. (3) din Constituție, precum și
dispozițiile constituționale ale art. 11 și 20, raportate la
art. 6 din Convenția pentru apărarea drepturilor omului și a
libertăților fundamentale, întrucât eludează garanțiile
procesuale recunoscute acuzatului în procesul penal;

MONITORUL OFICIAL AL ROMÂNIEI, PARTEA I, Nr. 764/7.IX.2006
—art. 12 lit. a) din Legea nr. 78/2000 încalcă art. 23
alin. (12) din Constituție, precum și prevederile
constituționale ale art. 11 și 20, raportate la art. 7 din
Convenția pentru apărarea drepturilor omului și a libertăților
fundamentale, prin aceea că nu individualizează în mod
concret îsituații de incompatibilitate, natura lor juridică,
morală, socială etc., conținutul concret, sediul lor de
reglementare“. Totodată, textul de lege criticat nu
îndeplinește cerințele de previzibilitate și accesibilitate pe
care trebuie să le îndeplinească o lege;
—art. 11 alin. (3) din Ordonanța de urgență a
Guvernului nr. 43/2000 încalcă art. 21 alin. (3), art. 124
alin. (2) și (3) din Constituție, precum și dispozițiile
constituționale ale art. 11 și 20, raportate la art. 6 din
Convenție, deoarece îîn fapt organul de urmărire penală și
partea acuzatoare în faza de judecată“ nu respectă
cerințele îimparțialității și ale caracterului obiectiv ce ar
trebui să caracterizeze mijloacele de probă cu caracter
științific“ și nici principiile contradictorialității și al dreptului
la apărare;
— art. 23 alin. (1) lit. c) din Legea nr. 656/2002 nu
îndeplinește condițiile privind caracterul accesibil și previzibil
al legii, contravenind astfel art. 23 alin. (12) din Constituție
și dispozițiilor constituționale ale art. 11 și 20, raportate la
art. 7 din Convenția pentru apărarea drepturilor omului și a
libertăților fundamentale;
— art. 282 lit. a) din Legea nr. 31/1990 încalcă art. 23
alin. (11) din Constituție, precum și dispozițiile
constituționale ale art. 11 și 20, raportate la art. 6
paragraful 2 din aceeași convenție, întrucât instituie îo
prezumție de culpabilitate ce intră în contradicție cu
prezumția de nevinovăție recunoscută acuzatului în
procesul penal“, precum și pentru că îsarcina probei este
transferată asupra persoanei acuzate de săvârșirea
infracțiunii, în condițiile în care, în baza prezumției de
nevinovăție, sarcina probei aparține urmăritorului“.
Tribunalul Brașov — Secția penală apreciază că textele
de lege criticate nu contravin dispozițiilor constituționale și
convenționale invocate ca fiind încălcate. Astfel: în legătură
cu art. 90 alin. 2 și art. 214 alin. 5 din Codul de
procedură penală, nu se poate susține că proceseleverbale și actele de constatare încheiate de alte organe
decât cele judiciare penale ar conduce la un îamestec
inadmisibil al procedurilor administrative în procedurile
penale“, întrucât împotriva acestora se poate formula
contestație pe cale administrativă sau la instanța de
judecată, iar persoana ce se consideră lezată în drepturile
sale beneficiază de două grade de jurisdicție; în procesul
deliberării, îjudecătorul represiv“ își fundamentează soluția
pe întregul probatoriu administrat în cauză, și nu prin
raportarea exclusivă la procesele-verbale și actele de
constatare întocmite de alte organe, cu competență
specială; art. 12 lit. a) din Legea nr. 78/2000 îeste clar
sub aspectul tuturor elementelor constitutive ale infracțiunii
de efectuare de operațiuni financiare incompatibile cu
funcția, însărcinarea sau atribuția, în scopul obținerii de
bani“; art. 11 alin. (3) din Ordonanța de urgență a
Guvernului nr. 43/2002 nu conduce automat la ideea că
specialiștii numiți de către procurorul-șef al DNA nu pot fi
imparțiali și obiectivi, imparțialitatea acestora fiind
prezumată, iar valoarea probantă a mijloacelor de probă
este apreciată de judecător prin evaluarea și coroborarea

5

întregului probatoriu, părțile putând contesta raportul
tehnico-științific; art. 23 alin. (1) lit. c) din Legea
nr. 656/2002 folosește termenul de “infracțiune“ generic,
pentru a acoperi multitudinea de “infracțiuni bază“ din care
pot proveni bunurile; art. 282 lit. a) din Legea nr. 31/1990,
ca orice normă de incriminare, prevede conținutul
constitutiv al infracțiunii, care cuprinde condițiile obiective și
subiective în care fapta devine infracțiune.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
ridicată este neîntemeiată, deoarece: probele în legătură cu
care dispun art. 90 alin. 2, art. 214 alin. 5 și art. 224
alineatul ultim din Codul de procedură penală nu au o
valoare dinainte stabilită, aprecierea lor făcându-se cu
prilejul examinării tuturor probelor administrate și oricare
dintre acestea poate fi contestată în cursul procesului;
art. 11 alin. (3) din Ordonanța de urgență a Guvernului
nr. 43/2002 nu este de natură să încalce prevederile
constituționale și jurisprudența europeană în ceea ce
privește imparțialitatea justiției sau echitatea procesului
penal; art. 12 lit. a) din Legea nr. 78/2000 este suficient
de clar, legiuitorul optând pentru determinarea generică a
situațiilor tocmai pentru că, dacă ar fi fost enumerate
cazurile, ar fi creat un text greoi și limitativ; art. 23 lit. c)
din Legea nr. 656/2002 reflectă pe deplin cerințele
europene și internaționale în materie; art. 282 lit. a) din
Legea nr. 31/1990 nu încalcă prezumția de nevinovăție,
care trebuie interpretată în sensul că organele judiciare nu
desfășoară proceduri specifice de tragere la răspundere a
infractorului decât dacă vor constata în speța respectivă
forma de vinovăție cerută de lege.
Avocatul Poporului apreciază că prevederile de lege
criticate sunt constituționale. Astfel, art. 90 alin. 2, art. 214
alin. 5 și art. 224 alineatul ultim din Codul de procedură
penală, precum și art. 11 alin. (3) din Ordonanța de
urgență a Guvernului nr. 43/2002 nu aduc atingere:
dreptului părților la un proces echitabil, câtă vreme
procesele-verbale și constatările tehnico-științifice făcute de
alte organe decât cele de urmărire penală sau de instanța
de judecată îpot fi combătute cu orice alte probe propuse
de părți, în condițiile art. 67 alin. 1 din Codul de procedură
penală“; unicității și imparțialității justiției, principiului
independenței judecătorilor, întrucât instanța de judecată
este cea care apreciază asupra concludenței și utilității
probelor, care nu au, conform art. 63 alin. 2 teza întâi din
același cod, valoare dinainte stabilită. În temeiul art. 126
alin. (2) și art. 129 din Constituție, competența stabilirii
procedurii și a căilor de atac în fața instanțelor de judecată
aparține legiuitorului. De asemenea, mai arată că, în
legătură cu excepția de neconstituționalitate a art. 12 lit. a)
din Legea nr. 78/2000, a art. 282 lit. a) din Legea
nr. 31/1990 și a art. 23 alin. (1) lit. c) din Legea
nr. 656/2002, Curtea Constituțională nu este competentă să
se pronunțe, întrucât criticile formulate vizează modul de
interpretare și aplicare a legii.

6

MONITORUL OFICIAL AL ROMÂNIEI, PARTEA I, Nr. 764/7.IX.2006

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 90 alin. 2, art. 214 alin. 5 și art. 224
alineatul ultim din Codul de procedură penală, art. 11 alin. (3)
din Ordonanța de urgență a Guvernului nr. 43/2002 privind
Parchetul Național Anticorupție, art. 12 lit. a) din Legea
nr. 78/2000 pentru prevenirea, descoperirea și sancționarea
faptelor de corupție, art. 23 alin. (1) lit. c) din Legea
nr. 656/2002 pentru prevenirea și sancționarea spălării
banilor și ale art. 282 lit. a) din Legea nr. 31/1990 privind
societățile comerciale. Textele de lege criticate prevăd:
— Art. 90 alin. 2, art. 214 alin. 5 și art. 224 alineatul
ultim din Codul de procedură penală:
• art. 90 alin. 2, astfel cum a fost modificat prin Legea
nr. 141/1996, publicată în Monitorul Oficial al României,
Partea I, nr. 289 din 14 noiembrie 1996: îDe asemenea,
sunt mijloace de probă procesele-verbale și actele de
constatare, încheiate de alte organe, dacă legea prevede
aceasta.“;
• art. 214 alin. 5: îProcesele-verbale încheiate de aceste
organe constituie mijloace de probă.“;
• art. 224 alineatul ultim: îProcesul-verbal prin care se
constată efectuarea unor acte premergătoare poate constitui
mijloc de probă.“;
— Art. 11 alin. (3) din Ordonanța de urgență a
Guvernului nr. 43/2002 privind Parchetul Național
Anticorupție, în redactarea cuprinsă în art. X pct. 1 al
titlului XVI din Legea nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României,
Partea I, nr. 653 din 22 iulie 2005: îConstatarea tehnicoștiințifică efectuată din dispoziția scrisă a procurorului de
specialiștii prevăzuți la alin. (1) constituie mijloc de probă, în
condițiile legii.“;
— Art. 12 lit. a) din Legea nr. 78/2000 pentru
prevenirea, descoperirea și sancționarea faptelor de
corupție, publicată în Monitorul Oficial al României,
Partea I, nr. 219 din 18 mai 2000: îSunt pedepsite cu
închisoarea de la 1 la 5 ani următoarele fapte, dacă sunt
săvârșite în scopul obținerii pentru sine sau pentru altul de
bani, bunuri ori alte foloase necuvenite:
a) efectuarea de operațiuni financiare, ca acte de comerț,
incompatibile cu funcția, atribuția sau însărcinarea pe care o
îndeplinește o persoană ori încheierea de tranzacții financiare,
utilizând informațiile obținute în virtutea funcției, atribuției sau
însărcinării sale.“;
— Art. 23 alin. (1) lit. c) din Legea nr. 656/2002 pentru
prevenirea și sancționarea spălării banilor, publicată în

Monitorul Oficial al României, Partea I, nr. 904 din 12
decembrie 2002: îConstituie infracțiunea de spălare a banilor
și se pedepsește cu închisoare de la 3 la 12 ani: [...]
c) dobândirea, deținerea sau folosirea de bunuri, cunoscând că
acestea provin din săvârșirea de infracțiuni. [...]“;
— Art. 282 lit. a) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004: îSe
pedepsesc cu închisoare de la 3 ani la 12 ani persoanele
vinovate de bancrută frauduloasă, constând în una dintre
următoarele fapte: a) falsificarea, sustragerea sau distrugerea
evidențelor societății ori ascunderea unei părți din activul
societății, înfățișarea de datorii inexistente sau prezentarea în
registrul societății, în alt act ori în situațiile financiare a unor
sume nedatorate, fiecare dintre aceste fapte fiind săvârșită în
vederea diminuării aparente a valorii activelor;“.
Examinând excepția de neconstituționalitate ridicată,
urmează a se reține următoarele:
I. În legătură cu neconstituționalitatea dispozițiilor art. 90
alin. 2, art. 214 alin. 5 și art. 224 alineatul ultim din Codul
de procedură penală, potrivit cărora, dacă legea prevede
aceasta, procesele-verbale și actele de constatare încheiate
de alte organe (decât organul de urmărire penală sau de
instanța de judecată), precum și procesul-verbal prin care
se constată efectuarea unor acte premergătoare constituie
mijloace de probă, se invocă încălcarea următoarelor texte
din Constituție: art. 21 alin. (3) referitor la dreptul părților la
un proces echitabil și soluționarea cauzelor într-un termen
rezonabil; art. 124 alin. (2) care stabilește că justiția este
unică, imparțială și egală pentru toți și alin. (3) privind
independența judecătorilor; art. 11 privitor la îDreptul
internațional și dreptul intern“; art. 20 privind îTratatele
internaționale privind drepturile omului“. Se invocă și
încălcarea art. 6 din Convenția pentru apărarea drepturilor
omului și a libertăților fundamentale, referitor la îDreptul la
un proces echitabil.“
În esență, se susține că textele de lege criticate
contravin prevederilor constituționale și convenționale
menționate, deoarece permit îutilizarea mijloacelor de probă
obținute prin constrângere în cadrul procedurilor
administrative de control“, ceea ce îaduce atingere
caracterului echitabil al procedurii penale ulterioare, prin
încălcarea dreptului de a nu contribui la propria
incriminare“, delimitează îobținerea mijloacelor de probă în
procedurile administrative de folosirea lor ulterioară în
procedurile penale“ și eludează garanțiile procesuale
recunoscute acuzatului în procesul penal. În consecință, se
consideră că, pentru respectarea dreptului la un proces
echitabil, înscrisurile menționate de art. 90 alin. 2 din
Codul de procedură penală pot avea doar valoare de
informații pentru organele de urmărire penală, iar nu
valoare de mijloace de probă în procesul penal, și nu pot
îinfluența în nici un fel soluționarea procesului penal, care
trebuie să depindă exclusiv de acte de procedură întocmite
de organe judiciare penale, cu respectarea garanțiilor pe
care nu le poate oferi decât un proces penal legal
declanșat“.
Analizând aceste susțineri, Curtea constată că aceste
critici sunt neîntemeiate și urmează a fi respinse. Aceasta,
deoarece împotriva înscrisurilor menționate de textele din
Codul de procedură penală enunțate se poate formula

MONITORUL OFICIAL AL ROMÂNIEI, PARTEA I, Nr. 764/7.IX.2006
contestație ce se soluționează atât pe cale administrativă
de către organul competent, cât și de către o instanță de
judecată independentă și imparțială, instituită de lege, iar
persoana ce se consideră lezată în drepturile sale
beneficiază de două grade de jurisdicție. De asemenea, în
procesul deliberării, judecătorul verifică și evaluează
materialul probator și își fundamentează soluția pe întregul
probatoriu administrat în cauză, prin coroborarea și
aprecierea probelor, și nu prin raportarea exclusivă la
procesele-verbale și actele de constatare întocmite de alte
organe, cu competență specială. Așadar, judecata se
desfășoară de către o instanță independentă și imparțială,
în condiții de publicitate, oralitate și contradictorialitate, iar
judecătorul își fundamentează soluția pe întregul probatoriu
administrat, verificând, evaluând și coroborând probele,
astfel că informațiile culese imediat după săvârșirea faptei
reclamate, în măsura obținerii lor legale, nu pot crea în
mod concret riscul unui abuz de procedură.
Pentru aceleași considerente, Curtea respinge și
excepția de neconstituționalitate a prevederilor art. 11
alin. (3) din Ordonanța de urgență a Guvernului
nr. 43/2000 care, în opinia autorului, nu respectă cerințele
îimparțialității și ale caracterului obiectiv ce ar trebui să
caracterizeze mijloacele de probă cu caracter științific“ și
nici principiile contradictorialității și al dreptului la apărare,
fiind contrare dispozițiilor constituționale și convenționale
invocate și cu privire la textele din Codul de procedură
penală anterior analizate.
II. În legătură cu art. 12 lit. a) din Legea nr. 78/2000,
care, în opinia autorului excepției, este neconstituțional
întrucât nu individualizează în mod concret îsituații de
incompatibilitate, natura lor juridică, morală, socială etc.,
conținutul concret, sediul lor de reglementare“ și nici nu
îndeplinește condițiile privind caracterul previzibil și accesibil
al legii, se invocă încălcarea art. 23 alin. (12) din
Constituție, potrivit căruia îNici o pedeapsă nu poate fi
stabilită sau aplicată decât în condițiile și în temeiul legii“, și
art. 7 din Convenție — Nici o pedeapsă fără lege,
coroborat cu art. 11 și 20 din Constituție. Art. 12 lit. a) din
legea criticată pedepsește cu închisoarea efectuarea de

7

operațiuni financiare, ca acte de comerț, incompatibile cu
funcția, atribuția sau însărcinarea pe care o îndeplinește o
persoană ori încheierea de tranzacții financiare, prin
utilizarea informațiilor obținute în virtutea funcției, atribuției
sau însărcinării sale și dacă aceste fapte sunt săvârșite în
scopul obținerii pentru sine sau pentru altul de bani, bunuri
ori alte foloase necuvenite. Curtea constată că acest text
stabilește toate elementele constitutive ale infracțiunii
comise, astfel că nu poate reține contrarietatea lui față de
dispozițiile din Constituție și din Convenție enunțate.
III. În opinia autorului excepției, art. 23 alin. (1) lit. c)
din Legea nr. 656/2002 contravine art. 23 alin. (12) din
Constituție și art. 7 din Convenție, coroborat cu art. 11 și
20 din Constituție, întrucât condițiile privind caracterul
accesibil și previzibil al legii nu sunt îndeplinite. Curtea
constată că și aceste susțineri urmează a fi înlăturate,
deoarece termenul de îinfracțiune“ este folosit de legiuitor
generic pentru a acoperi multitudinea de îinfracțiuni bază“
din care pot proveni bunurile.
IV. În legătură cu art. 282 lit. a) din Legea nr. 31/1990,
care pedepsește cu închisoare persoanele vinovate de
bancrută frauduloasă, constând în falsificarea, sustragerea
sau distrugerea evidențelor societății ori ascunderea unei
părți din activul societății, înfățișarea de datorii inexistente
sau prezentarea în registrul societății, în alt act ori în
situațiile financiare a unor sume nedatorate, fiecare dintre
aceste fapte fiind săvârșită în vederea diminuării aparente
a valorii activelor, autorul excepției susține că încalcă
art. 23 alin. (11) din Constituție, potrivit căruia îPână la
rămânerea definitivă a hotărârii judecătorești de condamnare,
persoana este considerată nevinovată“, și art. 6 paragraful 2
din Convenția pentru apărarea drepturilor omului și a
libertăților fundamentale, prin raportare la prevederile
constituționale ale art. 11 și 20. Cu privire la aceste
susțineri, Curtea constată că textul de lege criticat
stabilește, ca orice normă de incriminare, conținutul
constitutiv al infracțiunii, adică condițiile obiective și
subiective în care fapta devine infracțiune. Așa fiind, și
excepția de neconstituționalitate a art. 282 lit. a) din Legea
nr. 31/1990 urmează să fie respinsă.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d), și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 90 alin. 2, art. 214 alin. 5 și art. 224 alineatul ultim
din Codul de procedură penală, art. 11 alin. (3) din Ordonanța de urgență a Guvernului nr. 43/2002 privind Parchetul
Național Anticorupție, art. 12 lit. a) din Legea nr. 78/2000 pentru prevenirea, descoperirea și sancționarea faptelor de
corupție, art. 23 alin. (1) lit. c) din Legea nr. 656/2002 pentru prevenirea și sancționarea spălării banilor și ale art. 282
lit. a) din Legea nr. 31/1990 privind societățile comerciale, excepție ridicată de Ioan Lascău în Dosarul nr. 2.122/2005 al
Tribunalului Brașov — Secția penală.
Definitivă și general obligatorie.
Pronunțată în ședința publică din data de 27 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

8

MONITORUL OFICIAL AL ROMÂNIEI, PARTEA I, Nr. 764/7.IX.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Codului de procedură penală,
precum și pentru modificarea altor legi
Având în vedere necesitatea identificării urgente a măsurilor procedurale care să asigure desfășurarea eficientă a
activității de urmărire penală și de judecată,
luând în considerare problemele apărute în practica recentă referitoare la căutarea, localizarea și prinderea unei
persoane în scopul aducerii acesteia în fața organelor judiciare ori punerii în executare a anumitor hotărâri judecătorești,
lipsa unei reglementări riguroase în aceste materii fiind de natură să influențeze negativ, direct și imediat cauzele aflate
în curs de urmărire penală sau judecată,
dată fiind necesitatea asigurării unui cadru legislativ care să permită funcționarea eficientă a activităților de
urmărire penală și judecată, componentă a reformei sistemului judiciar, asumată prin Strategia de reformă a sistemului
judiciar pentru perioada 2005—2007, reformă concepută pornindu-se de la premisele realizării unui sistem judiciar
independent, imparțial, credibil și eficient,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 29/1968 — Codul de procedură penală, republicată în Monitorul Oficial al României, Partea I, nr. 78
din 30 aprilie 1997, cu modificările și completările ulterioare, se modifică și se completează după cum urmează:
1. Alineatul 3 al articolului 911 va avea următorul cuprins:
îAutorizația se dă pentru durata necesară interceptării și înregistrării, dar nu pentru mai mult de 30 de zile, în camera
de consiliu, de președintele instanței căreia i-ar reveni competența să judece cauza în primă instanță sau de la instanța
corespunzătoare în grad acesteia, în a cărei circumscripție se află sediul parchetului din care face parte procurorul care
efectuează sau supraveghează urmărirea penală. În lipsa președintelui instanței autorizația se dă de către judecătorul
desemnat de acesta.“
2. Alineatul 34 al articolului 139 se abrogă.
3. După articolul 139 se introduce un nou articol, articolul 1391, cu următorul cuprins:
îTratamentul medical
Art. 1391. — În cazul în care, pe baza actelor medicale, se constată că cel arestat
sub pază permanentă
preventiv suferă de o boală care nu poate fi tratată în rețeaua medicală a Administrației
Naționale a Penitenciarelor, administrația locului de deținere dispune efectuarea tratamentului
sub pază permanentă în rețeaua medicală a Ministerului Sănătății Publice. Motivele care au
determinat luarea acestei măsuri sunt comunicate de îndată procurorului, în cursul urmăririi
penale, sau instanței de judecată, în cursul judecății.“
4. Alineatul 11 al articolului 145 va avea următorul cuprins:
îPe durata măsurii obligării de a nu părăsi localitatea, învinuitul sau inculpatul este obligat să respecte următoarele
obligații:
a) să se prezinte la organul de urmărire penală sau, după caz, la instanța de judecată ori de câte ori este chemat;
b) să se prezinte la organul de poliție desemnat cu supravegherea de organul judiciar care a dispus măsura, conform
programului de supraveghere întocmit de organul de poliție sau ori de câte ori este chemat;
c) să nu își schimbe locuința fără încuviințarea organului judiciar care a dispus măsura;
d) să nu dețină, să nu folosească și să nu poarte nicio categorie de arme.“
5. După alineatul 11 al articolului 145 se introduce un nou alineat, alineatul 12, cu următorul cuprins:
îOrganul judiciar care a dispus măsura poate impune învinuitului sau inculpatului ca pe durata măsurii obligării de a
nu părăsi localitatea să respecte una sau mai multe dintre următoarele obligații:
a) să poarte permanent un sistem electronic de supraveghere;
b) să nu se deplaseze la anumite spectacole sportive ori culturale sau în orice alte locuri stabilite;
c) să nu se apropie de persoana vătămată, membrii familiei acesteia, persoana împreună cu care a comis fapta,
martori, experți ori alte persoane, stabilite de organul judiciar, și să nu comunice cu acestea direct sau indirect;
d) să nu conducă niciun vehicul sau anumite vehicule stabilite;
e) să nu se afle în locuința persoanei vătămate;
f) să nu exercite profesia, meseria sau să nu desfășoare activitatea în exercitarea căreia a săvârșit fapta.“
6. Alineatele 21, 22 și 3 ale articolului 145 vor avea următorul cuprins:
îCopia ordonanței procurorului sau, după caz, a încheierii judecătorului ori a instanței de judecată se comunică, în
aceeași zi, învinuitului sau inculpatului, secției de poliție în a cărei rază teritorială locuiește acesta, jandarmeriei, poliției
comunitare, organelor competente să elibereze pașaportul, organelor de frontieră, precum și altor instituții, în vederea
asigurării respectării obligațiilor care îi revin. Organele în drept refuză eliberarea pașaportului sau, după caz, ridică
provizoriu pașaportul pe durata măsurii.

MONITORUL OFICIAL AL ROMÂNIEI, PARTEA I, Nr. 764/7.IX.2006

9

În cuprinsul ordonanței sau încheierii sunt menționate expres obligațiile pe care învinuitul sau inculpatul trebuie să le
respecte și se atrage atenția acestuia că, în caz de încălcare cu rea-credință a măsurii sau a obligațiilor care îi revin, se
va lua față de acesta măsura arestării preventive.
În caz de încălcare cu rea-credință a măsurii aplicate sau a obligațiilor, măsura obligării de a nu părăsi localitatea va
fi înlocuită cu măsura arestării preventive, în condițiile prevăzute de lege. Organul de poliție desemnat de organul judiciar
care a dispus măsura verifică periodic respectarea măsurii și a obligațiilor de către învinuit sau inculpat, iar în cazul în
care constată încălcări ale acestora, sesizează de îndată procurorul, în cursul urmăririi penale, sau instanța, în cursul
judecății.“
7. La articolul 148 alineatul 1, după litera a) se introduce o nouă literă, litera a1), cu următorul cuprins:
îa1) inculpatul a încălcat, cu rea-credință, măsura obligării de a nu părăsi localitatea sau țara ori obligațiile care îi
revin pe durata acestor măsuri;“.
8. Alineatul 3 al articolului 1602 va avea următorul cuprins:
îPe timpul liberării provizorii învinuitul sau inculpatul este obligat să respecte următoarele obligații:
a) să nu depășească limita teritorială fixată decât în condițiile stabilite de instanță;
b) să se prezinte la organul de urmărire penală sau, după caz, la instanța de judecată ori de câte ori este chemat;
c) să se prezinte la organul de poliție desemnat cu supravegherea de instanță, conform programului de supraveghere
întocmit de organul de poliție sau ori de câte ori este chemat;
d) să nu își schimbe locuința fără încuviințarea instanței care a dispus măsura;
e) să nu dețină, să nu folosească și să nu poarte nicio categorie de arme.“
9. După alineatul 3 al articolului 1602 se introduc două noi alineate, alineatele 31 și 32, cu următorul cuprins:
îOrganul judiciar care a dispus măsura poate impune învinuitului sau inculpatului ca pe timpul liberării provizorii să
respecte una sau mai multe dintre următoarele obligații:
a) să poarte permanent un sistem electronic de supraveghere;
b) să nu se deplaseze la anumite spectacole sportive ori culturale sau în orice alte locuri stabilite;
c) să nu se apropie de persoana vătămată, membrii familiei acesteia, persoana împreună cu care a comis fapta,
martori, experți ori alte persoane, stabilite de instanță, și să nu comunice cu acestea direct sau indirect;
d) să nu conducă niciun vehicul sau anumite vehicule stabilite;
e) să nu se afle în locuința persoanei vătămate;
f) să nu exercite profesia, meseria sau să nu desfășoare activitatea în exercitarea căreia a săvârșit fapta.
În cuprinsul încheierii sunt menționate expres obligațiile pe care învinuitul sau inculpatul trebuie să le respecte și se
atrage atenția acestuia că, în caz de încălcare cu rea-credință a obligațiilor care îi revin, se va lua față de acesta
măsura arestării preventive.“
10. Alineatul 2 al articolului 1604 va avea următorul cuprins:
îPe timpul liberării provizorii, învinuitul sau inculpatul este obligat să respecte obligațiile care îi revin potrivit art. 1602
alin. 3 și 31. Dispozițiile art. 1602 alin. 32 se aplică în mod corespunzător.“
11. La articolul 16010 alineatul 1, litera b) va avea următorul cuprins:
îb) învinuitul sau inculpatul nu respectă, cu rea-credință, obligațiile ce-i revin potrivit art. 1602 alin. 3 și 31 și art. 1604
alin. 2 sau încearcă să zădărnicească aflarea adevărului ori săvârșește din nou, cu intenție, o infracțiune pentru care
este urmărit sau judecat.“
12. Alineatul 3 al articolului 201 va avea următorul cuprins:
îCa organe de cercetare ale poliției judiciare funcționează lucrători specializați din Ministerul Administrației și Internelor,
desemnați nominal de ministrul administrației și internelor, cu avizul conform al procurorului general al Parchetului de pe
lângă Înalta Curte de Casație și Justiție, și își desfășoară activitatea sub autoritatea procurorului general al Parchetului de
pe lângă Înalta Curte de Casație și Justiție. Retragerea avizului conform al procurorului general al Parchetului de pe
lângă Înalta Curte de Casație și Justiție conduce la încetarea calității de lucrător în cadrul poliției judiciare. Când legea
specială prevede o procedură diferită de desemnare și funcționare a organelor de poliție judiciară, se aplică dispozițiile
legii speciale.“
13. Articolul 2031 se abrogă.
14. Alineatul 3 al articolului 209 va avea următorul cuprins:
îUrmărirea penală se efectuează, în mod obligatoriu, de către procuror, în cazul infracțiunilor prevăzute în art. 155—173,
art. 174—177, art. 179, art. 189 alin. 3—6, art. 190, art. 191, art. 211 alin. 3, art. 212, art. 236, art. 239, art. 2391,
art. 250, art. 252, art. 2531—255, art. 257, art. 265—268, art. 273—276, art. 2791, art. 280, art. 2801, art. 3022,
art. 317, art. 323 și art. 356-361 din Codul penal, în cazurile arătate în art. 27 pct. 1 lit. b)—e), art. 281 pct. 1 lit. b) și
pct. 5, art. 282 pct. 1 lit. b) și art. 29 pct. 1 din prezentul cod, în cazul infracțiunilor împotriva protecției muncii, precum
și în cazul altor infracțiuni date prin lege în competența sa.“
15. După alineatul 4 al articolului 209 se introduc două noi alineate, alineatele 41 și 42, cu următorul cuprins:
îProcurorii din cadrul parchetelor ierarhic superioare pot prelua, în vederea efectuării urmăririi penale, cauze de
competența parchetelor ierarhic inferioare, prin dispoziția conducătorului parchetului ierarhic superior, când:
a) imparțialitatea procurorilor ar putea fi știrbită datorită împrejurărilor cauzei, dușmăniilor locale sau calității părților;
b) una dintre părți are o rudă sau un afin până la gradul patru inclusiv printre procurorii ori grefierii parchetului sau
judecătorii, asistenții judiciari ori grefierii instanței;
c) există pericolul de tulburare a ordinii publice;
d) urmărirea penală este împiedicată sau îngreunată datorită complexității cauzei ori altor împrejurări obiective, cu
acordul procurorului care efectuează sau supraveghează urmărirea penală.
În cauzele preluate în condițiile prevăzute la alin. 41, procurorii din cadrul parchetelor ierarhic superioare pot infirma
actele și măsurile procurorilor din parchetele ierarhic inferioare, dacă sunt contrare legii, și pot îndeplini oricare dintre
atribuțiile acestora.“

10

MONITORUL OFICIAL AL ROMÂNIEI, PARTEA I, Nr. 764/7.IX.2006

16. Alineatul 2 al articolului 220 se abrogă.
17. Alineatele 3 și 4 ale articolului 264 vor avea următorul cuprins:
îRechizitoriul este verificat sub aspectul legalității și temeiniciei de prim-procurorul parchetului sau, după caz, de
procurorul general al parchetului de pe lângă curtea de apel, iar când urmărirea este făcută de acesta, verificarea se
face de procurorul ierarhic superior. Când urmărirea penală este efectuată de un procuror de la Parchetul de pe lângă
Înalta Curte de Casație și Justiție, rechizitoriul este verificat de procurorul-șef de secție, iar când urmărirea penală este
efectuată de acesta, verificarea se face de către procurorul general al acestui parchet. În cauzele cu arestați, verificarea
se face de urgență și înainte de expirarea duratei arestării preventive.
Dacă rechizitoriul nu a fost infirmat, procurorul ierarhic care a efectuat verificarea îl înaintează instanței competente,
împreună cu dosarul cauzei și cu un număr necesar de copii de pe rechizitoriu pentru a fi comunicate inculpaților aflați
în stare de deținere.“
18. Alineatul 5 al articolului 264 se abrogă.
19. La articolul 38515 punctul 2, litera d) va avea următorul cuprins:
îd) dispune rejudecarea de către instanța de recurs în cazurile prevăzute în art. 3859 alin. 1 pct. 11—20, precum și
în cazul prevăzut în art. 3856 alin. 3.“
20. După alineatul 1 al articolului 433 se introduc două noi alineate, alineatele 11 și 12, cu următorul cuprins:
îÎn cazul în care persoana față de care s-a luat măsura internării medicale refuză să se supună internării, executarea
acestei măsuri se va face cu sprijinul organelor de poliție. În vederea executării măsurii internării medicale, organul de
poliție poate pătrunde în domiciliul sau reședința unei persoane fără învoirea acesteia, precum și în sediul unei persoane
juridice fără învoirea reprezentantului legal al acesteia.
Dacă persoana față de care s-a luat măsura internării medicale nu este găsită, direcția sanitară constată aceasta
printr-un proces-verbal și sesizează organele de poliție pentru darea în urmărire, precum și pentru darea în consemn la
punctele de trecere a frontierei. Un exemplar de pe procesul-verbal împreună cu un exemplar al sesizării adresate
organelor de poliție se trimit instanței de executare.“
21. După alineatul 2 al articolului 438 se introduc două noi alineate, alineatele 3 și 4, cu următorul cuprins:
îÎn vederea punerii în executare a măsurii expulzării, organul de poliție poate pătrunde în domiciliul sau reședința
unei persoane fără învoirea acesteia, precum și în sediul unei persoane juridice fără învoirea reprezentantului legal al
acesteia.
Dacă persoana față de care s-a luat măsura expulzării nu este găsită, organul de poliție constată aceasta printr-un
proces-verbal și ia măsuri pentru darea în urmărire, precum și pentru darea în consemn la punctele de trecere a
frontierei. Un exemplar al procesului-verbal se trimite instanței de executare.“
22. La articolul 453 alineatul 1, litera a) va avea următorul cuprins:
îa) când se constată pe baza unei expertize medico-legale că cel condamnat suferă de o boală gravă care face
imposibilă executarea pedepsei, iar instanța apreciază că amânarea executării și lăsarea în libertate nu prezintă un
pericol concret pentru ordinea publică. În acest caz, executarea pedepsei se amână până când starea de sănătate a
condamnatului se va ameliora, astfel încât pedeapsa să poată fi pusă în executare;“.
23. După articolul 453 se introduce un nou articol, articolul 4531, cu următorul cuprins:
îObligațiile
Art. 4531. — Pe durata amânării executării pedepsei, condamnatul va respecta următoarele
condamnatului
obligații:
în cazul amânării
a) să nu depășească limita teritorială fixată decât în condițiile stabilite de instanță;
executării
b) să se prezinte la instanță ori de câte ori este chemat sau la organul de poliție
desemnat cu supravegherea de instanță, conform programului de supraveghere întocmit de
organul de poliție sau ori de câte ori este chemat;
c) să nu își schimbe locuința fără încuviințarea instanței care a dispus amânarea;
d) să nu dețină, să nu folosească și să nu poarte nicio categorie de arme.
Pe durata amânării executării pedepsei, instanța poate impune condamnatului să respecte
una sau mai multe dintre următoarele obligații:
a) să poarte permanent un sistem electronic de supraveghere;
b) să nu se deplaseze la anumite spectacole sportive ori culturale sau în orice alte locuri
stabilite de instanță;
c) să nu se apropie de persoana vătămată, membrii familiei acesteia, persoana împreună
cu care a comis fapta, martori, experți ori alte persoane, stabilite de instanță, și să nu
comunice cu acestea direct sau indirect;
d) să nu conducă niciun vehicul sau anumite vehicule stabilite;
e) să nu se afle în locuința persoanei vătămate;
f) să nu exercite profesia, meseria sau să nu desfășoare activitatea în exercitarea căreia
a săvârșit fapta.“
24. După alineatul 1 al articolului 454 se introduc două noi alineate, alineatele 11 și 12, cu următorul cuprins:
îInstanța de executare comunică hotărârea prin care s-a dispus amânarea executării pedepsei, în ziua în care aceasta
devine definitivă, secției de poliție în a cărei rază teritorială locuiește condamnatul, jandarmeriei, poliției comunitare,
organelor competente să elibereze pașaportul, organelor de frontieră, precum și altor instituții, în vederea asigurării
respectării obligațiilor impuse. Organele în drept refuză eliberarea pașaportului sau, după caz, ridică provizoriu pașaportul
pe durata amânării.

MONITORUL OFICIAL AL ROMÂNIEI, PARTEA I, Nr. 764/7.IX.2006

11

În caz de încălcare cu rea-credință a obligațiilor, instanța revocă amânarea și dispune punerea în executare a
pedepsei privative de libertate. Organul de poliție desemnat cu supravegherea de către instanță verifică periodic
respectarea obligațiilor de către condamnat, iar în cazul în care constată încălcări ale acestora sesizează, de îndată,
instanța de executare.“
25. După alineatul 1 al articolului 455 se introduce un nou alineat, alineatul 2, cu următorul cuprins:
îDispozițiile art. 4531 și art. 454 alin. 11 și 12 se aplică în mod corespunzător.“
26. Articolul 4794 va avea următorul cuprins:
îArt. 4794. — Persoana juridică se citează la sediul acesteia. Când sediul este fictiv ori persoana juridică nu mai
funcționează la sediul declarat, iar noul sediu nu este cunoscut, citația se afișează la sediul consiliului local în a cărui
rază teritorială s-a săvârșit infracțiunea.
Dacă persoana juridică este reprezentată prin mandatar, numit în condițiile prevăzute în art. 4792 alin. 3 și 4, citarea
se face la locuința mandatarului ori la sediul practicianului în insolvență desemnat în calitate de mandatar.“
27. După alineatul 4 al articolului 4797 se introduce un nou alineat, alineatul 5, cu următorul cuprins:
îDupă rămânerea definitivă a hotărârii de condamnare la pedeapsa amenzii, instanța de executare comunică o copie
de pe dispozitivul hotărârii organului care a autorizat înființarea persoanei juridice și organului care a înregistrat persoana
juridică, în vederea efectuării mențiunilor corespunzătoare.“
28. După alineatul 2 al articolului 490 se introduc două noi alineate, alineatele 21 și 22, cu următorul cuprins:
îÎn vederea punerii în executare a măsurii educative a internării într-un centru de reeducare, organul de poliție poate
pătrunde în domiciliul sau reședința unei persoane fără învoirea acesteia, precum și în sediul unei persoane juridice fără
învoirea reprezentantului legal al acesteia.
Dacă persoana față de care s-a luat măsura educativă a internării într-un centru de reeducare nu este găsită, organul
de poliție constată aceasta printr-un proces-verbal și ia măsuri pentru darea în urmărire, precum și pentru darea în
consemn la punctele de trecere a frontierei. Un exemplar al procesului-verbal se trimite centrului de reeducare în care se
va face internarea.“
29. La titlul IV, după capitolul II se introduce un nou capitol, capitolul II1 îProcedura dării în urmărire“, cuprinzând
articolele 4931—4937, cu următorul cuprins:
îCAPITOLUL II1
Procedura dării în urmărire
Darea în urmărire

Urmărirea

Art. 4931. — Darea în urmărire se solicită și se dispune pentru identificarea, căutarea,
localizarea și prinderea unei persoane în scopul aducerii acesteia în fața organelor judiciare
ori punerii în executare a anumitor hotărâri judecătorești.
Darea în urmărire se solicită și se dispune în următoarele cazuri:
a) nu s-a putut executa un mandat de arestare preventivă, un mandat de executare a unei
pedepse privative de libertate, măsura educativă a internării într-un centru de reeducare,
măsura internării medicale sau măsura expulzării, întrucât persoana față de care s-a luat
una dintre aceste măsuri nu a fost găsită;
b) persoana a evadat din starea legală de reținere sau deținere ori a fugit dintr-un centru
de reeducare sau din unitatea în care executa măsura internării medicale;
c) în vederea depistării unei persoane urmărite internațional despre care există date că
se află în România.
Darea în urmărire se solicită de:
a) organul de poliție care a constatat imposibilitatea executării măsurilor prevăzute în
alin. 2 lit. a);
b) administrația locului de deținere, centrul de reeducare sau unitatea medicală prevăzută
în alin. 2 lit. b);
c) procurorul competent potrivit legii, în cazul prevăzut în alin. 2 lit. c).
Darea în urmărire se dispune prin ordin de Inspectoratul General al Poliției Române.
Ordinul de dare în urmărire se comunică în cel mai scurt timp organelor competente să
elibereze pașaportul, care au obligația să refuze eliberarea pașaportului sau, după caz, să
ridice provizoriu pașaportul pe durata măsurii, precum și organelor de frontieră pentru darea
în consemn.
De asemenea, ordinul de dare în urmărire se comunică în copie:
a) celui în fața căruia urmează să fie adusă persoana urmărită în momentul prinderii;
b) parchetului competent care supraveghează activitatea de urmărire a persoanei date în
urmărire.
Art. 4932. — Ordinul de dare în urmărire se pune în executare de îndată de către
structurile competente ale Ministerului Administrației și Internelor, care vor desfășura, la nivel
național, activități de identificare, căutare, localizare și prindere a persoanei urmărite.
Instituțiile publice sunt obligate să sprijine, în condițiile legii și conform competențelor
legale, organele de poliție care efectuează urmărirea unei persoane date în urmărire.
Activitatea de urmărire a unei persoane arestate preventiv, desfășurată de organele de
poliție, este supravegheată de procurori anume desemnați din cadrul parchetului de pe lângă
curtea de apel în a cărui circumscripție se află sediul instanței competente care a soluționat
în fond propunerea de arestare preventivă. Când mandatul de arestare preventivă a fost
emis într-o cauză de competența Parchetului de pe lângă Înalta Curte de Casație și Justiție,

12

Activități ce pot fi
efectuate în
procedura
urmăririi

Interceptarea și
înregistrarea
convorbirilor
sau comunicărilor
efectuate prin
telefon sau prin
orice mijoc
electronic de
comunicare în
procedura urmăririi

MONITORUL OFICIAL AL ROMÂNIEI, PARTEA I, Nr. 764/7.IX.2006
supravegherea activității de urmărire este efectuată de procurori anume desemnați din cadrul
structurii competente care efectuează sau a efectuat urmărirea penală în cauză.
În celelalte cazuri activitatea de urmărire a persoanelor date în urmărire este
supravegheată de procurori anume desemnați din cadrul parchetului de pe lângă curtea de
apel în a cărui circumscripție se află sediul instanței de executare ori al altei instanțe
competente potrivit legii speciale.
Art. 4933. — În vederea identificării, căutării, localizării și prinderii persoanelor date în
urmărire pot fi efectuate, în condițiile prevăzute de lege, următoarele activități:
a) interceptarea și înregistrarea convorbirilor sau comunicărilor efectuate prin telefon sau prin
orice mijloc electronic de comunicare, precum și alte înregistrări;
b) reținerea și predarea corespondenței și a obiectelor;
c) percheziția;
d) ridicarea de obiecte și înscrisuri;
e) punerea sub supraveghere a conturilor bancare și a conturilor asimilate acestora.
Activitățile prevăzute în alin. 1 lit. a)—c) pot fi efectuate numai cu autorizarea:
a) instanței de executare, în cazurile prevăzute în art. 4931 alin. 2 lit. a) și b);
b) unui judecător al instanței competente potrivit legii speciale, în cazul prevăzut în
art. 4931 alin. 2 lit. c).
Activitățile prevăzute în alin. 1 lit. d) și e) pot fi efectuate numai cu autorizarea
procurorului care supraveghează activitatea organelor de poliție care efectuează urmărirea
persoanei date în urmărire. De asemenea, procurorul poate dispune să i se transmită
înscrisuri, documente bancare, financiare sau contabile.
Art. 4934. — Interceptarea și înregistrarea convorbirilor sau comunicărilor efectuate prin
telefon sau prin orice mijloc electronic de comunicare în procedura urmăririi
se dispun, la propunerea procurorului care supraveghează activitatea organelor de poliție
care efectuează urmărirea persoanei date în urmărire, dacă instanța apreciază
că identificarea, căutarea, localizarea și prinderea persoanelor date în urmărire nu pot fi
făcute prin alte mijloace ori ar fi mult întârziate.
Autorizația se dă pentru durata necesară interceptării și înregistrării, dar nu pentru mai mult
de 30 de zile, în camera de consiliu, de președintele instanței competente, iar în lipsa acestuia,
de către judecătorul desemnat de acesta și poate fi reînnoită, înainte sau după expirarea celei
anterioare, în aceleași condiții, pentru motive temeinic justificate, fiecare prelungire neputând
depăși 30 de zile. Durata totală a interceptărilor și înregistrărilor autorizate, cu privire la
aceeași persoană, pentru prinderea unei persoane urmărite nu poate depăși 120 de zile în
aceeași cauză.
Procurorul dispune încetarea imediată a interceptărilor și înregistrărilor înainte de expirarea
duratei autorizației, dacă nu mai există motivele care le-au justificat, informând despre
aceasta instanța care a emis autorizația.
Autorizarea interceptării și înregistrării convorbirilor sau comunicărilor se face prin
încheiere motivată, care va cuprinde: motivele care justifică măsura; persoana, mijlocul de
comunicare sau locul supus supravegherii; perioada pentru care sunt autorizate interceptarea
și înregistrarea.
Procurorul procedează personal la efectuarea interceptărilor și înregistrărilor sau poate
dispune ca acestea să fie efectuate de organul de cercetare penală. Persoanele care sunt
chemate să dea concurs tehnic la interceptări și înregistrări sunt obligate să păstreze
secretul operațiunii efectuate, încălcarea acestei obligații fiind pedepsită potrivit Codului penal.
În caz de urgență, când întârzierea obținerii autorizării ar aduce grave prejudicii activității
de urmărire a persoanei date în urmărire, procurorul poate dispune, cu titlu provizoriu, prin
ordonanță motivată, înscrisă în registrul special prevăzut în art. 228 alin. 11, interceptarea și
înregistrarea convorbirilor sau comunicărilor, pe o durată de cel mult 48 de ore.
În termen de 48 de ore de la expirarea termenului prevăzut în alin. 6, procurorul prezintă
ordonanța, împreună cu suportul pe care sunt fixate interceptările și înregistrările efectuate și
un proces-verbal de redare rezumativă a convorbirilor, judecătorului, în vederea confirmării.
Judecătorul se pronunță asupra legalității și temeiniciei ordonanței în cel mult 24 de ore,
prin încheiere motivată dată în camera de consiliu. În cazul în care ordonanța este
confirmată, iar procurorul a solicitat prelungirea autorizării, judecătorul va dispune autorizarea
pe mai departe a interceptării și înregistrării, în condițiile alin. 4. Dacă judecătorul nu
confirmă ordonanța procurorului, va dispune încetarea de îndată a interceptărilor și
înregistrărilor, iar cele efectuate vor fi șterse sau, după caz, distruse de către procuror,
încheindu-se în acest sens un proces-verbal care se comunică în copie judecătorului.
Convorbirile sau comunicările interceptate și înregistrate care nu contribuie la identificarea,
localizarea sau prinderea persoanei date în urmărire se arhivează la sediul parchetului, în
locuri speciale, în plic sigilat, cu asigurarea confidențialității, și pot fi transmise pentru
consultare procurorului care efectuează sau supraveghează urmărirea penală ori judecătorului
sau completului învestit cu soluționarea cauzei, la solicitarea acestora. După prinderea
persoanei urmărite, acestea vor fi șterse sau, după caz, distruse de către procuror,
încheindu-se în acest sens un proces-verbal.

MONITORUL OFICIAL AL ROMÂNIEI, PARTEA I, Nr. 764/7.IX.2006

13

Convorbirile sau comunicările interceptate și înregistrate care contribuie la identificarea,
localizarea sau prinderea persoanei date în urmărire sunt certificate, conform art. 913 alin. 1
și 2, de procurorul care supraveghează activitatea organelor de poliție care efectuează
urmărirea persoanei date în urmărire. După prinderea persoanei urmărite, procesele-verbale
de redare, împreună cu suportul pe care acestea sunt fixate, se transmit judecătorului care
a emis autorizația și se arhivează la sediul instanței, în locuri speciale, în plic sigilat, cu
asigurarea confidențialității. După arhivare, suportul pe care sunt imprimate convorbirile
înregistrate poate fi consultat numai cu încuviințarea prealabilă a președintelui instanței.
Convorbirile sau comunicările interceptate și înregistrate, din cuprinsul cărora rezultă date
sau informații concludente și utile privitoare la pregătirea sau săvârșirea unei infracțiuni,
certificate în condițiile alineatului precedent, sunt transmise, împreună cu suportul original,
de îndată parchetului competent și pot fi folosite ca probe.
Alte înregistrări
Art. 493 5 . — Dispozițiile art. 493 4 se aplică în mod corespunzător și în cazul
înregistrărilor în mediul ambiental, localizării sau urmăririi prin GPS ori prin alte mijloace
electronice de supraveghere.
Punerea sub supraveArt. 4936. — În vederea identificării, căutării, localizării și prinderii persoanelor date în
ghere a conturilor
urmărire, procurorul care supraveghează activitatea organelor de poliție care efectuează
bancare și a conturilor urmărirea poate dispune punerea sub supraveghere a conturilor bancare și a conturilor
asimilate acestora în
asimilate acestora pe o durată care nu poate depăși 30 de zile.
procedura urmăririi
Măsura poate fi reînnoită, înainte sau după expirarea celei anterioare, în aceleași condiții,
pentru motive temeinic justificate, fiecare prelungire neputând depăși 30 de zile. Durata totală
a supravegherii conturilor bancare și a conturilor asimilate acestora, cu privire la aceeași
persoană, pentru prinderea unei persoane urmărite nu poate depăși 120 de zile în aceeași
cauză.
Procurorul dispune încetarea imediată a activității de supraveghere a conturilor bancare și
a conturilor asimilate acestora, dacă nu mai există motivele care au justificat-o.
Revocarea urmăririi
Art. 4937. — Urmărirea se revocă în momentul prinderii persoanei urmărite sau atunci când
au dispărut temeiurile care au justificat darea în urmărire.
Revocarea se dispune prin ordin de Inspectoratul General al Poliției Române, care se
transmite în copie, de îndată:
a) parchetului competent care supraveghează activitatea de urmărire a persoanei date în
urmărire;
b) organelor competente să elibereze pașaportul și organelor de frontieră.
Procurorul care supraveghează activitatea de urmărire a persoanei date în urmărire
dispune, de îndată, încetarea imediată a activităților de supraveghere luate conform
art. 4934—4936.“
Art. II. — Dispozițiile art. 482 din Codul de procedură penală, privind efectuarea referatului de evaluare de către
Serviciul de protecție a victimelor și reintegrare socială a infractorilor în cauzele cu infractori minori, și cele ale art. 484
alin. 2 din Codul de procedură penală, privind citarea obligatorie a Serviciului de protecție a victimelor și reintegrare
socială a infractorilor la judecarea cauzelor cu infractori minori, se suspendă până la 31 martie 2007. Până la această
dată, în cauzele cu infractori minori se vor efectua anchete sociale de către persoane desemnate de autoritatea tutelară
a consiliului local în a cărui rază teritorială domiciliază minorul, iar la judecarea cauzelor cu infractori minori citarea
Serviciului de protecție a victimelor și reintegrare socială a infractorilor este facultativă.
Art. III. — Dispozițiile din Codul de procedură penală privind obligația de a purta permanent un sistem electronic de
supraveghere intră în vigoare la 1 iulie 2007.
Art. IV. — Alineatul 5 al articolului 35 din Legea nr. 15/1968 — Codul penal al României, republicat în Monitorul
Oficial al României, Partea I, nr. 65 din 16 aprilie 1997, cu modificările și completările ulterioare, va avea următorul
cuprins:
îDacă s-au luat mai multe măsuri de siguranță de aceeași natură și cu același conținut, dar pe durate diferite, se
aplică o singură dată măsura de siguranță cu durata cea mai lungă. În cazul măsurilor de siguranță de aceeași natură
și cu același conținut, luate potrivit art. 118, acestea se cumulează.“
Art. V. — Alineatele (3) și (5) ale articolului 64 din Legea nr. 304/2004 privind organizarea judiciară, republicată în
Monitorul Oficial al României, Partea I, nr. 827 din 13 septembrie 2005, cu modificările și completările ulterioare, vor
avea următorul cuprins:
î(3) Soluțiile adoptate de procuror pot fi infirmate motivat de către procurorul ierarhic superior, când sunt apreciate ca
fiind nelegale.
......................................................................................................................................................................................................
(5) Procurorul poate contesta la Consiliul Superior al Magistraturii, în cadrul procedurii de verificare a conduitei
judecătorilor și procurorilor, măsura dispusă, potrivit alin. (4), de procurorul ierarhic superior.“
Art. VI. — După articolul 22 1 din Ordonanța de urgență a Guvernului nr. 43/2002 privind Direcția Națională
Anticorupție, publicată în Monitorul Oficial al României, Partea I, nr. 244 din 11 aprilie 2002, aprobată cu modificări prin
Legea nr. 503/2002, cu modificările și completările ulterioare, se introduc două noi articole, articolele 222 și 223, cu
următorul cuprins:
îArt. 222 — (1) Rechizitoriile întocmite de procurorii din cadrul serviciilor teritoriale ale Direcției Naționale Anticorupție
sunt verificate de procurorii-șefi ai acestor servicii, cele întocmite de către procurorii-șefi ai serviciilor teritoriale, precum și

14

MONITORUL OFICIAL AL ROMÂNIEI, PARTEA I, Nr. 764/7.IX.2006

cele întocmite de procurorii din cadrul structurii centrale a Direcției Naționale Anticorupție sunt verificate de procurorii-șefi
ai secțiilor. Când rechizitoriile sunt întocmite de procurorii-șefi ai secțiilor Direcției Naționale Anticorupție, verificarea se
face de către procurorul-șef al acestei direcții.
(2) Plângerea împotriva măsurilor luate sau a actelor efectuate de procuror ori efectuate pe baza dispozițiilor date de
acesta se rezolvă de procurorii ierarhici prevăzuți în alin. (1).
Art. 223. — (1) Procurorii din cadrul structurii centrale a Direcției Naționale Anticorupție pot prelua, în vederea
efectuării urmăririi penale, cauze de competența structurilor teritoriale ale direcției, din dispoziția procurorului-șef al
Direcției Naționale Anticorupție, când:
a) imparțialitatea procurorilor ar putea fi știrbită datorită împrejurărilor cauzei, dușmăniilor locale sau calității părților;
b) una dintre părți are o rudă sau un afin până la gradul patru inclusiv printre procurorii ori grefierii parchetului sau
judecătorii, asistenții judiciari ori grefierii instanței;
c) există pericolul de tulburare a ordinii publice;
d) urmărirea penală este împiedicată sau îngreunată datorită complexității cauzei ori altor împrejurări obiective, cu
acordul procurorului care efectuează sau supraveghează urmărirea penală.
(2) În cauzele preluate în condițiile alin. (1), procurorii din cadrul structurii centrale pot infirma actele și măsurile
procurorilor din cadrul structurilor teritoriale, dacă sunt contrare legii, și pot îndeplini oricare dintre atribuțiile acestora.“
Art. VII. — Legea nr. 508/2004 privind înființarea, organizarea și funcționarea în cadrul Ministerului Public a Direcției
de Investigare a Infracțiunilor de Criminalitate Organizată și Terorism, publicată în Monitorul Oficial al României, Partea I,
nr. 1.089 din 23 noiembrie 2004, cu modificările și completările ulterioare, se modifică și se completează după cum
urmează:
1. Articolul 20 va avea următorul cuprins:
îArt. 20. — (1) Rechizitoriile întocmite de procurorii din cadrul serviciilor și birourilor teritoriale ale Direcției de
Investigare a Infracțiunilor de Criminalitate Organizată și Terorism sunt verificate de procurorii-șefi ai acestor servicii ori
birouri.
(2) Rechizitoriile întocmite de procurorii-șefi ai birourilor teritoriale sunt verificate de procurorii-șefi ai serviciilor
teritoriale.
(3) Rechizitoriile întocmite de procurorii-șefi ai serviciilor teritoriale, precum și de procurorii din cadrul structurii centrale
a Direcției de Investigare a Infracțiunilor de Criminalitate Organizată și Terorism sunt verificate conform specializării de
procurorii-șefi ai serviciilor. Când rechizitoriile sunt întocmite de procurorii-șefi ai serviciilor din cadrul structurii centrale a
Direcției de Investigare a Infracțiunilor de Criminalitate Organizată și Terorism, verificarea se face de procurorul-șef al
acestei direcții.
(4) Plângerea împotriva măsurilor luate sau a actelor efectuate de procuror ori efectuate pe baza dispozițiilor date de
acesta se rezolvă de procurorii ierarhici prevăzuți în alin. (1)—(3).
(5) Conflictul de competență ivit între structurile din cadrul Direcției de Investigare a Infracțiunilor de Criminalitate
Organizată și Terorism se soluționează de către procurorul-șef al direcției.“
2. După articolul 20 se introduce un nou articol, articolul 201, cu următorul cuprins:
îArt. 201. — (1) Procurorii din cadrul structurii centrale a Direcției de Investigare a Infracțiunilor de Criminalitate
Organizată și Terorism pot prelua, în vederea efectuării urmăririi penale, cauze de competența structurilor teritoriale ale
direcției, din dispoziția procurorului-șef al Direcției de Investigare a Infracțiunilor de Criminalitate Organizată și Terorism,
când:
a) imparțialitatea procurorilor ar putea fi știrbită datorită împrejurărilor cauzei, dușmăniilor locale sau calității părților;
b) una dintre părți are o rudă sau un afin până la gradul patru inclusiv printre procurorii ori grefierii parchetului sau
judecătorii, asistenții judiciari ori grefierii instanței;
c) există pericolul de tulburare a ordinii publice;
d) urmărirea penală este împiedicată sau îngreunată datorită complexității cauzei ori altor împrejurări obiective, cu
acordul procurorului care efectuează urmărirea penală.
(2) În cauzele preluate în condițiile alin. (1), procurorii din cadrul structurii centrale pot infirma actele și măsurile
procurorilor din cadrul structurilor teritoriale, dacă sunt contrare legii, și pot îndeplini oricare dintre atribuțiile acestora.“
PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
p. Ministrul administrației și internelor,
Anghel Andreescu,
secretar de stat
București, 6 septembrie 2006.
Nr. 60.

MONITORUL OFICIAL AL ROMÂNIEI, PARTEA I, Nr. 764/7.IX.2006

15

GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru
din Fondul de rezervă bugetară la dispoziția Guvernului pe anul 2006,
pentru Agenția Națională pentru Sport
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru, pentru Agenția Națională pentru Sport, cu
suma de 350.000 lei, din Fondul de rezervă bugetară la
dispoziția Guvernului, prevăzut în bugetul de stat pe anul
2006, la capitolul 67.01 îCultură, recreere și religie“, titlul IX
îAlte cheltuieli“, în vederea finanțării parțiale a cheltuielilor
de organizare și desfășurare la București, în perioada
22—24 septembrie 2006, a meciului de Cupa Davis din
cadrul Grupei Mondiale, dintre reprezentativele României și
Republicii Coreea de Sud.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Cancelariei PrimuluiMinistru pe anul 2006.
Art. 3. — Agenția Națională pentru Sport răspunde de
modul de utilizare a sumei alocate potrivit prezentei
hotărâri, în conformitate cu prevederile legii.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
Ministrul finanțelor publice,
Sebastian Teodor Gheorghe Vlădescu
București, 6 septembrie 2006.
Nr. 1.164.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Coifan Viorel din funcția de consilier de stat
în cadrul Cancelariei Primului-Ministru
În temeiul art. 15 lit. c) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul Coifan Viorel se eliberează din funcția

de consilier de stat în cadrul Cancelariei PrimuluiMinistru.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Vlad Octavian Moisescu
București, 6 septembrie 2006.
Nr. 148.

16

MONITORUL OFICIAL AL ROMÂNIEI, PARTEA I, Nr. 764/7.IX.2006
GUVERNUL ROMÂNIEI
PRIMUL-MINISTRU

DECIZIE
pentru numirea domnului Stragea Cristian-Dimitrie în funcția de consilier de stat
în cadrul Cancelariei Primului-Ministru
În temeiul art. 15 lit. c) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, domnul Stragea Cristian-Dimitrie se numește în

funcția de consilier de stat în cadrul Cancelariei PrimuluiMinistru.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Vlad Octavian Moisescu
București, 6 septembrie 2006.
Nr. 149.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 764/7.IX.2006 conține 16 pagini.

Prețul: 1,15 lei

&JUYDGY|119406]
ISSN 1453—4495

