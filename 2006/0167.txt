Anul 174 (XVIII) — Nr. 167

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 22 februarie 2006

SUMAR

Nr.

Nr.
HOTĂRÂRI ALE GUVERNULUI ROMÂNIEI
166.

— Hotărâre pentru aprobarea amendamentului
convenit prin schimb de scrisori, semnate la
București la 8 iulie 2005 și la Roma la
17 octombrie 2005, între Guvernul României și
Fondul Internațional pentru Dezvoltare Agricolă, la
Acordul de împrumut dintre România, reprezentată
prin Ministerul Finanțelor, și Fondul Internațional

HOTĂRÂRI

ALE

Pagina
pentru Dezvoltare Agricolă privind Proiectul de
dezvoltare rurală a Munților Apuseni, în valoare de
12,4 milioane DST, semnat la Roma la 10 mai
1999 ...........................................................................

191.

1–3

— Hotărâre pentru aprobarea Normelor
metodologice de aplicare a Legii nr. 299/2005
privind instituirea sistemului de garanții pentru
importul și exportul produselor agricole ..................

4–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea amendamentului convenit prin schimb de scrisori, semnate la București
la 8 iulie 2005 și la Roma la 17 octombrie 2005, între Guvernul României și Fondul Internațional
pentru Dezvoltare Agricolă, la Acordul de împrumut dintre România, reprezentată
prin Ministerul Finanțelor, și Fondul Internațional pentru Dezvoltare Agricolă privind Proiectul
de dezvoltare rurală a Munților Apuseni, în valoare de 12,4 milioane DST, semnat la Roma
la 10 mai 1999
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 4 din Ordonanța Guvernului nr. 115/1999 pentru ratificarea Acordului de împrumut dintre România, reprezentată prin
Ministerul Finanțelor, și Fondul Internațional pentru Dezvoltare Agricolă privind Proiectul de dezvoltare rurală a Munților
Apuseni, în valoare de 12,4 milioane DST, semnat la Roma la 10 mai 1999, aprobată cu modificări prin Legea
nr. 25/2000,
Guvernul României adoptă prezenta hotărâre.
Articol unic. — Se aprobă amendamentul convenit prin
schimb de scrisori, semnate la București la 8 iulie 2005 și
la Roma la 17 octombrie 2005, între Guvernul României și

Fondul Internațional pentru Dezvoltare Agricolă, la Acordul
de împrumut dintre România, reprezentată prin Ministerul
Finanțelor, și Fondul Internațional pentru Dezvoltare Agricolă

2

MONITORUL OFICIAL AL ROMÂNIEI, PARTEA I, Nr. 167/22.II.2006

privind Proiectul de dezvoltare rurală a Munților Apuseni, în
valoare de 12,4 milioane DST, semnat la Roma la 10 mai

1999, ratificat prin Ordonanța Guvernului nr. 115/1999,
aprobată cu modificări prin Legea nr. 25/2000.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul afacerilor externe,
Anton Niculescu,
secretar de stat
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 3 februarie 2006.
Nr. 166.

ROMÂNIA
MINISTERUL FINANȚELOR PUBLICE

Cabinet secretar de stat
8 iulie 2005
Domnul Lennard Båge,
Președinte
Fondul Internațional pentru Dezvoltare Agricolă

Subiect: Proiectul de dezvoltare rurală a Munților Apuseni (RO-485) — Solicitare de amendare a acordului de
împrumut*)
Domnule președinte,
După cum probabil cunoașteți, Proiectul de dezvoltare rurală a Munților Apuseni, aflat în derulare (PDA, Împrumut
FIDA R-485), a demonstrat pe parcursul ultimilor ani progrese din ce în ce mai bune în implementare. Proiectul este
implementat în prezent în județele cele mai sărace și mai muntoase din România, beneficiind de un puternic și diversificat
portofoliu de împrumut și de o cerere în continuă creștere. Guvernul a identificat acest proiect ca fiind unul dintre cele
mai de succes programe de servicii financiare rurale, ce asigură produse financiare și sporirea capacității pentru
întreprinderile mici și mijlocii din mediul rural care contribuie la crearea unei economii rurale vibrante și generează locuri
de muncă foarte necesare în zonele montane dezavantajate din punct de vedere economic.
În urma rezultatelor excelente de atragere a unei a doua instituții financiare la începutul acestui an, Guvernul,
după primirea comentariului îfără obiecții“ de la Fondul Internațional pentru Dezvoltare Agricolă (FIDA), a încheiat un
acord financiar cu o a treia bancă, asigurând astfel o și mai puternică performanță în implementare, cu trageri viitoare din
credit în continuă creștere, estimate a atinge un volum de aproximativ 0,45 milioane dolari S.U.A. pe lună [conform
estimărilor Biroului Națiunilor Unite pentru Servicii de Proiect (UNOPS)/FIDA efectuate în cursul misiunii din luna iunie
2005 de supraveghere/urmărire]. Acesta se adaugă unui portofoliu agregat de împrumut aprobat de peste 10 milioane
dolari S.U.A. la sfârșitul lunii iunie 2005, făcând ca tragerea integrală a împrumutului să fie o țintă realistă, în condițiile în
care se aprobă o prelungire.
Recenta misiune comună a UNOPS de supraveghere și a FIDA de urmărire a făcut un număr de recomandări
menite să îmbunătățească în continuare performanța și impactul proiectului, recomandări ce au fost primite cu satisfacție
de către Guvern și băncile participante. Pentru a menține momentumul de implementare creat, în Aide memoire-ul misiunii
s-a mai recomandat ca acordul de împrumut să fie amendat în sensul prelungirii datelor de finalizare a proiectului și de
încheiere de împrumuturi.
Ar trebui menționat că Proiectul de dezvoltare rurală a Munților Apuseni a avut de suferit de pe urma unei
demarări lente a implementării, împrumuturile inițiale în cadrul acestuia fiind aprobate după 2 ani de la intrarea în vigoare.
Aceasta s-a datorat în mare parte apariției unei serii de probleme complexe de natură instituțională și legală, precum și
necesității de a lucra cu populația rurală (și bănci comerciale) pentru a o încuraja să opereze prin intermediul sectorului
financiar formal. Aceste aspecte, rezolvate la începutul anului 2002, au avut ca rezultat o îmbunătățire lentă, dar
constantă a numărului și calității portofoliului de împrumuturi aprobate, care s-a îmbunătățit și mai notabil din 2004.
*) Traducere.

3

MONITORUL OFICIAL AL ROMÂNIEI, PARTEA I, Nr. 167/22.II.2006

În lumina acestor performanțe foarte bune și a unei cereri din ce în ce mai robuste pentru produse financiare
specifice furnizate prin proiect ca sprijin pentru sectorul rural sărac și pentru dezvoltarea sectorului întreprinderilor mici și
mijlocii (IMM), Guvernul solicită prin prezenta prelungirea datei de finalizare a proiectului și a datei de încheiere de
împrumuturi cu cel puțin un an, permițând astfel: (i) continuarea implementării, oferind astfel un produs financiar îndelung
căutat în rândul populației rurale sărace și al IMM-urilor rurale în formare; și (ii) oferirea unei oportunități de implementare
a proiectului prin intermediul unui număr mai mare de bănci (sporind astfel acoperirea, potențialul de tragere și impactul
proiectului).
Opinia Guvernului este că, dacă este aprobat și procesat în timp util, acest amendament va ajuta foarte mult la
menținerea momentumului de implementare creat, la creșterea impactului, și va oferi beneficii și mai semnificative și
continue proprietarilor rurali mici din zonele proiectului. Guvernul dorește să folosească acest prilej pentru a reafirma
faptul că această propunere de prelungire a fost discutată cu reprezentanții FIDA și UNOPS în cursul ultimelor misiuni și
dispune de susținerea și sprijinul total al acestora.
Vă rog să acceptați, domnule președinte, asigurări privind înalta mea considerație,
Dragoș Neacșu,
secretar de stat

FONDUL INTERNAȚIONAL PENTRU DEZVOLTARE AGRICOLĂ

17 octombrie 2005
Fax: +40-21-3126792

Către: Excelența Sa domnul Sebastian Teodor
Gheorghe Vlădescu
Ministrul finanțelor publice
Ministerul Finanțelor Publice
București, România

Copie: Domnul Omer Zafar
Manager senior portofoliu
UNOPS CANANE Roma
Roma, Italia
Fax: 06-5705-0299

Copie: Domnul Ștefan Petrescu
Director general
Direcția generală finanțe publice externe
și coordonator de proiect
Proiectul de dezvoltare rurală a Munților Apuseni
Ministerul Finanțelor Publice
București, România

De la: Mona Bishay
Director
Direcția Orientul Apropiat și Africa de Nord
FIDA, Roma
Subiect: România — Proiectul de dezvoltare rurală a Munților Apuseni (RO-485) — Prelungirea datelor de
finalizare a Proiectului și de încheiere de împrumuturi*)

Stimate domnule ministru,
Am plăcerea de a vă informa că propunerea de prelungire a datei de finalizare a Proiectului de dezvoltare rurală a
Munților Apuseni de la 31 decembrie 2005 la 31 decembrie 2006 și a datei de încheiere de împrumuturi de la 30 iunie 2006
la 30 iunie 2007 (după cum s-a solicitat în comunicarea Guvernului către FIDA din data de 8 iulie 2005) a fost aprobată
de conducerea FIDA.
Prin urmare, datele de finalizare și de încheiere de împrumuturi stabilite în acordul de împrumut la art. III
secțiunea 3.06 și în anexa I paragraful 3 vor fi considerate revizuite conform celor menționate mai sus.
Acceptați, domnule ministru, asigurări privind înalta mea considerație.
*) Traducere.

4

MONITORUL OFICIAL AL ROMÂNIEI, PARTEA I, Nr. 167/22.II.2006
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare
a Legii nr. 299/2005 privind instituirea sistemului de garanții
pentru importul și exportul produselor agricole
În temeiul art. 108 din Constituția României, republicată, și al art. 21
din Legea nr. 299/2005 privind instituirea sistemului de garanții pentru
importul și exportul produselor agricole, cu modificările ulterioare,
Guvernul României adoptă prezenta hotărâre.
Art. 1. — Se aprobă Normele metodologice de aplicare a Legii
nr. 299/2005 privind instituirea sistemului de garanții pentru importul și
exportul produselor agricole, publicată în Monitorul Oficial al României,
Partea I, nr. 956 din 27 octombrie 2005, cu modificările ulterioare, prevăzute
în anexa care face parte integrantă din prezenta hotărâre.
Art. 2. — Prezenta hotărâre intră în vigoare la data de 1 martie 2006.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii,
pădurilor și dezvoltării rurale,
Nicolae Flaviu Lazin,
secretar de stat
Ministrul delegat pentru comerț,
Iuliu Winkler
Ministrul finanțelor publice,
Sebastian Teodor Gheorghe Vlădescu
București, 9 februarie 2006.
Nr. 191.

ANEXĂ

NORME METODOLOGICE
de aplicare a Legii nr. 299/2005 privind instituirea sistemului de garanții pentru importul și exportul produselor agricole
Art. 1. — Depunerea de către operatorii economici a
cererii pentru eliberarea certificatului de import sau de
export este condiționată, după caz, de constituirea unei
garanții în lei.
Art. 2. — În cazul constituirii garanției sub formă de
depozit:
a) depozitul se constituie prin depunere în numerar sau
prin virament bancar în contul 50.05.04 îSume de mandat
și în depozit reprezentând garanții la importul și exportul de
produse agricole“, deschis pe numele Agenției de Plăți și
Intervenție pentru Agricultură la Trezoreria Statului;
b) data constituirii garanției se consideră ca fiind data în
care s-a realizat alimentarea contului Agenției de Plăți și
Intervenție pentru Agricultură, cu suma reprezentând
garanția dovedită prin extrasul de cont.
Art. 3. — În cazul constituirii garanției sub formă de
scrisoare de garanție bancară:
a) lista băncilor agreate se stabilește prin ordin al
ministrului finanțelor publice, la propunerea Băncii Naționale
a României, în termen de 15 zile de la data publicării
prezentelor norme metodologice în Monitorul Oficial al
României, Partea I;

b) Agenția de Plăți și Intervenție pentru Agricultură
încheie convenții cu băncile agreate, în termen de 15 zile
de la data publicării în Monitorul Oficial al României,
Partea I, a ordinului ministrului finanțelor publice privind
lista băncilor agreate;
c) originalul scrisorii de garanție bancară se transmite
de către banca emitentă direct Agenției de Plăți și
Intervenție pentru Agricultură;
d) data constituirii garanției se consideră ca fiind data
emiterii scrisorii de garanție de către bancă;
e) garanția nu se poate constitui mai târziu de data
depunerii cererii pentru eliberarea certificatului;
f) în cazul în care există scrisori de garanție bancară în
vigoare, conform termenului de valabilitate a acestora,
emise de una dintre băncile agreate, dar aceasta este
radiată din listă la un moment dat, angajamentul băncii
respective asumat prin scrisoarea de garanție rămâne
valabil circumscris termenului de valabilitate a acesteia;
g) scrisoarea de garanție bancară își încetează
valabilitatea numai după prezentarea acordului scris al
Agenției de Plăți și Intervenție pentru Agricultură sau după

MONITORUL OFICIAL AL ROMÂNIEI, PARTEA I, Nr. 167/22.II.2006
expirarea termenului de valabilitate a scrisorii de garanție
bancară;
h) modelul scrisorii de garanție bancară este prezentat
în anexa nr. 1;
i) o scrisoare de garanție bancară poate fi utilizată doar
pentru o singură operațiune, fie de import, fie de export;
j) la completarea scrisorii de garanție bancară se va
bara în text cu o linie cu cerneală roșie cuvântul îexport“,
în cazul când aceasta se solicită pentru import, sau
cuvântul îimport“, când aceasta se solicită pentru export.
Art. 4. — (1) Agenția de Plăți și Intervenție pentru
Agricultură este îndreptățită să refuze acceptarea unei
garanții, indiferent de forma ei, în condițiile în care aceasta
nu acoperă obligația aferentă înscrisă în cererea pentru
eliberarea certificatului de import sau de export. În acest
caz Agenția de Plăți și Intervenție pentru Agricultură
comunică motivul respingerii pe versoul cererii pentru
eliberarea certificatului de import sau de export.
(2) În cazul în care un operator economic are un litigiu
privind executarea unei garanții aferente unui certificat de
import sau de export, acesta nu poate depune o altă
cerere pentru eliberarea unui certificat de import sau de
export decât după stingerea obligațiilor față de Agenția de
Plăți și Intervenție pentru Agricultură.
Art. 5. — (1) În sensul art. 3 alin. (2) din Legea
nr. 299/2005 privind instituirea sistemului de garanții la
importul și exportul produselor agricole, denumită în
continuare lege, Agenția de Plăți și Intervenție pentru
Agricultură renunță la constituirea garanției, pe baza cererii
adresate acesteia de către operatorul economic sau de
reprezentantul împuternicit al acestuia, care solicită
eliberarea certificatului de import ori de export.
(2) Prevederile alin. (1) nu se aplică exporturilor care
beneficiază de primă de export, pentru care se constituie
garanție și în situația în care suma totală aferentă acesteia
este inferioară sumei de 500 euro, echivalent în lei la
cursul de schimb stabilit și comunicat de Banca Națională
a României la data constituirii.
(3) Modelul cererii prevăzute la alin. (1) este prezentat
în anexa nr. 2.
(4) Verificarea respectării prevederilor art. 3 alin. (2) din
lege se face luându-se în considerare cursul de schimb
stabilit și comunicat de Banca Națională a României la
data constituirii garanției.
(5) Prevederile alin. (4) se aplică și în cazul în care
operațiunea de import sau de export rezultată din certificat
nu este îndeplinită.
(6) Angajamentul scris al părții responsabile de
îndeplinirea obligației constituie titlu executoriu pentru
recuperarea sumei echivalente cu cea pe care ar fi plătit-o
dacă ar fi constituit o garanție.
Art. 6. — (1) Operatorul economic sau reprezentantul
împuternicit al acestuia poate solicita înlocuirea garanției,
potrivit art. 7 alin. (1) din lege, prin cerere scrisă, adresată
Agenției de Plăți și Intervenție pentru Agricultură.
(2) În cazul prevăzut la art. 3 lit. f), Agenția de Plăți și
Intervenție pentru Agricultură notifică operatorul economic în
termen de 5 zile lucrătoare de la data publicării în
Monitorul Oficial al României, Partea I, a ordinului de

5

modificare a ordinului ministrului finanțelor publice privind
lista băncilor agreate.
(3) Pentru eliberarea de certificate necesare unor
operațiuni de import sau de export viitoare, în vederea
obținerii scrisorii de garanție bancară, operatorul economic
are obligația să se adreseze băncilor agreate, stabilite prin
ordin al ministrului finanțelor publice.
Art. 7. — (1) Obligația privind îndeplinirea operațiunii de
import sau de export, rezultată din certificat ori din extrasul
aferent certificatului, se referă la îndeplinirea cumulativă a
cerințelor rezultate din certificat sau, după caz, din extrasul
aferent certificatului.
(2) Cerințele rezultate din certificatul de import sau de
export ori, după caz, din extrasul aferent certificatului se
referă la realizarea operațiunii de import sau de export
astfel:
a) pentru cantitatea de produs înscrisă în certificat sau
în extrasul aferent certificatului;
b) în intervalul de valabilitate a certificatului sau
extrasului aferent certificatului;
c) în țara înscrisă în certificat sau în extrasul aferent
certificatului.
Art. 8. — (1) Agenția de Plăți și Intervenție pentru
Agricultură restituie garanția reținută sau transmite originalul
scrisorii de garanție la banca emitentă împreună cu
notificarea realizării obligației rezultate din certificatul de
import sau de export, în termen de maximum 30 de zile
de la data prezentării documentelor prevăzute la art. 14 din
lege.
(2) Pentru restituirea garanției, operatorul economic este
obligat să prezinte Agenției de Plăți și Intervenție pentru
Agricultură următoarele documente:
a) în cazul efectuării unui import: exemplarul nr. 1 al
certificatului de import sau, după caz, exemplarul nr. 1 al
extrasului ori extraselor aferent/aferente certificatului,
completate de biroul vamal competent cu mențiunile
prevăzute de lege;
b) în cazul efectuării unui export fără primă de export:
exemplarul nr. 1 al certificatului de export sau, după caz,
exemplarul nr. 1 al extrasului ori extraselor aferent/aferente
certificatului, completate de biroul vamal competent cu
mențiunile prevăzute de lege;
c) în cazul efectuării unui export cu primă de export, pe
lângă documentele prevăzute la lit. b), Agenția de Plăți și
Intervenție pentru Agricultură solicită documente
suplimentare stabilite de reglementările legale în vigoare.
Art. 9. — (1) La data expirării termenului de valabilitate
a certificatului de import, în situația în care operatorul
economic nu a prezentat dovezile prevăzute la art. 14
lit. a) din lege în cadrul termenului de valabilitate a
certificatului, Agenția de Plăți și Intervenție pentru
Agricultură notifică operatorului economic faptul că garanția
reținută se execută în termen de 35 de zile de la data
notificării.
(2) La data expirării termenului de valabilitate a
certificatului de export pentru operațiunile de export cu
produse care nu beneficiază de primă de export, în
condițiile în care operatorul economic nu a prezentat
dovezile prevăzute la art. 14 lit. b) din lege, Agenția de

6

MONITORUL OFICIAL AL ROMÂNIEI, PARTEA I, Nr. 167/22.II.2006

Plăți și Intervenție pentru Agricultură notifică operatorului
economic faptul că garanția reținută se execută în termen
de 35 de zile de la data notificării.
(3) În situația în care Agenția de Plăți și Intervenție
pentru Agricultură a decis, conform art. 15 alin. (7) din
lege, prelungirea perioadei pentru furnizarea documentelor
suplimentare prevăzute la art. 14 lit. c) din lege și
operatorul economic nu le-a prezentat, aceasta notifică
operatorului economic faptul că garanția reținută va fi
executată în termen de 35 de zile de la data notificării.
(4) Pentru executarea garanției sub formă de depozit,
Agenția de Plăți și Intervenție pentru Agricultură virează la
bugetul de stat suma garantată și existentă în contul
Agenției de Plăți și Intervenție pentru Agricultură.
Art. 10. — (1) Termenul de valabilitate a scrisorii de
garanție bancară în cazul importului include următoarele
perioade succesive:
a) 60 de zile, care reprezintă durata de valabilitate a
certificatului de import;
b) 35 de zile, în care operatorul economic trebuie să
plătească suma reprezentând garanția reținută conform
art. 16 alin. (1) din lege;
c) 35 de zile, în care banca trebuie să execute
scrisoarea de garanție bancară.
(2) Termenul de valabilitate a scrisorii de garanție
bancară în cazul exportului fără primă de export include
următoarele perioade succesive:
a) 90 de zile, care reprezintă durata de valabilitate a
certificatului de export;
b) 35 de zile, în care operatorul economic trebuie să
plătească suma reprezentând garanția reținută conform
art. 16 alin. (1) din lege;
c) 35 de zile, în care banca trebuie să execute
scrisoarea de garanție bancară.
(3) Termenul de valabilitate a scrisorii de garanție
bancară în cazul exportului cu primă de export include
următoarele perioade succesive:
a) 90 de zile, care reprezintă durata de valabilitate a
certificatului de export;
b) 6 luni de la data expirării termenului de valabilitate a
certificatului de export;
c) două luni de la expirarea termenului prevăzut la lit. b);
d) 35 de zile, în care operatorul economic trebuie să
plătească suma reprezentând garanția reținută conform
art. 16 alin. (1) din lege:
e) 35 de zile, în care banca trebuie să execute
scrisoarea de garanție bancară.
(4) Termenul prevăzut pentru prezentarea dovezii că
produsele în cauză au ajuns pe teritoriul de destinație
înscris în certificatul de export este de 6 luni de la data
expirării termenului de valabilitate a certificatului.
(5) Termenul prevăzut la alin. (4) poate fi prelungit
pentru o perioadă de cel mult două luni, la cererea
operatorului economic adresată Agenției de Plăți și
Intervenție pentru Agricultură, ca urmare a demersurilor
acestuia în scopul obținerii dovezii că produsele în cauză
au ajuns pe teritoriul de destinație înscris în certificatul de
export, prevăzute de reglementările legale în vigoare, cu
excepția cazurilor de forță majoră, astfel cum au fost
definite la art. 28 și 29 din Legea nr. 300/2005 privind

instituirea sistemului de certificate de import și de export
pentru produse agricole, cu modificările ulterioare.
Art. 11. — (1) Dovada că produsele în cauză au ajuns
pe teritoriul de destinație înscris în certificatul de export se
face în conformitate cu reglementările legale în vigoare.
(2) Agenția de Plăți și Intervenție pentru Agricultură
notifică operatorului economic la împlinirea termenului de
6 luni de la data expirării termenului de valabilitate a
certificatului de export faptul că nu a depus dovada livrării
la destinație și, ca urmare, acesta trebuie să plătească
suma reprezentând garanția reținută, în termen de 35 de
zile din ziua emiterii notificării, în cazul neîndeplinirii
obligației de a exporta, înscrisă în certificatul de export.
(3) În cazul în care operatorul economic nu poate
prezenta dovada în termenul stabilit de lege, acesta
prezintă Agenției de Plăți și Intervenție pentru Agricultură
documente precum: scrisori, faxuri, mesaje electronice,
rezultate din corespondența acestuia cu autoritatea vamală
din țara de destinație a exportului, care atestă demersurile
întreprinse în scopul obținerii dovezii, în vederea prelungirii
perioadei pentru prezentarea acesteia.
(4) În situația în care operatorul economic nu face
dovada că produsele în cauză au ajuns pe teritoriul de
destinație înscris în certificatul de export în termenul
prevăzut de lege, se consideră culpa operatorului economic
și garanția aferentă certificatului de export se reține
integral.
(5) La împlinirea termenului de 8 luni de la data
expirării termenului de valabilitate a certificatului de export,
Agenția de Plăți și Intervenție pentru Agricultură notifică
operatorului economic faptul că nu a furnizat documentele
potrivit art. 14 lit. c) din lege și, ca urmare, acesta trebuie
să plătească suma reprezentând garanția reținută în termen
de 35 de zile din ziua emiterii notificării.
(6) Dacă la expirarea termenului de valabilitate a
certificatului de export operatorul economic nu prezintă
acest certificat, garanția se reține integral.
Art. 12. — (1) Valoarea totală a garanției rezultă prin
înmulțirea cantității de produs înscrise în certificat cu
cuantumul garanției pe unitatea de măsură pentru produsul
respectiv.
(2) Potrivit art. 15 alin. (1) din lege, garanția care se
reține se calculează după următoarea formulă:
Valoarea garanției care se reține = (95% din cantitatea
înscrisă în certificat — cantitatea importată sau exportată) x
cuantumul garanției pe unitatea de măsură pentru produsul
respectiv.
(3) Potrivit art. 15 alin. (2) din lege, în cazul în care
cantitatea efectiv importată sau exportată reprezintă mai
puțin de 5% din cantitatea înscrisă în certificatul de import
sau de export, se reține întreaga garanție.
Art. 13. — (1) Executarea unei garanții constituite sub
formă de scrisoare de garanție bancară se face pe baza
cererii Agenției de Plăți și Intervenție pentru Agricultură, al
cărei model este prezentat în anexa nr. 3.
(2) La completarea anexei nr. 3, Agenția de Plăți și
Intervenție pentru Agricultură va bara cu o linie cu cerneală
roșie cealaltă operațiune decât cea pentru care s-a solicitat
certificatul.

7

MONITORUL OFICIAL AL ROMÂNIEI, PARTEA I, Nr. 167/22.II.2006
(3) La expirarea termenului de 35 de zile prevăzut la
art. 16 alin. (1) din lege, Agenția de Plăți și Intervenție
pentru Agricultură virează la bugetul de stat sumele
reținute, existente în contul acesteia.
(4) La expirarea termenului de 35 de zile prevăzut la
art. 16 alin. (2) din lege, Agenția de Plăți și Intervenție

pentru Agricultură virează la bugetul de stat sumele
încasate de la banca emitentă a scrisorii de garanție
bancară.
Art. 14. — Anexele nr. 1—3 fac parte integrantă din
prezentele norme metodologice.

ANEXA Nr. 1

Către
Agenția de Plăți și Intervenție pentru Agricultură
Str. .................................... nr. .........., sectorul .........., cod poștal .............., București, cod fiscal .......................

SCRISOARE DE GARANȚIE BANCARĂ

Nr. ................../........................
Cu privire la Certficatul de export/import nr. ........................... din ............................................................ pentru
exportul/importul .............................................................................................................................................................................,
(denumirea produsului agricol, cantitatea, unitatea de măsură, țara de destinație/proveniență)

ce urmează a fi eliberat Societății Comerciale ................................................., str. ................. nr. ..., localitatea ....................,
județul ................................, nr. de înregistrare la registrul comerțului ............................, CUI ...............................................,
(operatorul economic)

și în conformitate cu dispozițiile Legii nr. 299/2005, operatorul economic este obligat să furnizeze o garanție bancară de
bună execuție.
Pentru aceasta, în conformitate cu cele mai sus arătate, la solicitarea clientului nostru, Societatea
Comercială ............................................., str. ......................................... nr. ...., nr. de înregistrare la registrul comerțului,
CUI ........................., noi, Banca ..................................., Sucursala ...................................., str. .............................. nr. ..........,
nr. de înregistrare la registrul comerțului, ..........................., CUI ........................................, ne angajăm irevocabil și
necondiționat să plătim în favoarea Agenției de Plăți și Intervenție pentru Agricultură, până la concurența sumei de
maximum ................. (litere ..........) lei (RON) orice sumă cerută de dumneavoastră la prima cerere scrisă, prezentată în
original, semnată și ștampilată, cerere de executare prezentată în cadrul termenului de valabilitate a prezentei scrisori de
garanție bancară, însoțită de declarația dumneavoastră că operatorul economic .................................................. nu și-a
îndeplinit total sau parțial obligațiile asumate conform Legii nr. 299/2005 și Certificatului de export/import
nr. ........................... din ............................, aferent exportului/importului de ..................................................................................,
(cantitatea, unitatea de măsură, produsul)

cu precizarea obligației neîndeplinite. Plata se va efectua de către noi în contul dumneavoastră nr. 50.05.04, deschis la
Direcția de Trezorerie și Contabilitate Publică a Municipiului București, la primirea solicitării dumneavoastră, prezentată la
ghișeele noastre, fără nici o amânare, contestație sau necesitate a prezentării unor dovezi suplimentare, în decurs de 30
de zile de la primirea sa.
Această garanție este valabilă până la data de ..., dată la care, dacă nu s-a primit de la Agenția de Plăți și
Intervenție pentru Agricultură nici o solicitare strict conformă cu termenii și condițiile prezentei scrisori, aceasta devine nulă
la data menționată, indiferent dacă originalul ne este restituit sau nu.
Orice plată efectuată de bancă în cadrul prezentei scrisori de garanție va reduce angajamentul băncii cu valoarea
acestor plăți.
În situațiile în care părțile sunt de acord să modifice unele prevederi din Certificatul de export/import nr. ..., care
au efecte asupra angajamentului băncii, garanția se va putea modifica numai cu acordul Băncii .....................
Restituirea originalului scrisorii de garanție de către dumneavoastră direct către banca emitentă, înainte de
expirarea valabilității sale, va elibera banca de obligațiile asumate. Prezenta scrisoare de garanție este supusă Publicației
458 a CCI Paris și este guvernată de legea română, locul de judecată fiind municipiul București.

Semnături autorizate,

8

MONITORUL OFICIAL AL ROMÂNIEI, PARTEA I, Nr. 167/22.II.2006
ANEXA Nr. 2
CERERE

privind renunțarea la constituirea garanției, potrivit art. 3 alin. (2) din Legea nr. 299/2005
Subsemnatul1) ..................................................................................................................................................................,
în drept de a acționa pentru/în numele Societății Comerciale 2) ................................................................................,
în calitate de solicitant al certificatului de import sau de export pentru produsul ........................................................,
în cantitate de ........................................................, solicit ca, începând cu data de3) .....................................................,
societatea comercială să fie exceptată de la constituirea unei garanții atunci când aceasta este inferioară sumei de
500 euro pentru fiecare certificat de import sau de export.
Mă angajez să plătesc în termenul prevăzut de lege, pe baza simplei cereri a Agenției de Plăți și Intervenție
pentru Agricultură, orice sumă datorată, echivalentă cu cea care ar fi fost plătită în caz de reținere totală sau parțială a
garanției aferente certificatului, dacă aceasta ar fi fost constituită.
Întocmită la București în data de4) ....................

1)
2)
3)
4)

Numele și prenumele persoanei autorizate, datele de identificare.
Societatea, sediul social, activitatea principală, codul unic de înregistrare.
Data de la care se cere exceptarea.
Data, semnătura persoanei autorizate și ștampila societății comerciale.

ANEXA Nr. 3

Către
Banca .............................................................................................................
Ref.: Scrisoare de garanție bancară nr. ...........................................................
În conformitate cu prevederile Convenției nr. ............................................ din data de ......................................,
încheiată între Agenția de Plăți și Intervenție pentru Agricultură și banca dumneavoastră ..................................................,
noi, Agenția de Plăți și Intervenție pentru Agricultură, beneficiară a Scrisorii de garanție nr. .................................
din data de ...................................., atestăm că operatorul economic ............................... Societatea Comercială ..................,
str. ....................................... nr. .........., localitatea ....................., județul ............................., nr. de înregistrare la registrul
comerțului ....................................., CUI .........................., pentru care ați garantat buna îndeplinire a obligației privind
importul sau exportul de ............................, asumată prin Certificatul de import sau de export nr. .........................................,
nu și-a îndeplinit obligația. Vă rugăm să dispuneți executarea scrisorii de garanție bancară pentru suma de ....................,
sumă care va fi virată în contul Agenției de Plăți și Intervenție pentru Agricultură nr. 50.05.04 îSume de mandat și în
depozit reprezentând garanții la importul și exportul de produse agricole“, deschis la Trezoreria Statului, Sucursala
Municipiului București.

Agenția de Plăți și Intervenție pentru Agricultură
Director general,

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 167/22.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113435]
ISSN 1453—4495

