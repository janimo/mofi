Anul 174 (XVIII) — Nr. 420

PARTEA

I

LEGI, DECRETE, HOTĂRÂRI ȘI ALTE ACTE

Marți, 16 mai 2006

SUMAR

Nr.

129.
649.

131.

651.

35.

36.

601.

Pagina
LEGI ȘI DECRETE
— Lege privind instituirea unor burse acordate de
consiliul local în localitățile din mediul rural .........
— Decret pentru promulgarea Legii privind
instituirea unor burse acordate de consiliul local în
localitățile din mediul rural ......................................
´
— Lege pentru modificarea alineatului 2 al
articolului 173 din Legea nr. 58/1998 privind
activitatea bancară ....................................................
— Decret privind promulgarea Legii pentru
modificarea alineatului 2 al articolului 173 din
Legea nr. 58/1998 privind activitatea bancară .......
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru completarea
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale ........................................................................
— Ordonanță de urgență pentru modificarea și
completarea Ordonanței de urgență a Guvernului
nr. 189/2002 privind operațiunile compensatorii
referitoare la contractele de achiziții pentru nevoi
de apărare, ordine publică și siguranță națională
— Hotărâre privind transmiterea unui teren,
proprietate publică a statului, din administrarea
Ministerului Transporturilor, Construcțiilor și
Turismului în administrarea Ministerului Agriculturii,
Pădurilor și Dezvoltării Rurale — Agenția
Națională pentru Pescuit și Acvacultură ................

Nr.

Pagina

602.

— Hotărâre pentru aprobarea Normelor
metodologice de aplicare a Ordonanței Guvernului
nr. 7/2006 privind instituirea Programului de
dezvoltare a infrastructurii din spațiul rural, precum
și a Regulamentului de organizare și funcționare a
Comisiei privind determinarea oportunității
proiectelor .................................................................

7–11

603.

— Hotărâre privind revocarea și numirea unor
membri în Consiliul director al Fondului Român de
Dezvoltare Socială ...................................................

12

605.

— Hotărâre privind transmiterea unui imobil din
domeniul public al statului și din administrarea
Ministerului Administrației și Internelor în domeniul
public al municipiului Giurgiu și în administrarea
Consiliului Local al Municipiului Giurgiu ................

13

— Hotărâre privind
domeniul public al
Ministerului Apărării
al municipiului Sibiu
Local al Municipiului

transmiterea unui imobil din
statului și din administrarea
Naționale în domeniul public
și în administrarea Consiliului
Sibiu, județul Sibiu ...............

14

— Hotărâre pentru abrogarea Hotărârii Guvernului
nr. 1.609/2003 privind prețurile produselor
subvenționate din sectorul minier ...........................

15

— Hotărâre privind suplimentarea bugetului
Secretariatului General al Guvernului pe anul 2006
din Fondul de rezervă bugetară la dispoziția
Guvernului, prevăzut în bugetul de stat pe anul 2006

16

2

3

3

3

606.

607.
4
611.

5–6

DECIZII ALE PRIMULUI-MINISTRU
52.

6–7

— Decizie privind numirea domnului Dan Dungaciu
în funcția de subsecretar de stat pentru românii
de pretutindeni în cadrul Ministerului Afacerilor
Externe .....................................................................

16

2

MONITORUL OFICIAL AL ROMÂNIEI, PARTEA I, Nr. 420/16.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind instituirea unor burse acordate de consiliul local în localitățile din mediul rural
Parlamentul României adoptă prezenta lege.
Art. 1. — În scopul asigurării personalului calificat care
urmează să desfășoare activitatea pe raza unei unități
administrativ-teritoriale, se instituie burse acordate de
consiliul local.
Art. 2. — (1) În localitățile din mediul rural în care
există personal angajat necalificat sau cu vârsta de
pensionare, consiliul local, în funcție de resursele financiare
existente, poate institui burse acordate de consiliul local
unor persoane pentru susținerea pregătirii de specialitate —
educator, învățător, asistent social, secretar al comunei,
asistent medical, precum și pentru orice alte profesii
necesare bunei desfășurări a vieții economice și sociale a
comunei.
(2) Prin hotărâre a consiliului local pentru acordarea
burselor prevăzute la alin. (1) se stabilesc, în cadrul
proiectului de buget local pentru anul financiar următor:
a) specializările pentru care se acordă bursele;
b) categoriile de cheltuieli care se suportă din bursă;
c) cuantumul bursei, diferențiat în funcție de localitatea
și de instituția de învățământ pe care o va urma bursierul;
d) fondurile disponibile acordării burselor.
(3) Bursierul trebuie să aibă domiciliul în comuna unde
își va desfășura activitatea după absolvirea studiilor.
(4) Bursa se acordă unei persoane o singură dată și
numai pentru una dintre formele de pregătire în
specializările prevăzute la alin. (1).
Art. 3. — (1) Fondurile necesare pentru plata burselor
prevăzute la art. 1 se asigură din bugetele locale ale
comunelor care sunt beneficiarele contractelor încheiate și
ale activităților desfășurate de absolvenți. Sursele de
finanțare pot fi din:
a) impozite;
b) taxe;
c) alte venituri ale bugetului local, constituite potrivit legii.
(2) Consiliul județean poate aloca în completare fonduri
din bugetul județului pentru plata burselor în localități aflate
în raza teritorială a județului.
Art. 4. — (1) Relația dintre consiliul local și persoana
care beneficiază de bursă se face pe bază de contract,
încheiat atât pe durata studiilor, cât și pe perioada
următorilor 8 ani de la absolvire. Acesta va cuprinde
obligațiile părților: condițiile materiale asigurate bursierului în

timpul studiilor și după absolvirea acestora, inclusiv
asigurarea unui post corespunzător studiilor absolvite,
obligațiile bursierului în timpul, respectiv după terminarea
studiilor, precum și măsuri ce se pot lua în cazul
nerespectării condițiilor cuprinse în contract. Cuantumul
minim al bursei se prevede în contract. Bursa este
indexabilă.
(2) Bursa se acordă prin hotărâre a consiliului local,
după promovarea examenului de admitere la specializările
prevăzute la art. 2 alin. (1).
(3) Consiliul local va urmări în permanență evoluția
școlară a bursierului, acesta fiind obligat să își finalizeze
pregătirea în perioada de studii prevăzută în planul de
învățământ. În caz contrar, va restitui integral cheltuielile de
școlarizare în termenul prevăzut în contract, cu excepția
cazului în care nu este posibilă finalizarea studiilor din
motive neimputabile bursierului.
Art. 5. — (1) Persoanele care beneficiază de bursă au
obligația ca timp de 8 ani de la absolvirea studiilor să
lucreze în localitatea și în profesia pentru care au fost
pregătite profesional.
(2) Drepturile și obligațiile beneficiarului bursei sunt
prevăzute în legislația în vigoare și în contractul de
acordare a bursei.
Art. 6. — (1) Rezilierea contractului de către consiliul
local se poate face doar din motive justificate, pentru
incompetență profesională și/sau din motive imputabile
bursierului.
(2) Rezilierea contractului de către bursier se face în
condițiile în care consiliul local nu își respectă obligațiile
contractuale.
Art. 7. — (1) Părăsirea postului înainte de expirarea
contractului duce la restituirea cheltuielilor actualizate,
precum și a eventualelor penalizări suplimentare care se
stabilesc prin contract, proporțional cu timpul lucrat.
(2) Cu un an înainte de data expirării contractului se va
confirma consiliului local rămânerea pe post.
Art. 8. — Prezenta lege intră în vigoare la data de
1 iulie 2006.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 mai 2006.
Nr. 129.

MONITORUL OFICIAL AL ROMÂNIEI, PARTEA I, Nr. 420/16.V.2006

3

PREȘEDINTELE ROMÂNIEI

DECRET
pentru promulgarea Legii privind instituirea unor burse
acordate de consiliul local în localitățile din mediul rural
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind instituirea unor burse
acordate de consiliul local în localitățile din mediul rural și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 10 mai 2006.
Nr. 649.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea alineatului 2 al articolului 173 din Legea nr. 58/1998 privind activitatea bancară
Parlamentul României adoptă prezenta lege.
Articol unic. — Alineatul 2 al articolului 173 din Legea
nr. 58/1998 privind activitatea bancară, republicată în
Monitorul Oficial al României, Partea I, nr. 78 din
24 ianuarie 2005, se modifică și va avea următorul cuprins:

îSeparat sau în cadrul asociației profesionale, băncile
vor putea să își organizeze un corp propriu de executori, a
cărui activitate va fi strict legată de punerea în executare a
titlurilor executorii ale băncii și ale societăților aparținând
grupului acesteia.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 mai 2006.
Nr. 131.
PREȘEDINTELE ROMÂNIEI

DECRET
privind promulgarea Legii pentru modificarea alineatului 2
al articolului 173 din Legea nr. 58/1998
privind activitatea bancară
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea alineatului 2 al
articolului 173 din Legea nr. 58/1998 privind activitatea bancară și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
Viena, 10 mai 2006.
Nr. 651.

4

MONITORUL OFICIAL AL ROMÂNIEI, PARTEA I, Nr. 420/16.V.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru completarea Ordonanței de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale
și societăți comerciale cu capital majoritar de stat, precum și a societăților comerciale
și regiilor autonome subordonate autorităților administrației publice locale
În vederea asigurării protecției sociale și pentru alte categorii de persoane ale căror contracte individuale de
muncă au încetat până la data de 31 ianuarie 2006 inclusiv, în urma disponibilizării prin concedieri colective efectuate în
baza actelor normative în vigoare, se impune adoptarea de măsuri imediate pentru reglementarea acordării drepturilor
prevăzute de Ordonanța de urgență a Guvernului nr. 8/2003, aprobată cu modificări și completări prin Legea
nr. 569/2003, cu modificările și completările ulterioare, și în cazul acestor categorii de personal în scopul asigurării
resurselor de existență, situație care este excepțională și vizează interesul public,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Ordonanța de urgență a Guvernului
nr. 8/2003 privind stimularea procesului de restructurare,
reorganizare și privatizare a unor societăți naționale,
companii naționale și societăți comerciale cu capital
majoritar de stat, precum și a societăților comerciale și
regiilor autonome subordonate autorităților administrației
publice locale, publicată în Monitorul Oficial al României,
Partea I, nr. 144 din 5 martie 2003, aprobată cu modificări
și completări prin Legea nr. 569/2003, cu modificările și
completările ulterioare, se completează după cum urmează:
1. După alineatul (11) al articolului 7 se introduce un
nou alineat, alineatul (12), cu următorul cuprins:
î(12) Beneficiază de prevederile prezentei ordonanțe de
urgență și următoarele categorii de persoane care:
a) au fost preluate după data de 1 ianuarie 2005, prin
protocol, de societăți comerciale în baza actelor normative
în vigoare și ale căror contracte individuale de muncă pe
durată nedeterminată cu aceste societăți au încetat până la
data de 31 ianuarie 2006 inclusiv, în urma disponibilizărilor
prin concedieri colective;
b) au fost preluate de societățile comerciale și regiile
autonome rezultate în urma divizării celor prevăzute la
art. 1, ale căror contracte individuale de muncă pe durată

nedeterminată au încetat până la data de 31 ianuarie 2006
în urma disponibilizărilor prin concedieri colective, dacă
anterior datei de 1 ianuarie 2005 aveau încheiate contracte
individuale de muncă pe durată nedeterminată cu societățile
comerciale și regiile autonome supuse divizării.“
2. După articolul 15 se introduce un nou articol,
articolul 16, cu următorul cuprins:
îArt. 16. — (1) Măsurile de sprijin susceptibile de a
constitui ajutoare de stat, prevăzute de prezenta ordonanță
de urgență, vor fi notificate Consiliului Concurenței de către
inițiator/furnizor, conform reglementărilor în vigoare în
domeniul ajutorului de stat, iar ajutorul de stat va fi efectiv
acordat numai după autorizarea acestuia.
(2) În cazul actelor administrative emise și al
contractelor administrative încheiate fără respectarea
obligației prevăzute la alin. (1), Consiliul Concurenței va
solicita instanțelor de judecată competente anularea actului
administrativ prin care s-a acordat ajutorul ilegal și, pe cale
de consecință, recuperarea, rambursarea sau suspendarea
plății oricărui ajutor ilegal.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul muncii, solidarității sociale și familiei,
Gheorghe Barbu

București, 10 mai 2006.
Nr. 35.

MONITORUL OFICIAL AL ROMÂNIEI, PARTEA I, Nr. 420/16.V.2006

5

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 189/2002
privind operațiunile compensatorii referitoare la contractele de achiziții pentru nevoi de apărare,
ordine publică și siguranță națională
Ținând seama de faptul că dispozițiile art. 4 lit. b) și c) din Ordonanța de urgență a Guvernului nr. 189/2002
privind operațiunile compensatorii referitoare la contractele de achiziții pentru nevoi de apărare, ordine publică și siguranță
națională, aprobată cu modificări și completări prin Legea nr. 354/2003, cu modificările și completările ulterioare, nu
prevăd anumite forme de operațiuni compensatorii care sunt solicitate de către contractanți și sunt în interesul dezvoltării
economiei românești,
având în vedere faptul că alin. (1) al art. 19 din Ordonanța de urgență a Guvernului nr. 189/2002, cu modificările
și completările ulterioare, prevede că acordurile de compensare aferente contractelor de achiziții pentru nevoi de apărare,
ordine publică și siguranță națională vor fi semnate în cel mult 60 de zile de la semnarea contractului de achiziție,
deoarece perioada de finanțare de la bugetul de stat a fost prevăzută să înceteze la 28 februarie 2006,
asigurarea sursei de finanțare pentru buna funcționare a activității Agenției în anul 2006 are caracter de maximă urgență,
în acest sens, întrucât primele acorduri compensatorii se semnează în acest an, iar pentru o perioadă încasările
aferente acordurilor nu vor asigura fondurile necesare pentru derularea corespunzătoare a activității Agenției de
compensare pentru achiziții de tehnică specială (denumită în continuare Agenția), se impune prelungirea perioadei de
finanțare de la bugetul de stat, prin bugetul Secretariatului General al Guvernului, până la sfârșitul anului 2006,
luând în considerare faptul că toate aceste elemente afectează continuarea activității Agenției și că se impune
asigurarea imediată a surselor de finanțare pentru Agenție, precum și faptul că realizarea acestor modificări printr-un
proiect de lege în procedură de urgență ar presupune un interval de timp mare care ar afecta derularea corespunzătoare
a activității Agenției, s-a recurs la soluția promovării unei ordonanțe de urgență,
având în vedere faptul că toate aceste elemente vizează interesul public și constituie situații extraordinare a căror
reglementare nu poate fi amânată,
în temeiul art. 115 alin. (4) din Constituția României, republicată,
Guvernul României

adoptă prezenta ordonanță de urgență.

Art. I. — Ordonanța de urgență a Guvernului
nr. 189/2002 privind operațiunile compensatorii referitoare la
contractele de achiziții pentru nevoi de apărare, ordine
publică și siguranță națională, publicată în Monitorul Oficial
al României, Partea I, nr. 942 din 23 decembrie 2002,
aprobată cu modificări și completări prin Legea
nr. 354/2003, cu modificările și completările ulterioare, se
modifică și se completează după cum urmează:
1. La articolul 4 litera b), după liniuța a noua se
introduce o nouă liniuță, liniuța a zecea, cu următorul
cuprins:
î— investiții — participarea la constituirea sau la
majorarea capitalului social al unei societăți comerciale,
persoană juridică română, dobândirea, inclusiv în cadrul
procesului de privatizare, de acțiuni ale unei societăți
comerciale, persoană juridică română, care să realizeze și
să furnizeze, ca obiect principal de activitate, produse sau
servicii legate de obiectul contractului și integrarea în
producție a respectivelor produse sau servicii, cu condiția
ca nivelul participării să nu fie inferior cotei care asigură
cel puțin poziția de acționar semnificativ, potrivit legii și
eventualelor cerințe ale autorității contractante sau Agenției.“
2. La articolul 4 litera c), liniuța a doua se abrogă.
3. La articolul 4 litera c), după liniuța a șasea se
introduce o nouă liniuță, liniuța a șaptea, cu următorul
cuprins:
î— investiții — participarea la constituirea sau la
majorarea capitalului social al unei societăți comerciale
române sau cu capital majoritar românesc, dobândirea de
acțiuni ale unei societăți comerciale, persoană juridică
română, inclusiv în cadrul procesului de privatizare, cu
condiția ca nivelul participării să nu fie inferior cotei care
asigură cel puțin poziția de acționar semnificativ, potrivit
legii și eventualelor cerințe ale Agenției.“

4. Alineatele (1) și (1 5 ) ale articolului 8 vor avea
următorul cuprins:
îArt. 8. — (1) Agenția este finanțată de la bugetul de
stat, prin bugetul Secretariatului General al Guvernului,
până la data de 31 decembrie 2006. După expirarea
acestui termen, finanțarea Agenției se asigură din venituri
proprii, iar bugetul de venituri și cheltuieli al acesteia se
aprobă prin hotărâre a Guvernului.
..........................................................................................
(1 5 ) Guvernul României poate aproba, la cererea
Agenției, trecerea la finanțarea din venituri proprii, înainte
de data de 31 decembrie 2006.“
5. După alineatul (15) al articolului 8 se introduce un
nou alineat, alineatul (16), cu următorul cuprins:
î(1 6) Fondurile necesare finanțării activității Agenției
pentru perioada martie—decembrie 2006 se asigură prin
hotărâre a Guvernului, din Fondul de rezervă bugetară la
dispoziția Guvernului prevăzut în bugetul de stat pe anul 2006.“
6. Alineatul (1) al articolului 19 va avea următorul
cuprins:
îArt. 19. — (1) În termen de cel mult 60 de zile de la
semnarea contractului de achiziție, contractantul semnează
acordul de compensare. Președintele Agenției poate
prelungi acest termen cu maximum 45 de zile.“
Art. II. — Pentru acordurile de compensare care
trebuiau semnate până la data intrării în vigoare a
prezentei ordonanțe de urgență termenul limită de semnare
a acestora este a 45-a zi de la intrarea în vigoare a
prezentei ordonanțe de urgență. Președintele Agenției poate
prelungi acest termen cu maximum 30 de zile.
Art. III. — Alineatul (1) al articolului II din Ordonanța
Guvernului nr. 30/2005 pentru modificarea și completarea
Ordonanței de urgență a Guvernului nr. 189/2002 privind
operațiunile compensatorii referitoare la contractele de

6

MONITORUL OFICIAL AL ROMÂNIEI, PARTEA I, Nr. 420/16.V.2006

achiziții pentru nevoi de apărare, ordine publică și siguranță
națională, publicată în Monitorul Oficial al României, Partea I,
nr. 640 din 20 iulie 2005, aprobată cu modificări și
completări prin Legea nr. 19/2006, se modifică și va avea
următorul cuprins:
îArt. II. — (1) Acordurile de compensare aferente
contractelor de achiziții pentru nevoi de apărare, ordine
publică și siguranță națională, semnate începând cu data
intrării în vigoare a Ordonanței de urgență a Guvernului
nr. 189/2002 privind operațiunile compensatorii referitoare la
contractele de achiziții pentru nevoi de apărare, ordine
publică și siguranță națională, vor fi perfectate de către

Agenția de Compensare pentru Achiziții de Tehnică
Specială.“
Art. IV. — Ordonanța de urgență a Guvernului
nr. 189/2002 privind operațiunile compensatorii referitoare la
contractele de achiziții pentru nevoi de apărare, ordine
publică și siguranță națională, publicată în Monitorul Oficial
al României, Partea I, nr. 942 din 23 decembrie 2002,
aprobată cu modificări și completări prin Legea
nr. 354/2003, cu modificările și completările ulterioare și cu
cele aduse prin prezenta ordonanță de urgență, va fi
republicată, după aprobarea ei prin lege de către
Parlament, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Președintele Agenției de Compensare
pentru Achiziții de Tehnică Specială,
Cristinel Tarara
Ministrul delegat pentru coordonarea Secretariatului
General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 10 mai 2006.
Nr. 36.

GUVERNUL ROMÂNIEI

HOTĂRÂRE
privind transmiterea unui teren, proprietate publică a statului, din administrarea Ministerului
Transporturilor, Construcțiilor și Turismului în administrarea Ministerului Agriculturii,
Pădurilor și Dezvoltării Rurale — Agenția Națională pentru Pescuit și Acvacultură
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren în
suprafață de 10 ha, proprietate publică a statului, având
datele de identificare prevăzute în anexa care face parte
integrantă din prezenta hotărâre, din administrarea
Ministerului Transporturilor, Construcțiilor și Turismului în

administrarea Ministerului Agriculturii, Pădurilor și Dezvoltării
Rurale — Agenția Națională pentru Pescuit și Acvacultură.
Art. 2. — Predarea-preluarea terenului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 10 mai 2006.
Nr. 601.

7

MONITORUL OFICIAL AL ROMÂNIEI, PARTEA I, Nr. 420/16.V.2006

ANEXĂ
DATELE DE IDENTIFICARE

a terenului, proprietate publică a statului, care se transmite din administrarea Ministerului Transporturilor,
Construcțiilor și Turismului în administrarea Ministerului Agriculturii, Pădurilor și Dezvoltării Rurale — Agenția
Națională pentru Pescuit și Acvacultură
Nr.
crt.

Denumirea
și locul unde
este situat terenul

1. Bazinul portuar
Midia,
județul Constanța

Persoana juridică
de la care se
transmite
terenul

Domeniul public
al statului și din
administrarea
Ministerului
Transporturilor,
Construcțiilor
și Turismului

Persoana juridică
la care se transmite
terenul

Caracteristicile terenului

Domeniul public al statului
și în administrarea
Ministerului Agriculturii,
Pădurilor și Dezvoltării
Rurale — Agenția
Națională pentru Pescuit
și Acvacultură

Suprafața terenului = 10 ha,
teren neamenajat,
proprietate publică a statului,
având ca vecinătăți la:
• N — Căpitănia Midia
• E — Bazin portuar
• S — Șantier naval
(Societatea Comercială î2x1 Holding
Cape Midia Shipyard“ — S.A.)
• V — Bazin portuar

Numărul
atribuit de
Ministerul
Finanțelor
Publice

34.019

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Ordonanței Guvernului nr. 7/2006
privind instituirea Programului de dezvoltare a infrastructurii din spațiul rural,
precum și a Regulamentului de organizare și funcționare a Comisiei
privind determinarea oportunității proiectelor
În temeiul art. 108 din Constituția României, republicată, și al art. 10 din Ordonanța Guvernului nr. 7/2006 privind
instituirea Programului de dezvoltare a infrastructurii din spațiul rural,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a Ordonanței Guvernului nr. 7/2006 privind instituirea
Programului de dezvoltare a infrastructurii din spațiul rural,
prevăzute în anexa nr. 1.

Art. 2. — Se aprobă Regulamentul de organizare și
funcționare a Comisiei privind determinarea oportunității
proiectelor, prevăzut în anexa nr. 2.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul administrației și internelor,
Paul Victor Dobre,
secretar de stat
Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 10 mai 2006.
Nr. 602.

8

MONITORUL OFICIAL AL ROMÂNIEI, PARTEA I, Nr. 420/16.V.2006
ANEXA Nr. 1

NORME METODOLOGICE
de aplicare a Ordonanței Guvernului nr. 7/2006 privind instituirea Programului de dezvoltare
a infrastructurii din spațiul rural
CAPITOLUL I
Dispoziții generale
Art. 1. — În sensul prevederilor art. 3 coroborate cu
cele ale art. 5 alin. (1) din Ordonanța Guvernului
nr. 7/2006 privind instituirea Programului de dezvoltare a
infrastructurii din spațiul rural, se pot finanța de la bugetul
de stat proiecte de investiții amplasate în:
a) comune;
b) sate ce aparțin orașelor/municipiilor, precum și zone
periurbane ale acestora din urmă, astfel cum sunt definite
prin Legea nr. 350/2001 privind amenajarea teritoriului și
urbanismul, cu completările ulterioare, și prin Ordinul
ministrului agriculturii, pădurilor și dezvoltării rurale și al
ministrului administrației și internelor nr. 143/610/2005
privind definirea și caracterizarea spațiului rural.
Art. 2. — (1) Beneficiarii direcți ai Programului de
dezvoltare a infrastructurii din spațiul rural, denumit în
continuare Program, sunt autoritățile administrației publice
locale din spațiul rural, care utilizează obiectivele de
investiții realizate.
(2) Pentru desfășurarea proiectelor, unitățile
administrativ-teritoriale se pot asocia conform legii.
(3) Primarul comunei/orașului/municipiului titulare/titular
a/al proiectului are calitatea de reprezentant legal.
(4) Responsabilul tehnic al proiectului se desemnează
prin dispoziție a primarului.
Art. 3. — Obiectivele de investiții ce pot fi finanțate în
cadrul Programului trebuie să vizeze unul dintre următoarele
domenii:
a) construcția/extinderea/modernizarea de poduri, podețe
sau punți pietonale;
b) construcția/extinderea/modernizarea de platforme
pentru deșeuri;
c) construcția/extinderea/modernizarea de sisteme de
canalizare a apei și/sau stații de tratare a apelor uzate;
d) construcția/extinderea/modernizarea de sisteme de
alimentare cu apă.
Art. 4. — Finanțarea proiectelor de investiții cuprinse în
Program se asigură de la bugetul de stat prin alocarea de
sume defalcate din taxa pe valoarea adăugată cu această
destinație bugetelor locale, la care autoritățile administrației
publice locale beneficiare vor putea contribui cu sume din
bugetele locale ale acestora la finanțarea lucrărilor
respective.
CAPITOLUL II
Procedura de solicitare a contribuției financiare
de la bugetul de stat
Art. 5. — (1) Documentația de solicitare a finanțării de
la bugetul de stat se depune, în pachet închis, de către
reprezentantul legal și se înregistrează la Biroul Comisiei

privind determinarea oportunității proiectelor, la adresa din
municipiul București, Piața Victoriei nr. 1, cod poștal
011791, sectorul 1.
(2) Documentația de solicitare a finanțării de la bugetul
de stat trebuie să conțină următoarele:
a) cererea de finanțare pe suport hârtie și în format
electronic, potrivit modelului prezentat în Ghidul de
eligibilitate;
b) certificatul de urbanism;
c) extras din inventarul bunurilor aparținând domeniului
public, aprobat prin hotărâre a Guvernului;
d) declarație pe propria răspundere privind numărul de
locuitori ai unității/unităților administrativ-teritoriale și numărul
de locuitori deserviți de proiect;
e) dovada depunerii cererii în vederea obținerii acordului
de mediu, dacă este solicitat în certificatul de urbanism;
f) certificatul fiscal de înregistrare a comunei/comunelor
în care se menționează codul fiscal;
g) studiul de fezabilitate;
h) hotărârea consiliului local al comunei/comunelor
beneficiare privind aprobarea studiului de fezabilitate al
proiectului.
(3) Solicitanții trebuie să completeze cererile de finanțare
în limba română și să le depună în două exemplare: unul
în original și unul în copie. Fiecare exemplar al cererii de
finanțare, însoțit de documentele justificative solicitate în
formularul cererii, inclusiv studiul de fezabilitate, va fi legat
într-un singur dosar, astfel încât să nu permită detașarea
și/sau înlocuirea filelor. Dosarul va fi paginat în partea
dreaptă sus a fiecărei pagini, de la 1 la n, și va conține
un opis. Documentele justificative vor fi anexate în ordinea
opisului, indicându-se numele de pagină la care se află
fiecare document.
(4) Exemplarul original va avea înscrisă pe copertă, în
partea superioară dreaptă, mențiunea îORIGINAL“. Fiecare
pagină va purta ștampila rotundă îPRIMAR“ al
comunei/orașului/municipiului solicitant și semnătura
acestuia. Copiile documentelor la care originalul nu se
poate anexa vor purta ștampila îConform cu originalul“.
(5) Exemplarul copie va avea înscris pe copertă, în
partea superioară dreaptă, mențiunea îCOPIE“. Fiecare
pagină va purta ștampila îConform cu originalul“ și va fi
semnată în original de către primar.
(6) Fiecare exemplar al cererii de finanțare, incluzând
documentele justificative, trebuie introdus în câte un plic pe
care se înscriu numărul de referință al sesiunii de cereri de
proiecte, numele și adresa completă ale comunei/
orașului/municipiului solicitante/solicitant, denumirea
proiectului, identică cu cea înscrisă în cererea de finanțare.
Pe fiecare plic se va scrie cuvântul îORIGINAL“ sau îCOPIE“,
după caz, în mod lizibil, cu litere majuscule și diacritice.

MONITORUL OFICIAL AL ROMÂNIEI, PARTEA I, Nr. 420/16.V.2006
(7) Solicitantul trebuie să completeze cererea de
finanțare având la bază instrucțiunile ce o însoțesc.
(8) Solicitantul va avea un exemplar complet al
dosarului cererii de finanțare, în afara celor două pe care
le depune.
Art. 6. — (1) Cererile de finanțare se vor depune zilnic,
de luni până joi, între orele 10,00—15,00.
(2) Comisia privind determinarea oportunității proiectelor,
prin Birou și/sau Secretariat, își rezervă dreptul de a cere
documente sau informații suplimentare referitoare la
conformitatea documentelor din dosarul cererii de finanțare.
CAPITOLUL III
Evaluarea și selecționarea proiectelor pentru care
se solicită contribuția financiară de la bugetul de stat
Art. 7. — Evaluarea și selecționarea proiectelor pentru
care este solicitată contribuția financiară de la bugetul de
stat se realizează de către Comisia privind determinarea
oportunității proiectelor, denumită în continuare Comisia,
constituită potrivit prevederilor Ordonanței Guvernului
nr. 7/2006.
Art. 8. — Comisia se organizează și funcționează
conform regulamentului de organizare și funcționare
prevăzut în anexa nr. 2.
Art. 9. — (1) Comisia va evalua și va selecționa, pe
baza raportului primit de la secretariat, proiectele pentru
care se solicită contribuția financiară, în baza criteriilor de
eligibilitate și selecție stabilite în Ghidul de eligibilitate
pentru Programul de dezvoltare a infrastructurii din spațiul
rural, elaborat și adoptat de Comisie, după cum urmează:
a) eligibilitatea proiectului;
b) eligibilitatea cheltuielilor.
(2) Valoarea totală eligibilă a proiectului trebuie să fie
între 40.000 lei (RON) și 4.000.000 lei (RON), cu TVA.
(3) Data limită pentru finalizarea proiectelor selectate
este de 18 luni de la data intrării în vigoare a hotărârii
Guvernului prin care se aprobă acordarea contribuției
financiare de la bugetul de stat.
(4) Un beneficiar poate primi contribuții financiare de la
bugetul de stat, în cei 3 ani de derulare a Programului,
pentru cereri de finanțare cu o valoare totală cumulată
care să nu depășească suma maximă eligibilă de
4.000.000 lei (RON), inclusiv TVA.
(5) Pentru acordarea contribuției financiare de la bugetul
de stat vor fi luate în considerare doar cheltuielile eligibile,
așa cum sunt specificate în Ghidul de eligibilitate pentru
Programul de dezvoltare a infrastructurii din spațiul rural.
Art. 10. — (1) Hotărârile Comisiei privind cererile de
finanțare vor fi comunicate în scris solicitanților în termen
de 15 zile de la data adoptării.
(2) Proiectele declarate eligibile, dar care nu au fost
finanțate în sesiunea respectivă din lipsă de fonduri, pot
participa la următoarele sesiuni de finanțare, după
actualizarea valorilor și a avizelor expirate, în limita sumei
totale prevăzute de Ordonanța Guvernului nr. 7/2006 pentru
desfășurarea Programului.

9

Art. 11. — (1) Conform prevederilor art. 8 alin. (1) din
Ordonanța Guvernului nr. 7/2006, la propunerea Cancelariei
Primului-Ministru, în baza hotărârilor Comisiei, sumele
defalcate din taxa pe valoarea adăugată se repartizează pe
unități administrativ-teritoriale și pe proiecte declarate
eligibile și selecționate de către Comisie și se aprobă prin
hotărâre a Guvernului.
(2) În cazul în care, la finalizarea proiectului, costurile
eligibile sunt mai mici decât costul total aprobat prin
hotărârea Guvernului, diferența se va restitui la bugetul de
stat,

la sursa de unde au fost alocate sumele respective.

Art. 12. — (1) Beneficiarul este obligat să respecte
criteriile de eligibilitate și de selecție înscrise în cererea de
finanțare.
(2) Cererea de finanțare depusă de beneficiar, în forma
rezultată în urma verificărilor, cu eventualele modificări și
completări efectuate în cadrul procedurii de evaluareselectare, devine obligatorie pentru beneficiar.
(3) În situația în care beneficiarul nu respectă
prevederile legale privind finanțele publice, achizițiile publice
și calitatea lucrărilor, Comisia, sesizată de autoritățile de
control, solicită Ministerului Finanțelor Publice întreruperea
finanțării și recuperarea sumelor plătite.
(4) În cazul în care beneficiarul este pus, independent
de voința sa, în situația de a nu mai putea realiza
proiectul pentru care i-a fost aprobată finanțarea de la
bugetul de stat sau o parte din acesta, va informa imediat
Comisia, care va analiza situația creată. Pentru continuarea
proiectului cu modificările intervenite, beneficiarul va adresa
o nouă cerere de finanțare, care va urma toate procedurile
ce trebuie respectate în cazul înaintării unei cereri noi.
(5) Orice demers publicitar efectuat de beneficiar în
orice formă și în orice mediu trebuie să specifice că
proiectul a fost realizat cu sprijinul Guvernului României
prin Program, conform modelului prevăzut în Ghidul de
eligibilitate pentru Programul de dezvoltare a infrastructurii
din spațiul rural.
(6) În maximum 6 luni de la publicarea hotărârii
Guvernului privind acordarea contribuției financiare de la
bugetul de stat, beneficiarul va organiza procedura de
atribuire a contractului de achiziție publică aferent
proiectului și va informa Comisia asupra eșalonării plăților.
(7) Beneficiarii sunt obligați să transmită Comisiei, prin
secretariat, raportări trimestriale și anuale privind situația
lucrărilor executate, respectiv stadiul fizic al obiectivelor de
investiții din cadrul Programului, situația fondurilor alocate
și a sumelor cheltuite.

10

MONITORUL OFICIAL AL ROMÂNIEI, PARTEA I, Nr. 420/16.V.2006
ANEXA Nr. 2

REGULAMENT
de organizare și funcționare a Comisiei privind determinarea oportunității proiectelor
CAPITOLUL I

CAPITOLUL II

Dispoziții generale

Atribuțiile Comisiei

Art. 1. — Comisia privind determinarea oportunității
proiectelor, denumită în continuare Comisia, este structura
națională, fără personalitate juridică, cu rol decizional în
selectarea și aprobarea proiectelor propuse spre finanțare
în cadrul Programului de dezvoltare a infrastructurii din
spațiul rural, denumit în continuare Program.
Art. 2. — Comisia este organizată și funcționează
conform prezentului regulament.
Art. 3. — (1) Comisia are în componența sa 9 membri:
un președinte, 7 reprezentanți ai Guvernului și un
reprezentant al Asociației Comunelor din România.
(2) Membrii Comisiei sunt:
a) un reprezentant desemnat de ministrul de stat pentru
coordonarea activităților din domeniul economic;
b) un reprezentant al Ministerului Finanțelor Publice;
c) un reprezentant al Ministerului Administrației și
Internelor;
d) un reprezentant al Ministerului Mediului și
Gospodăririi Apelor;
e) un reprezentant al Ministerului Transporturilor,
Construcțiilor și Turismului;
f) un reprezentant al Ministerului Agriculturii, Pădurilor și
Dezvoltării Rurale;
g) 2 reprezentanți ai Cancelariei Primului-Ministru;
h) un reprezentant al Asociației Comunelor din România.
(3) Reprezentanții instituțiilor publice prevăzute la
alin. (2) lit. b)—g) vor fi desemnați la nivel de secretar de
stat.
(4) Înlocuirea unui membru al Comisiei se face de către
instituția care l-a desemnat.
Art. 4. — (1) Președintele Comisiei este unul dintre
reprezentanții Cancelariei Primului-Ministru, desemnat de
primul-ministru.
(2) În caz de indisponibilitate, membrii Comisiei pot
desemna prin mandat un înlocuitor din cadrul instituției pe
care o reprezintă, cu drept de vot.
(3) Mandatul prevăzut la alin. (2) se transmite în scris
Comisiei, până cel târziu în ziua ședinței.
(4) Membrii Comisiei își exercită atribuțiile cu titlu gratuit.
Art. 5. — (1) Secretariatul Comisiei este format din
specialiști din cadrul Ministerului Transporturilor,
Construcțiilor și Turismului.
(2) În cadrul Secretariatului Comisiei se va înființa un
Birou, care va funcționa la Cancelaria Primului-Ministru.

Art. 6. — Comisia îndeplinește următoarele atribuții:
a) elaborează, aprobă și actualizează Ghidul de
eligibilitate pentru Programul de dezvoltare a infrastructurii
din spațiul rural, denumit în continuare Ghid de eligibilitate,
în conformitate cu obiectivele și condițiile Programului;
b) analizează, selectează și aprobă cererile de finanțare
adresate de către titularul proiectului de investiție, în baza
criteriilor stabilite prin Ghidul de eligibilitate și a rapoartelor
întocmite de Secretariatul Comisiei și de către Birou;
c) formulează propuneri și priorități de proiecte, în
conformitate cu obiectivele și condițiile Programului;
d) stabilește măsuri în vederea eliminării blocajelor ce
pot apărea în diferite faze ale realizării proiectelor aprobate
și aflate în curs de desfășurare;
e) monitorizează, prin Secretariatul Comisiei, buna
desfășurare a proiectelor aprobate;
f) soluționează sesizările privind derularea proiectelor.
Art. 7. — Președintele Comisiei îndeplinește următoarele
atribuții:
a) convoacă, coordonează pregătirea și conduce
ședințele Comisiei;
b) semnează hotărârile Comisiei și procesele-verbale ale
ședințelor;
c) reprezintă Comisia în relațiile cu alte organisme.
Art. 8. — Secretariatul Comisiei are următoarele atribuții:
a) primește și înregistrează cererile de finanțare
declarate conforme de către Birou, împreună cu
documentația atașată;
b) analizează documentația primită în conformitate cu
prezentul regulament și cu Ghidul de eligibilitate;
c) întocmește raportul de verificare a proiectelor;
d) transmite la termenele stabilite în prezentul
regulament lista proiectelor analizate și a rapoartelor de
verificare;
e) la solicitarea Comisiei, analizează diferitele situații
apărute în teritoriu și prezintă o notă scrisă acesteia;
f) monitorizează derularea Programului, în conformitate
cu normele metodologice prevăzute în anexa nr. 1, fapt
pentru care:
1. primește de la beneficiari raportări trimestriale privind
lucrările executate;
2. ține evidența sintetică a lucrărilor executate;
3. verifică, prin sondaj și la cerere, calitatea lucrărilor,
cu sprijinul Inspectoratului de Stat în Construcții, precum și
realizarea stadiului fizic declarat;
4. transmite Comisiei raportări trimestriale și anuale
privind stadiul fizic al derulării proiectelor, situația fondurilor
alocate și a sumelor decontate.

MONITORUL OFICIAL AL ROMÂNIEI, PARTEA I, Nr. 420/16.V.2006
Art. 9. — Biroul din cadrul Secretariatului Comisiei are
următoarele atribuții:
a) transmite invitațiile la ședințele Comisiei;
b) pregătește documentele necesare ședințelor Comisiei;
c) întocmește procesul-verbal al ședințelor Comisiei și
transmite forma finală a acestuia, semnată de președinte,
tuturor membrilor, în termen de 5 zile lucrătoare de la data
la care a avut loc ședința;
d) constituie un registru de evidență a hotărârilor
Comisiei;
e) asigură activitățile de registratură și arhivare a
documentelor destinate Comisiei;
f) primește și înregistrează mandatele scrise pentru
delegarea de atribuții, eliberate în condițiile prezentului
regulament;
g) primește și înregistrează în registru cererile de
finanțare pentru proiectele din cadrul Programului și verifică
împreună cu reprezentantul solicitantului dacă documentația
pentru determinarea eligibilității este conformă; întocmește
fișa de verificare a conformității;
h) transmite Secretariatului Comisiei, în termen de
10 zile de la primire și înregistrare, cererile de finanțare
declarate conforme împreună cu documentația tehnicoeconomică, în vederea analizării acestora;
i) primește de la Secretariatul Comisiei, în termen de
30 de zile de la înaintarea către acesta, lista și rapoartele
pentru proiectele analizate;
j) asigură informațiile și comunicarea cu potențialii
beneficiari;
k) întocmește lunar un raport de activitate pe care îl
înaintează Comisiei spre aprobare;
l) transmite Secretariatului Comisiei, după caz, sesizările
primite privind derularea proiectelor, pentru analizare și
emiterea unui punct de vedere;
m) răspunde la sesizările privind derularea proiectelor,
aferente atribuțiilor;
n) analizează documentația primită în conformitate cu
prezentul regulament și cu Ghidul de eligibilitate;
o) întocmește Raportul final de verificare a proiectelor,
pe care îl înaintează Comisiei.
CAPITOLUL III
Activitatea Comisiei
Art. 10. — (1) Comisia își desfășoară activitatea în
cadrul ședințelor ordinare și ședințelor extraordinare.
(2) Ședințele ordinare au loc trimestrial și sunt
convocate de către președintele Comisiei.
(3) Ședințele extraordinare ale Comisiei se pot organiza
în cazuri deosebite, la solicitarea motivată a președintelui.
Art. 11. — (1) Convocarea și transmiterea invitațiilor la
ședințele ordinare ale Comisiei se fac în scris de către
Birou, cu cel puțin 5 zile lucrătoare înainte de data
desfășurării ședinței.

11

(2) Convocarea și transmiterea invitațiilor la ședințele
extraordinare ale Comisiei se fac de către Birou, cu cel
puțin 3 zile lucrătoare înainte de data desfășurării ședinței.
(3) Invitațiile la ședințele Comisiei cuprind în mod
obligatoriu ziua, ora și locul desfășurării, precum și ordinea
de zi.
Art. 12. — (1) Ședințele Comisiei se pot desfășura
numai în prezența majorității membrilor acesteia.
(2) În cazul în care nu sunt întrunite condițiile prevăzute
la alin. (1), ședința se amână, urmând să fie convocată
Comisia pentru o nouă ședință în termen de 5 zile; ședința
organizată în urma unei amânări este legal constituită dacă
participă cel puțin o treime din numărul membrilor Comisiei.
(3) La sfârșitul fiecărei ședințe se stabilește data
viitoarei ședințe ordinare a Comisiei.
Art. 13. — (1) Hotărârile Comisiei vor fi adoptate cu
votul majorității membrilor prezenți.
(2) Hotărârile adoptate și semnate de către președinte
se comunică, de drept, membrilor Comisiei de către Birou.
Art. 14. — (1) În funcție de lucrările supuse dezbaterii,
cu acordul președintelui Comisiei, la ședințele acesteia pot
lua parte, în calitate de invitat, și alți reprezentanți ai
Guvernului, ai autorităților administrației publice locale, ai
unor instituții și organizații implicate în Program.
(2) Participanții la ședințele Comisiei, alții decât membrii
săi, nu au drept de vot. Aceștia au un rol consultativ și
pot face propuneri Comisiei, ce pot fi dezbătute și supuse
la vot.
Art. 15. — Pe baza hotărârilor Comisiei, Cancelaria
Primului-Ministru va elabora un proiect de hotărâre a
Guvernului cu lista proiectelor aprobate de Comisie în
cadrul Programului, prin care se vor asigura autorităților
administrației publice locale fondurile necesare pentru
realizarea proiectelor, în conformitate cu Ordonanța
Guvernului nr. 7/2006 privind instituirea Programului de
dezvoltare a infrastructurii din spațiul rural.
CAPITOLUL IV
Dispoziții finale
Art. 16. — Comisia va realiza evaluarea anuală a
Programului.
Art. 17. — În baza evaluării anuale se asigură cadrul
de decizie pentru primul-ministru și autoritățile administrației
publice centrale, precum și celelalte entități implicate, în
vederea îmbunătățirii și actualizării anuale a Programului.

12

MONITORUL OFICIAL AL ROMÂNIEI, PARTEA I, Nr. 420/16.V.2006
GUVERNUL ROMÂNIEI

HOTĂRÂRE
privind revocarea și numirea unor membri în Consiliul director
al Fondului Român de Dezvoltare Socială
În temeiul art. 108 din Constituția României, republicată, al art. 14 alin. (2) și al art. 15 alin. (2) din Legea
nr. 129/1998 privind înființarea, organizarea și funcționarea Fondului Român de Dezvoltare Socială, republicată, cu
modificările ulterioare,
Guvernul României adoptă prezenta hotărâre.
Art. 1. — (1) Se revocă din funcția de membru al
Consiliului director al Fondului Român de Dezvoltare
Socială domnul Cornel Ionescu, reprezentant al Ministerului
Integrării Europene.
(2) Se numește în funcția de membru al Consiliului
director al Fondului Român de Dezvoltare Socială domnul
Toader Dima, reprezentant al Ministerului Integrării
Europene.
Art. 2. — (1) Se revocă din funcția de membru al
Consiliului director al Fondului Român de Dezvoltare
Socială domnul Ilie Dincă, reprezentant al Agenției
Naționale pentru Romi.

(2) Se numește în funcția de membru al Consiliului
director al Fondului Român de Dezvoltare Socială doamna
Mariea Ionescu, reprezentant al Agenției Naționale pentru
Romi.
Art. 3. — Lista membrilor Consiliului director, desemnați
în conformitate cu prevederile art. 13 lit. a) și b) din Legea
nr. 129/1998 privind înființarea, organizarea și funcționarea
Fondului Român de Dezvoltare Socială, republicată, cu
modificările și completările ulterioare, este prevăzută în
anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul integrării europene,
Anca Daniela Boagiu

București, 10 mai 2006.
Nr. 603.

ANEXĂ
LISTA MEMBRILOR

Consiliului director al Fondului Român de Dezvoltare Socială, desemnați în temeiul art. 13 lit. a) și b)
din Legea nr. 129/1998
1. Valentina Conțescu — reprezentant al primuluiministru
2. Maria Muga — reprezentant al Ministerului Muncii,
Solidarității Sociale și Familiei
3. Iuliu Bara — reprezentant al Ministerului
Transporturilor, Construcțiilor și Turismului
4. Iuliu Păcurariu — reprezentant al Ministerului
Administrației și Internelor

5. Moise Popescu — reprezentant al Ministerului
Finanțelor Publice
6. Toader Dima — reprezentant al Ministerului Integrării
Europene
7. Mariea Ionescu — reprezentant al Agenției Naționale
pentru Romi.

MONITORUL OFICIAL AL ROMÂNIEI, PARTEA I, Nr. 420/16.V.2006

13

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Administrației și Internelor în domeniul public al municipiului Giurgiu
și în administrarea Consiliului Local al Municipiului Giurgiu
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil situat în
municipiul Giurgiu, Aleea Fabricii de Zahăr, județul Giurgiu,
identificat potrivit anexei care face parte integrantă din
prezenta hotărâre, din domeniul public al statului și din
administrarea Ministerului Administrației și Internelor în
domeniul public al municipiului Giurgiu și în administrarea

Consiliului Local al Municipiului Giurgiu, în scopul înființării
unei sere pentru pregătirea materialului dendro-floricol.
Art. 2. — Predarea-preluarea imobilului care se
transmite potrivit art. 1 se face prin protocol încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 10 mai 2006.
Nr. 605.

ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Administrației
și Internelor în domeniul public al municipiului Giurgiu și în administrarea Consiliului Local al Municipiului Giurgiu
Locul
unde este situat
imobilul care
se transmite

Municipiul Giurgiu,
Aleea Fabricii de Zahăr,
județul Giurgiu

Persoana juridică
de la care se
transmite imobilul

Statul român,
din administrarea
Ministerului
Administrației
și Internelor

Persoana juridică
la care se transmite
imobilul

Municipiul Giurgiu,
în administrarea
Consiliului Local
al Municipiului
Giurgiu

Caracteristicile tehnice ale imobilului

Clădiri
Pavilion administrativ

Suprafața construită = 84,00 m2
Suprafața desfășurată = 168,00 m2
Magazie

Suprafața construită = 25,00 m2
Suprafața desfășurată = 25,00 m2
Total suprafață construită = 109,00 m2
Total suprafață desfășurată = 193,00 m2
Teren
Suprafața terenului = 60.000 m2

Nr.
de inventar
M.F.P.

101.197

14

MONITORUL OFICIAL AL ROMÂNIEI, PARTEA I, Nr. 420/16.V.2006
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Apărării Naționale în domeniul public al municipiului Sibiu și în administrarea
Consiliului Local al Municipiului Sibiu, județul Sibiu
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al municipiului Sibiu și în administrarea
Consiliului Local al Municipiului Sibiu, județul Sibiu.

Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul apărării naționale,
Ion-Mircea Plângu,
secretar de stat
Ministrul finanțelor publice,
Sebastian Teodor Gheorghe Vlădescu

București, 10 mai 2006.
Nr. 606.

ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al municipiului Sibiu și în administrarea Consiliului Local al Municipiului Sibiu, județul Sibiu

Locul unde este situat
imobilul care se transmite

Municipiul Sibiu, Pădurea
Dumbrava, județul Sibiu

Persoana juridică
de la care se
transmite imobilul

Statul român —
Ministerul Apărării
Naționale

Persoana juridică
la care se
transmite imobilul

Codul
de clasificare
din inventarul
bunurilor
aflate în
administrarea
Ministerului
Apărării
Naționale,
care alcătuiesc
domeniul public
al statului

Caracteristicile tehnice ale imobilului

Municipiul Sibiu,
județul Sibiu,
— imobil 969
— suprafața construită = 7.020 m2
Consiliul Local
— cod 8.29.09
— suprafața desfășurată = 7.080 m2
al Municipiului Sibiu — nr. M.F. 104.080 — suprafața totală a terenului,
inclusiv construcțiile = 225.505 m2

15

MONITORUL OFICIAL AL ROMÂNIEI, PARTEA I, Nr. 420/16.V.2006
GUVERNUL ROMÂNIEI

HOTĂRÂRE
pentru abrogarea Hotărârii Guvernului nr. 1.609/2003
privind prețurile produselor subvenționate din sectorul minier
În temeiul art. 108 din Constituția României, republicată, și al art. 4 alin. (1) din Legea concurenței nr. 21/1996,
republicată, cu modificările ulterioare,
Guvernul României adoptă prezenta hotărâre.
Art. 1. — La data intrării în vigoare a prezentei hotărâri
se abrogă Hotărârea Guvernului nr. 1.609/2003 privind
prețurile produselor subvenționate din sectorul minier,
publicată în Monitorul Oficial al României, Partea I, nr. 44
din 20 ianuarie 2004, cu modificările ulterioare, precum și
orice alte dispoziții contrare.
Art. 2. — Pentru produsele din industria cărbunelui,
minereurilor feroase, neferoase, radioactive, rare și
nemetalifere prevăzute în anexa care face parte integrantă
din prezenta hotărâre se acordă, până la sfârșitul anului
2006, subvenții de la bugetul de stat.
Art. 3. — (1) Măsurile de sprijin susceptibile a constitui
ajutoare de stat prevăzute de prezenta hotărâre vor fi
notificate Consiliului Concurenței de către inițiator/furnizor,

conform reglementărilor în vigoare în domeniul ajutorului de
stat.
(2) Ajutoarele de stat vor putea fi acordate numai după
prezentarea, în prealabil, a unor programe de restructurare
aprobate de furnizor/inițiator, care să demonstreze
viabilitatea companiilor beneficiare.
(3) În cazul actelor administrative emise și al
contractelor administrative încheiate fără respectarea
obligației prevăzute la alin. (1), Consiliul Concurenței va
solicita instanțelor de judecată competente anularea actului
administrativ prin care s-a acordat ajutorul ilegal și
recuperarea, rambursarea sau suspendarea plății oricărui
ajutor de stat ilegal.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 10 mai 2006.
Nr. 607.
ANEXĂ
LISTA

cuprinzând produsele din industria cărbunelui, minereurilor feroase, neferoase, radioactive,
rare și nemetalifere, care se subvenționează de la bugetul de stat până la data de 31 decembrie 2006
1.
2.
3.
4.
5.
6.
7.
8.
9.
10.
11.
12.
13.
14.
15.

Huilă netă (de Valea Jiului, Anina și Baia Nouă)
Lignit (exclusiv bazinul minier Oltenia)
Cărbune brun
Cupru în concentrat de cupru
Cupru în rest concentrat
Plumb în concentrat de plumb
Plumb în rest concentrat
Zinc în concentrat de zinc
Zinc în rest concentrat
Aur în concentrat aurifer*)
Aur în nămol*)
Aur în amalgam*)
Octoxid de uraniu
Minereu de fier + mangan
Produse din molibden

*) La produsele aur în concentrat aurifer, aur în nămol și aur în amalgam subvenția se va
acorda la producția marfă fabricată.

16

MONITORUL OFICIAL AL ROMÂNIEI, PARTEA I, Nr. 420/16.V.2006
GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului pe anul 2006
din Fondul de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Secretariatului General al Guvernului la capitolul îCultură,
recreere și religie“, titlul îAlte cheltuieli“ cu suma de
1.000 mii lei (RON) din Fondul de rezervă bugetară la
dispoziția Guvernului, prevăzut în bugetul de stat pe anul 2006.
(2) Suma de 1.000 mii lei (RON) va fi utilizată pentru
finanțarea unor programe și proiecte interetnice și de
combatere a intoleranței.

Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Secretariatului
General al Guvernului pe anul 2006.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului până
la data de 10 decembrie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Departamentul pentru Relații Interetnice
Attila Markó,
secretar de stat
Ministrul finanțelor publice,
Sebastian Teodor Gheorghe Vlădescu

București, 10 mai 2006.
Nr. 611.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Dan Dungaciu în funcția de subsecretar de stat
pentru românii de pretutindeni în cadrul Ministerului Afacerilor Externe
În temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, precum și al art. 5 alin. (1) din Hotărârea Guvernului
nr. 100/2004 privind organizarea și funcționarea Ministerului Afacerilor Externe, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii domnul Dan Dungaciu se numește în funcția de

subsecretar de stat pentru românii de pretutindeni în cadrul
Ministerului Afacerilor Externe.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 11 mai 2006.
Nr. 52.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 420/16.V.2006 conține 16 pagini.

Prețul: 1,15 lei noi/11.500 lei vechi

&JUYDGY|115965]
ISSN 1453—4495

