Anul 174 (XVIII) — Nr. 929

PARTEA

I

LEGI, DECRETE, HOTĂRÂRI ȘI ALTE ACTE

Joi, 16 noiembrie 2006

SUMAR

Nr.

Pagina
DECIZII ALE CURȚII CONSTITUȚIONALE

Pagina

1.376. — Ordin al ministrului sănătății publice privind
respectarea tarifelor maximale pentru serviciile
furnizate de unitățile sanitare publice în cadrul
asigurărilor voluntare suplimentare de sănătate .....

2–3

Decizia nr. 672 din 10 octombrie 2006 referitoare la
excepția de neconstituționalitate a dispozițiilor
art. 317 alin. 1 teza finală din Codul de procedură
civilă ..........................................................................

4–5

HOTĂRÂRI ALE GUVERNULUI ROMÂNIEI

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
756. — Ordin al ministrului economiei și comerțului
pentru aprobarea Listei organismelor de certificare
notificate care efectuează evaluarea conformității
eficienței cazanelor noi pentru apă caldă care
funcționează cu combustibili lichizi sau gazoși .....

6

1.322. — Ordin al ministrului sănătății publice privind
aprobarea normelor de stabilire a criteriilor și
metodologiei de preluare a activității unui praxis
existent .......................................................................

9

2.017. — Ordin al ministrului transporturilor, construcțiilor
și turismului pentru acceptarea amendamentelor la
Codul internațional de management pentru
exploatarea în siguranță a navelor și pentru
prevenirea poluării (Codul I.S.M.), adoptate de
Organizația Maritimă Internațională prin Rezoluția
MSC.179(79) a Comitetului Securității Maritime la
10 decembrie 2004 ...................................................

10–11

5.601. — Ordin al ministrului educației și cercetării
privind aprobarea Calendarului mișcării
personalului didactic de predare și pregătire/
instruire practică din învățământul preuniversitar
pentru anul școlar 2007—2008 ..............................

11

5.602. — Ordin al ministrului educației și cercetării pentru
aprobarea Metodologiei privind mișcarea
personalului didactic de predare și pregătire/
instruire practică din învățământul preuniversitar .....

Decizia nr. 619 din 3 octombrie 2006 referitoare la
excepția de neconstituționalitate a dispozițiilor
art. 504 alin. 1 și 2 și art. 505 alin. 1 și 4 din
Codul de procedură penală, precum și ale art. 96
alin. (6) din Legea nr. 303/2004 privind statutul
judecătorilor și procurorilor .......................................

1.602. — Hotărâre privind alocarea unei sume din Fondul
de rezervă bugetară la dispoziția Guvernului,
prevăzut în bugetul de stat pe anul 2006, pentru
județul Iași .................................................................

Nr.

12

5.603. — Ordin al ministrului educației și cercetării
privind aprobarea Metodologiei de organizare și
desfășurare a concursului pentru ocuparea
posturilor didactice/catedrelor declarate vacante
în unitățile de învățământ preuniversitar
din județele nominalizate în Hotărârea Guvernului
nr. 1.942/2004 ..........................................................

12

7–8

1.356. — Ordin al ministrului sănătății publice privind
stabilirea onorariilor pentru serviciile prestate de
către experții medicali ...............................................

REPUBLICĂRI
8–9

Legea nr. 186/2003 privind susținerea și promovarea
culturii scrise..............................................................

13–16

2

MONITORUL OFICIAL AL ROMÂNIEI, PARTEA I, Nr. 929/16.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 619
din 3 octombrie 2006

referitoare la excepția de neconstituționalitate a dispozițiilor art. 504 alin. 1 și 2 și art. 505 alin. 1
și 4 din Codul de procedură penală, precum și ale art. 96 alin. (6) din Legea nr. 303/2004
privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 504 alin. 1 și 2 și art. 505 alin. 1 și 4
din Codul de procedură penală, precum și ale art. 96
alin. (6) din Legea nr. 303/2004 privind statutul judecătorilor
și procurorilor, excepție ridicată de Marian Ștefănescu în
Dosarul nr. 4.374/2003 al Tribunalului București — Secția
a V-a civilă.
La apelul nominal răspunde autorul excepției, personal,
lipsă fiind cealaltă parte, față de care procedura de citare
este legal îndeplinită.
Având cuvântul, autorul excepției Marian Ștefănescu
susține că dispozițiile legale criticate sunt neconstituționale,
întrucât nu se acordă despăgubiri pentru erori judiciare în
cazul în care s-a luat o măsură preventivă.
Reprezentantul Ministerului Public pune concluzii de
respingere a excepției de neconstituționalitate a dispozițiilor
art. 504 alin. 1 și 2 și ale art. 505 alin. 1 și 4 din Codul
de procedură penală, întrucât legiuitorul stabilește condițiile
care atrag răspunderea statului pentru erori judiciare. Cu
privire la excepția de neconstituționalitate a art. 94 alin. (6)
din Legea nr. 303/2004, devenit art. 96 alin. (6) după
republicare, arată că aceasta este inadmisibilă, întrucât
autorul excepției solicită modificarea și completarea textelor
criticate.
C U R T E A,

având în vedere actele și lucrările dosarului, constată
următoarele:
Prin Decizia civilă nr. 772 din 27 martie 2006,
pronunțată în Dosarul nr. 4.820/3/2003/2006, Curtea de
Apel București — Secția a III-a civilă și pentru cauze cu
minori și familie a sesizat Curtea Constituțională cu
excepția de neconstituționalitate a prevederilor art. 504
alin. 1 și 2, ale art. 505 alin. 1 și 4 din Codul de procedură
penală, precum și ale art. 94 alin. (6) din Legea
nr. 303/2004, cu ocazia admiterii recursului împotriva
încheierii de ședință din data de 15 noiembrie 2005 a
Tribunalului București — Secția a V-a prin care s-a respins
excepția de neconstituționalitate ca inadmisibilă. Excepția a
fost ridicată de Marian Ștefănescu în cadrul soluționării
unui litigiu cu statul român pentru acordarea de daune
morale și materiale cauzate de erori judiciare.

În motivarea excepției de neconstituționalitate autorul
acesteia susține că dispozițiile art. 504 alin. 1 și 2 și ale
art. 505 alin. 1 din Codul de procedură penală sunt
neconstituționale, întrucât nu prevăd posibilitatea de
reparare a pagubei persoanelor care au fost victimele
erorilor judiciare în materie penală, decât dacă persoana a
fost privată de libertate ori dacă i s-a restrâns libertatea în
mod nelegal. Totodată, persoana vătămată nu se poate
îndrepta cu acțiune directă împotriva magistratului
responsabil de eroarea judiciară, ci numai împotriva statului
român.
Curtea de Apel București — Secția a III-a civilă și pentru
cauze cu minori și familie a admis recursul declarat
împotriva încheierii Tribunalului București — Secția a V-a
civilă prin care s-a respins sesizarea Curții Constituționale,
neexprimându-și opinia.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale.
Avocatul Poporului apreciază că dispozițiile legale
criticate sunt constituționale și că, în realitate, aspectele
invocate de autorul excepției țin de interpretarea și
aplicarea legii.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 504 alin. 1 și 2 și ale art. 505 alin. 1 și 4
din Codul de procedură penală, precum și ale art. 94
alin. (6) din Legea nr. 303/2004.
Dispozițiile art. 504 și ale art. 505 din Codul de
procedură penală au fost modificate prin art. I pct. 219 din
Legea nr. 281/2003 privind modificarea și completarea
Codului de procedură penală și a unor legi speciale,

MONITORUL OFICIAL AL ROMÂNIEI, PARTEA I, Nr. 929/16.XI.2006
publicată în Monitorul Oficial al României, Partea I, nr. 468
din 1 iulie 2003.
Astfel, dispozițiile criticate din Codul de procedură
penală au următorul cuprins:
— Art. 504 alin. 1 și 2: Cazuri care dau dreptul la
repararea pagubei
îPersoana care a fost condamnată definitiv are dreptul la
repararea de către stat a pagubei suferite, dacă în urma
rejudecării cauzei s-a pronunțat o hotărâre definitivă de
achitare.
Are dreptul la repararea pagubei și persoana care, în cursul
procesului penal, a fost privată de libertate ori căreia i s-a
restrâns libertatea în mod nelegal.“;
— Art. 505 alin. 1 și 4: Felul și întinderea reparației
îLa stabilirea întinderii reparației se ține seama de durata
privării de libertate sau a restrângerii de libertate suportate,
precum și de consecințele produse asupra persoanei ori
asupra familiei celui privat de libertate sau a cărui libertate a
fost restrânsă.
[...]
Reparația este, în toate cazurile, suportată de stat, prin
Ministerul Finanțelor Publice.“
Deși în notele scrise ale autorului excepției și în actul
de sesizare a Curții Constituționale este menționat ca
obiect al excepției și art. 94 alin. (6) din Legea
nr. 303/2004, Curtea constată că dispozițiile acestui articol
au devenit dispozițiile art. 96 alin. (6) după republicarea
Legii nr. 303/2004 privind statutul judecătorilor și
procurorilor în Monitorul Oficial al României, Partea I,
nr. 826 din 13 septembrie 2005, având în prezent
următorul cuprins: î(6) Pentru repararea prejudiciului,
persoana vătămată se poate îndrepta cu acțiune numai
împotriva statului, reprezentat prin Ministerul Finanțelor
Publice.“
Autorul excepției susține că dispozițiile legale criticate
contravin prevederilor constituționale ale art. 1 alin. (3)
privind dreptatea ca valoare supremă în statul de drept, ale
art. 11 referitoare la dreptul internațional și dreptul intern și
ale art. 20 referitoare la tratatele internaționale privind
drepturile omului, ale art. 21 privind accesul liber la justiție
și ale art. 53 privind restrângerea exercițiului unor drepturi
sau al unor libertăți. De asemenea, consideră că sunt
încălcate și prevederile art. 6 privind dreptul la un proces

3

echitabil din Convenția pentru apărarea drepturilor omului și
a libertăților fundamentale.
Analizând excepția de neconstituționalitate, Curtea
constată următoarele:
I. Cu privire la dispozițiile art. 96 alin. (6) din Legea
nr. 303/2004, autorul excepției solicită să se excludă din
textul legal criticat cuvântul “numai“. Prin urmare, Curtea
constată că solicitarea autorului excepției privește
modificarea și completarea textului legal criticat, ceea ce,
potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, nu intră în
competența Curții Constituționale.
II. Referitor la dispozițiile art. 504 alin. 1 și 2 și ale
art. 505 alin. 1 și 4 din Codul de procedură penală, Curtea
constată că acestea sunt constituționale pentru următoarele
considerente.
Potrivit art. 52 alin. (3) din Constituție, statul răspunde
patrimonial pentru prejudiciile cauzate prin erorile judiciare,
iar răspunderea acestuia este stabilită îîn condițiile legii“.
Dispozițiile legale criticate fac parte din cap. IV
îRepararea pagubei materiale sau a daunei morale în cazul
condamnării pe nedrept sau al privării ori restrângerii de
libertate în mod nelegal“ al titlului IV îProceduri speciale“ din
Codul de procedură penală și stabilesc cine are calitatea
de a beneficia de reparație, și anume persoana care a fost
condamnată definitiv dacă în urma rejudecării cauzei s-a
pronunțat o hotărâre definitivă de achitare, precum și
persoana care, în cursul procesului penal, a fost privată de
libertate ori căreia i s-a restrâns libertatea în mod nelegal.
Prin urmare, faptul că legiuitorul a reglementat în mod
expres și limitativ doar aceste situații nu are semnificația
unei încălcări a dreptății ca valoare supremă în statul de
drept și nici a unei limitări a accesului liber la justiție,
garantat de art. 21 din Constituție, sau a dreptului la un
proces echitabil, prevăzut de art. 6 paragraful 1 din
Convenția pentru apărarea drepturilor omului și a libertăților
fundamentale, întrucât este la latitudinea legiuitorului să
stabilească aceste condiții și limite.
În ceea ce privește încălcarea prevederilor art. 53 din
Legea fundamentală, Curtea constată că aceasta nu poate
fi primită, întrucât nu s-a reținut restrângerea exercițiului
unor drepturi sau al unor libertăți.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 96 alin. (6) din Legea
nr. 303/2004 privind statutul judecătorilor și procurorilor, excepție ridicată de Marian Ștefănescu în Dosarul nr. 4.374/2003
al Tribunalului București — Secția a V-a civilă.
2. Respinge, ca fiind neîntemeiată, excepția de neconstituționalitate a dispozițiilor art. 504 alin. 1 și 2 și ale
art. 505 alin. 1 și 4 din Codul de procedură penală, excepție ridicată de același autor în același dosar.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 929/16.XI.2006
CURTEA CONSTITUȚIONALĂ

D E C I Z I A Nr. 672
din 10 octombrie 2006

referitoare la excepția de neconstituționalitate a dispozițiilor art. 317 alin. 1 teza finală
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 317 alin. 1 teza finală din Codul de
procedură civilă, excepție ridicată de Titi Stângă și Petruța
Stângă în Dosarul nr. 2.270/2005 al Tribunalului Tulcea.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 februarie 2006, pronunțată în
Dosarul nr. 2.270/2005, Tribunalul Tulcea a sesizat Curtea
Constituțională cu excepția de neconstituționalitate a
dispozițiilor art. 317 alin. 1 teza finală din Codul de
procedură civilă, excepție ridicată de Titi Stângă și Petruța
Stângă cu ocazia soluționării unei contestații în anulare.
În motivarea excepției de neconstituționalitate autorii
acesteia susțin că dispozițiile de lege criticate îcontravin
art. 21 din Constituție care consacră accesul liber la justiție
și dreptul la un proces echitabil, în acord cu principiul
adevărului și realizării corecte a actului de justiție, fără
nicio îngrădire, aceste drepturi urmând a fi interpretate în
acord cu Declarația Universală a Drepturilor Omului, art. 6
din CEDO și art. 20 din Constituție“, deoarece prevăd
expres și limitativ motivele pentru care poate fi introdusă
contestația în anulare. Astfel, apreciază că prin
condiționarea introducerii contestației în anulare de
formularea înumai dacă aceste motive nu au putut fi invocate
pe calea apelului sau recursului“ nu se lasă judecătorilor o
marjă mai largă de interpretare și aplicare a dispozițiilor
legale, ajungându-se astfel la soluția pur formală a
respingerii ca inadmisibilă a contestației în anulare numai
pentru faptul că motivele din contestație puteau fi invocate
prin căile ordinare de atac.
Tribunalul Tulcea apreciază că excepția de
neconstituționalitate este neîntemeiată. În acest sens arată
că reglementarea criticată nu reprezintă o îngrădire a
accesului la justiție și la un proces echitabil, atâta timp cât
legiuitorul a reglementat calea de atac a apelului și
recursului prin care părțile pot invoca motivele de
nelegalitate sau netemeinicie a hotărârii atacate.

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. Astfel, arată că dispozițiile art. 317 alin. 1
din Codul de procedură civilă, precum și celelalte
reglementări privind contestația în anulare asigură
posibilitatea celui îndreptățit de a sesiza aceeași instanță
care a dat hotărârea irevocabilă în cauză, pentru a o
retracta și a o înlocui cu alta, dată cu respectarea
cerințelor legii, inclusiv cu respectarea condiției ca motivele
invocate în susținerea contestației să nu fi putut fi invocate
pe calea apelului sau recursului. Instanța apreciază că nu
este vorba despre o restrângere a accesului la justiție, ci
de exercitarea drepturilor în cazurile, pentru motivele și în
ordinea prevăzute de lege.
Avocatul Poporului consideră că dispozițiile art. 317
alin. 1 teza finală din Codul de procedură civilă sunt
constituționale. În acest sens arată că reglementarea
criticată nu încalcă accesul liber la justiție în scopul apărării
drepturilor, libertăților și intereselor legitime ale părților
interesate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 317 alin. 1 teza finală din Codul de
procedură civilă, potrivit cărora îHotărârile irevocabile pot fi
atacate cu contestație în anulare, pentru motivele arătate mai
jos, numai dacă aceste motive nu au putut fi invocate pe calea
apelului sau recursului“.
Autorii excepției susțin că textul de lege criticat
contravine prevederilor constituționale cuprinse în art. 21
care consacră accesul liber la justiție și dreptul la un
proces echitabil.
Examinând excepția de neconstituționalitate, Curtea
reține că textul legal dedus controlului are ca finalitate
prevenirea tentativelor de tergiversare a cauzei, prin
invocarea abuzivă în cadrul căii extraordinare de atac a
contestației în anulare a unor motive care ar fi putut fi
invocate pe calea apelului sau a recursului.

5

MONITORUL OFICIAL AL ROMÂNIEI, PARTEA I, Nr. 929/16.XI.2006
Așa fiind, art. 317 alin. 1 teza finală din Codul de
procedură civilă, departe de a contraveni prevederilor
art. 21 din Constituție, dă deplină satisfacție exigențelor

acestora atât în ceea ce privește accesul liber la justiție,
pe care îl asigură în limite rezonabile, cât și dreptul la un
proces echitabil.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 317 alin. 1 teza finală din Codul de procedură civilă,
excepție ridicată de Titi Stângă și Petruța Stângă în Dosarul nr. 2.270/2005 al Tribunalului Tulcea.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Iași
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 1.890 mii lei, pentru
județul Iași, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetelor locale ale unităților
administrativ-teritoriale, potrivit anexei care face parte

integrantă din prezenta hotărâre, pentru finanțarea unor
obiective de investiții și a unor cheltuieli curente.
Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 8 noiembrie 2006.
Nr. 1.602.

ANEXĂ
REPARTIZAREA

pe unități administrativ-teritoriale a sumei alocate din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Iași
Nr.
crt.

Unitatea
administrativ-teritorială

1.

Comuna Dumești

2.
3.

Comuna Moșna
Comuna Valea Seacă

4.

Comuna Ciohorăni

5.

Orașul Podu Iloaiei
TOTAL:

Destinația

Consolidare, extidere și supraetajare
la sediul Primăriei Comunei Dumești
Finanțarea unor cheltuieli curente
Construire sediu de cămin cultural
în comuna Valea Seacă
Îmbrăcăminți bituminoase ușoare pe drumul comunal
DC 105 Ciohorăni — Cozmești, km 0+000—2+000
Amenajarea sediului Primăriei Orașului Podu Iloaiei

Suma alocată
— mii lei —

300
300
820
300
170
1.890

6

MONITORUL OFICIAL AL ROMÂNIEI, PARTEA I, Nr. 929/16.XI.2006

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ECONOMIEI ȘI COMERȚULUI

ORDIN
pentru aprobarea Listei organismelor de certificare notificate care efectuează evaluarea
conformității eficienței cazanelor noi pentru apă caldă care funcționează
cu combustibili lichizi sau gazoși
În conformitate cu prevederile art. 8 alin. (3) din Hotărârea Guvernului nr. 574/2005 privind stabilirea cerințelor
referitoare la eficiența cazanelor noi pentru apă caldă care funcționează cu combustibili lichizi sau gazoși și ale art. 9.1
și 9.2 din Procedura de evaluare a organismelor pentru evaluarea conformității eficienței cazanelor noi pentru apă caldă
care funcționează cu combustibili lichizi sau gazoși, aprobată prin Ordinul ministrului economiei și comerțului nr. 613/2006,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă Lista organismelor de certificare
notificate care efectuează evaluarea conformității eficienței
cazanelor noi pentru apă caldă care funcționează cu

combustibili lichizi sau gazoși, prevăzută în anexa care
face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 2 noiembrie 2006.
Nr. 756.
ANEXĂ
LISTA

organismelor de certificare notificate care efectuează evaluarea conformității eficienței cazanelor noi
pentru apă caldă care funcționează cu combustibili lichizi sau gazoși
Denumirea
și adresa organismului
de evaluare
a conformității notificat

Societatea Comercială
îISCIR-CERT“ — S.A.,
str. Sf. Elefterie
nr. 47—49,
sectorul 1,
București

Nr. de
înregistrare
în Registrul
organismelor
notificate

02

Grupa
de produse

Cazane noi pentru
apă caldă, care
funcționează cu
combustibili lichizi

Anexe
la Hotărârea
Guvernului
nr. 574/2005

Sarcini specifice

—
—
—
—

examinare EC de tip
conformitatea cu tipul
asigurarea calității producției
asigurarea calității produsului

—
—
—
—

anexa
anexa
anexa
anexa

nr.
nr.
nr.
nr.

4
5
5
5

Anexe la Hotărârea
Guvernului
nr. 453/2003,
republicată
Cazane noi pentru
apă caldă, care
funcționează cu
combustibili gazoși

—
—
—
—
—
—

examinare EC de tip
conformitatea cu tipul
asigurarea calității producției
asigurarea calității produsului
verificarea EC a produsului
verificarea EC pentru unitatea de produs

—
—
—
—
—
—

anexa
anexa
anexa
anexa
anexa
anexa

nr.
nr.
nr.
nr.
nr.
nr.

3
3
3
3
3
3

MONITORUL OFICIAL AL ROMÂNIEI, PARTEA I, Nr. 929/16.XI.2006

7

MINISTERUL SĂNĂTĂȚII PUBLICE

ORDIN
privind aprobarea normelor de stabilire a criteriilor și metodologiei de preluare a activității
unui praxis existent
Având în vedere prevederile art. 69 alin. (2) din titlul III îAsistența medicală primară“ din Legea nr. 95/2006
privind reforma în domeniul sănătății,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției generale politici, strategii și managementul calității în sănătate
nr. E.N. 6.149 din 2 noiembrie 2006,
ministrul sănătății publice emite următorul ordin:
Art. 1. — Praxisul de medicină de familie, denumit în
continuare praxis, reunește patrimoniul de afectațiune
profesională, infrastructura cabinetului și clientela
reprezentată de pacienți și alți beneficiari ai serviciilor
oferite de cabinet.
Art. 2. — În cazul unităților sanitare cu profil de
medicină de familie, indiferent de forma de organizare,
denumite în continuare cabinete, infrastructura praxisului
este reprezentată de spațiile/imobilele în care se
desfășoară activitatea cabinetului/cabinetelor și a
punctului/punctelor de lucru, cu anexele și terenul aferent.
Art. 3. — Infrastructura praxisului poate fi deținută în
proprietate de către medic sau de cabinetul său ori se
poate afla în folosința medicului în una dintre formele
prevăzute de lege.
Art. 4. — Încetarea activității unui medic care practică
independent într-un cabinet poate avea loc în oricare dintre
următoarele cazuri:
a) pensionare;
b) deces;
c) încetarea activității înainte de pensionare (boală,
handicap, interdicția de a exercita profesia, propria decizie);
d) schimbarea domiciliului.
Art. 5. — Obiectul preluării activității unui praxis îl
reprezintă patrimoniul de afectațiune profesională.
Modalitățile de preluare a activității unui praxis pot fi:
a) vânzarea cu îndeplinirea condițiilor prevăzute la
titlul III din Legea nr. 95/2006 privind reforma în domeniul
sănătății;
b) schimbul;
c) donația, legatul, făcute în condițiile Codului civil
(art. 800 și următoarele);
d) locațiunea (art. 1410—1490 din Codul civil), comodatul
(art. 1560—1575 din Codul civil), uzufructul (art. 517—564
din Codul civil);
e) aportul la capitalul social.
Art. 6. — Preluarea activității poate fi realizată de către
un medic specialist de medicină de familie, persoană fizică,
ori de o unitate sanitară cu profil de medicină de familie,
în formele de organizare prevăzute de lege, prin
reprezentantul legal, în care cel puțin un medic este
confirmat în specialitatea medicină de familie.
Art. 7. — Medicii persoane fizice și unitățile sanitare
prevăzute la art. 6 trebuie să facă dovada dreptului de
exercitare a profesiei, respectiv a înregistrării la Registrul
unic al cabinetelor medicale la autoritatea de sănătate
publică județeană sau a municipiului București.

Art. 8. — În funcție de modul de deținere și/sau de
folosință a infrastructurii, se pot aplica următoarele
proceduri:
a) dacă infrastructura se află în proprietatea privată a
medicului care își încetează activitatea ori dacă
infrastructura se află în proprietatea privată a unității
sanitare organizate de către medic, aceasta poate fi
transmisă în una dintre formele de transmitere prevăzute
de lege; se poate transmite și doar folosința infrastructurii,
în una dintre formele prevăzute de lege;
b) dacă infrastructura se află în folosința medicului care
își încetează activitatea și dacă în contractul în baza căruia
este deținută această folosință este prevăzută o clauză în
acest sens, se transmite folosința infrastructurii.
Art. 9. — Alte elemente ale fondului comercial care
excedează infrastructurii pot face obiectul unei modalități
legale de transmitere.
Art. 10. — Medicul care își încetează activitatea va opta
pentru una dintre modalitățile de transmitere a activității
prevăzute la art. 5.
Art. 11. — Intenția/oferta de cesionare, în funcție de
forma de organizare a unității sanitare cu profil de medicină
de familie, va fi comunicată, după caz, de către medicul
care își încetează activitatea, după cum urmează:
a) medicilor angajați ai cabinetului medical, indiferent de
forma de organizare a acestuia;
b) medicilor membri ai asocierii/grupării din cabinetele
medicale asociate/grupate;
c) medicilor membri ai societății civile medicale;
d) medicilor asociați/acționari ai cabinetelor cu
personalitate juridică organizate ca societăți comerciale;
e) medicului de familie care, în condițiile decesului
titularului, a preluat temporar activitatea cabinetului;
f) medicilor persoane fizice/cabinetelor cu personalitate
juridică aflate în aceeași clădire și/sau cu spații comune în
indiviziune.
Art. 12. — Intenția/oferta de cesionare se notifică în
mod obligatoriu Colegiului Medicilor din România, care are
obligația să o afișeze atât la sediul propriu, cât și la sediile
colegiilor județene ale medicilor, respectiv al municipiului
București, pe o perioadă de 15 zile de la data primirii.
Art. 13. — Intenția/oferta de cesionare se poate publica
în presa medicală și nemedicală centrală și locală sau
poate fi făcută cunoscută prin orice alt mijloc de
comunicare considerat oportun.
Art. 14. — La întocmirea actelor se vor respecta
prevederile legale în vigoare care reglementează aceste
situații, cu îndeplinirea condițiilor prevăzute la art. 6.

8

MONITORUL OFICIAL AL ROMÂNIEI, PARTEA I, Nr. 929/16.XI.2006

Art. 15. — Începând cu data aderării României la
Uniunea Europeană, numai medicii confirmați în
specialitatea medicină de familie pot prelua activitatea unui
praxis de medicină de familie, în formele de organizare
prevăzute de lege.
Art. 16. — Pentru a nu produce perturbări în activitatea
de asistență medicală primară, persoana fizică sau juridică
prevăzută la art. 6 va prelua contractele în derulare care
fac parte din patrimoniul de afectațiune profesională, care
au ca obiect angajații, clientela, furnizorii de servicii și
utilități.
Art. 17. — În cazul decesului titularului cabinetului cu
un singur medic, preluarea activității se face în următoarele
condiții:
a) dacă moștenitorii legali îndeplinesc condițiile
prevăzute la art. 6, aceștia pot prelua activitatea
cabinetului;
b) dacă moștenitorii legali nu îndeplinesc condițiile
prevăzute la art. 6, aceștia pot decide în conformitate cu
art. 5 asupra modalității de preluare a activității de către
un medic de familie care îndeplinește condițiile prevăzute
la art. 6 sau pot decide, cel puțin, angajarea unui medic
de familie înlocuitor pentru o perioadă determinată.
Termenul maxim pentru definitivarea preluării activității
cabinetului de către un nou medic este de un an de la
decesul fostului titular. Dacă în această perioadă situația
nu se reglementează, autoritățile locale, în colaborare cu
autoritățile de sănătate publică la care este înregistrat
cabinetul, vor întreprinde toate demersurile prevăzute de

lege privind înființarea unui nou cabinet de medicină de
familie de către un nou titular;
c) dacă nu există moștenitori legali, autoritățile locale, în
colaborare cu autoritățile de sănătate publică la care este
înregistrat cabinetul, vor întreprinde toate demersurile
prevăzute de lege privind înființarea unui nou cabinet de
medicină de familie de către un nou titular. Pentru o
perioadă de maximum un an activitatea poate fi preluată
de către un medic de familie înlocuitor;
d) dacă nu există moștenitori legali și infrastructura,
precum și alte elemente ale fondului comercial al
cabinetului s-au aflat în proprietatea medicului defunct,
situația acestora se reglementează în conformitate cu
legea.
Art. 18. — În cazul decesului titularului unui cabinet
component al unei structuri de organizare asociative, dacă
nu sunt prevederi exprese în statutele unităților sanitare cu
personalitate juridică, respectiv în contractele de asociere,
se aplică prevederile art. 17.
Art. 19. — Direcția generală politici, strategii și
managementul calității în sănătate din cadrul Ministerului
Sănătății Publice, autoritățile de sănătate publică județene
și a municipiului București, precum și medicii de
familie/cabinetele de medicină de familie interesați vor duce
la îndeplinire prevederile prezentului ordin.
Art. 20. — Prezentul ordin se publică în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 2 noiembrie 2006.
Nr. 1.322.

MINISTERUL SĂNĂTĂȚII PUBLICE

ORDIN
privind stabilirea onorariilor pentru serviciile prestate de către experții medicali
Având în vedere prevederile alin. (4) al art. 669 din Legea nr. 95/2006 privind reforma în domeniul sănătății, cu
modificările și completările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului
Sănătății Publice,
văzând Referatul de aprobare al Secretariatului de Stat pentru Relația cu Parlamentul și Sindicatele
nr. E.N. 6.426/2006,
ministrul sănătății publice emite următorul ordin:
Art. 1. — Începând cu data prezentului ordin se aprobă
onorariile pentru serviciile prestate de către experții
medicali, prevăzute în anexa care face parte integrantă din
prezentul ordin.
Art. 2. — Onorariile pentru serviciile prestate de către

experții medicali, menționate în anexă, se stabilesc în
raport cu complexitatea cazului expertizat și sunt suportate
de partea interesată.
Art. 3. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 9 noiembrie 2006.
Nr. 1.356.

9

MONITORUL OFICIAL AL ROMÂNIEI, PARTEA I, Nr. 929/16.XI.2006

ANEXĂ
ONORARIILE

pentru serviciile prestate de către experții medicali
Onorariile pentru serviciile prestate de către experții
medicali se vor stabili după cum urmează:
I. Onorariile pentru serviciile prestate de către medici și
medicii dentiști, în calitate de experți medicali, se stabilesc
în funcție de complexitatea cazului și de gradul profesional
al expertului și se încadrează între următoarele limite:
a) medic specialist — 1.000—2.000 lei;
b) medic primar — 1.500—3.000 lei;
c) șef lucrări — 1.500—3.000 lei;
d) conferențiar — 2.000—4.000 lei;
e) profesor — 2.000—4.000 lei.

II. Onorariile pentru serviciile prestate de către
farmaciști, în calitate de experți medicali, se stabilesc în
funcție de complexitatea cazului și de gradul profesional al
expertului și se încadrează între următoarele limite:
— 1.000—2.000 lei.
III. Onorariile pentru serviciile prestate de către asistenții
medicali sau moașe se stabilesc în funcție de
complexitatea cazului și de gradul profesional al expertului
și se încadrează între următoarele limite:
— 700—800 lei.

MINISTERUL SĂNĂTĂȚII PUBLICE

ORDIN
privind respectarea tarifelor maximale pentru serviciile furnizate de unitățile sanitare publice
în cadrul asigurărilor voluntare suplimentare de sănătate
Având în vedere prevederile art. 349 alin. (3) din Legea nr. 95/2006 privind reforma în domeniul sănătății, cu
modificările și completările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului
Sănătății Publice,
ministrul sănătății publice emite următorul ordin:
Art. 1. — (1) Unitățile sanitare publice au obligația să
respecte tarifele maximale pentru serviciile prestate în
cadrul asigurărilor voluntare suplimentare de sănătate.
(2) Tarifele maximale și lista serviciilor prestate se
aprobă prin ordin al ministrului sănătății publice, la
propunerea unităților sanitare publice furnizoare de servicii
în cadrul asigurărilor voluntare suplimentare de sănătate, cu
avizul Autorității de Sănătate Publică, indiferent de
subordonare.
(3) Lista serviciilor, tarifele maximale propuse și fundamentarea
acestora se realizează potrivit modelului prevăzut în anexa
care face parte integrantă din prezentul ordin.

Art. 2. — Lista tarifelor maximale pentru serviciile
furnizate de unitățile sanitare publice în cadrul asigurărilor
voluntare suplimentare de sănătate, aprobată de ministrul
sănătății publice, se publică pe site-ul unității sanitare
publice respective.
Art. 3. — Direcțiile de specialitate din cadrul Ministerului
Sănătății Publice, autoritățile de sănătate publică și unitățile
sanitare publice vor duce la îndeplinire dispozițiile
prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății publice,
Vlad Iliescu,
secretar de stat
București, 10 noiembrie 2006.
Nr. 1.376.
ANEXĂ
LISTA

serviciilor furnizate de unitățile sanitare publice în cadrul asigurărilor voluntare suplimentare de sănătate
și a tarifelor maximale, precum și fundamentarea acestora
— lei —
Din care cheltuieli cu:
Nr.
crt.

Denumirea
serviciului

Încadrarea
în prevederile
art. 237 alin. (1)
din Legea nr. 95/2006

Tarif
total

servicii necuprinse
în pachetul
de servicii medicale
de bază

opțiunea
pentru un
anumit personal
medical

solicitarea
unei a doua
opinii
medicale

condiții
hoteliere
superioare

alte
servicii
medicale

10

MONITORUL OFICIAL AL ROMÂNIEI, PARTEA I, Nr. 929/16.XI.2006

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru acceptarea amendamentelor la Codul internațional de management
pentru exploatarea în siguranță a navelor și pentru prevenirea poluării (Codul I.S.M.),
adoptate de Organizația Maritimă Internațională prin Rezoluția MSC.179(79)
a Comitetului Securității Maritime la 10 decembrie 2004
În temeiul prevederilor art. 15 din Ordonanța Guvernului nr. 42/1997 privind transportul maritim și pe căile
navigabile interioare, republicată, cu modificările și completările ulterioare, ale art. 2 pct. 17 și ale art. 5 alin. (4) din
Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor și
Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se acceptă amendamentele la Codul
internațional de management pentru exploatarea în
siguranță a navelor și pentru prevenirea poluării (Codul
I.S.M.), adoptate de Organizația Maritimă Internațională prin
Rezoluția MSC.179(79) a Comitetului Securității Maritime la
10 decembrie 2004, prevăzute în anexa care face parte
integrantă din prezentul ordin.

Art. 2. — Direcția generală de transport naval și
Autoritatea Navală Română vor lua măsurile necesare
pentru punerea în aplicare a amendamentelor prevăzute la
art. 1.
Art. 3. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Radu Mircea Berceanu
București, 1 noiembrie 2006.
Nr. 2.017.
ANEXĂ

R E Z O L U Ț I A M S C. 179(79)
a Comitetului Securității Maritime
(adoptată la 10 decembrie 2004)
ADOPTAREA AMENDAMENTELOR

la Codul internațional de management pentru exploatarea în siguranță a navelor și pentru prevenirea poluării
(Codul I.S.M.)
Comitetul Securității Maritime,
ținând cont de art. 28(b) al Convenției Organizației Maritime Internaționale privind funcționarea Comitetului
Securității Maritime,
luând în considerare Rezoluția A.741(18), prin care Adunarea a adoptat Codul internațional de management
pentru exploatarea în siguranță a navelor și pentru prevenirea poluării (Codul I.S.M.), care a devenit obligatoriu în cadrul
cap. IX din Convenția internațională privind siguranța vieții umane pe mare (SOLAS) din 1974, denumită în continuare Convenția,
luând, de asemenea, în considerare art. VIII(b) și regula IX/1.1 din Convenție privind procedura de amendare a
Codului I.S.M.,
luând în considerare, în cadrul sesiunii 79, amendamentele la Codul I.S.M. care au fost propuse și transmise în
acord cu art. VIII(b)(i) al Convenției,
1. adoptă, în conformitate cu art. VIII(b)(iv) al
Convenției, amendamentele la Codul I.S.M., al căror text
este cuprins în anexa la prezenta rezoluție;
2. determină, în conformitate cu art. VIII(B)(vi)(2)(bb) al
Convenției, că amendamentele trebuie considerate ca fiind
acceptate pe 1 ianuarie 2006, dacă nu cumva, anterior
acestei date, mai mult de o treime dintre guvernele
contractante la Convenție sau guvernele contractante a
căror flotă comercială însumată constituie nu mai puțin de
50% din tonajul brut al flotei comerciale mondiale au
informat despre obiecțiile lor la amendamente;

3. invită guvernele contractante să ia notă că, în
conformitate cu art. VIII(b)(vii)(2) al Convenției,
amendamentele vor intra în vigoare la 1 iulie 2006, în
urma acceptării lor în acord cu paragraful 2;
4. cere secretarului general, în conformitate cu
art. VIII(b)(v) al Convenției, să transmită copiile certificate
ale prezentei rezoluții și textul amendamentelor conținut în
anexă tuturor guvernelor contractante la Convenție;
5. în plus, cere secretarului general să transmită copii
ale acestei rezoluții și ale anexei sale membrilor
Organizației Maritime Internaționale, care nu sunt guverne
contractante la Convenție.

MONITORUL OFICIAL AL ROMÂNIEI, PARTEA I, Nr. 929/16.XI.2006

11
ANEXĂ
la rezoluție

ADOPTAREA AMENDAMENTELOR

la Codul internațional de management pentru exploatarea în siguranță a navelor și pentru prevenirea poluării
(Codul I.S.M.)
Apendice
Formularele îDocument de conformitate“ și îCertificat de management al siguranței“
1. În formularul îDocument de conformitate“, următoarea
nouă secțiune este inserată între secțiunea care începe cu
cuvintele îAcest document de conformitate este valabil
până la ................“ și secțiunea care începe cu cuvintele
îEliberat la ...........................“:
îData încheierii inspecției pe care se bazează acest
certificat: .......................................... .“

2. În formularul îCertificat de management al siguranței“,
următoarea nouă secțiune este inserată între secțiunea
care începe cu cuvintele îAcest certificat de management
al siguranței este valabil până la ....................“ și secțiunea
care începe cu cuvintele îEliberat la ....................“:
îData încheierii inspecției pe care se bazează acest
certificat: ............................................... .“

(zi/lună/an)

(zi/lună/an)

MINISTERUL EDUCAȚIEI ȘI CERCETĂRII

ORDIN
privind aprobarea Calendarului mișcării personalului didactic de predare și pregătire/instruire
practică din învățământul preuniversitar pentru anul școlar 2007—2008
În baza prevederilor art. 141 lit. p) din Legea învățământului nr. 84/1995, republicată, cu modificările și
completările ulterioare, și ale art. 10 alin. (3) din Legea nr. 128/1997 privind Statutul personalului didactic, cu modificările
și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.

Art. 1. — Se aprobă Calendarul mișcării personalului
didactic de predare și pregătire/instruire practică din
învățământul preuniversitar pentru anul școlar 2007—2008,
cuprins în anexa*) care face parte integrantă din prezentul
ordin.

Art. 2. — Direcția generală managementul resurselor
umane din cadrul Ministerului Educației și Cercetării și
inspectoratele școlare vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul educației și cercetării,
Mihail Hărdău
București, 13 noiembrie 2006.
Nr. 5.601.

*) Anexa se publică ulterior în Monitorul Oficial al României,

Partea I, nr. 929 bis în afara abonamentului, care se poate achiziționa de la

Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

12

MONITORUL OFICIAL AL ROMÂNIEI, PARTEA I, Nr. 929/16.XI.2006

MINISTERUL EDUCAȚIEI ȘI CERCETĂRII

ORDIN
pentru aprobarea Metodologiei privind mișcarea personalului didactic de predare
și pregătire/instruire practică din învățământul preuniversitar
În baza prevederilor art. 9, 127, 128 și 141 din Legea învățământului nr. 84/1995, republicată, cu modificările și
completările ulterioare, și ale art. 7, 9, 10, 13, 14, 16, 43, 44 și 45 din Legea nr. 128/1997 privind Statutul personalului
didactic, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Metodologia privind mișcarea
personalului didactic de predare și pregătire/instruire
practică din învățământul preuniversitar, cuprinsă în anexa*)
care face parte integrantă din prezentul ordin.
Art. 2. — Direcția generală managementul resurselor

umane din cadrul Ministerului Educației și Cercetării și
inspectoratele școlare vor duce la îndeplinire prevederile
prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul educației și cercetării,
Mihail Hărdău
București, 13 noiembrie 2006.
Nr. 5.602.

MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de organizare și desfășurare a concursului pentru ocuparea
posturilor didactice/catedrelor declarate vacante în unitățile de învățământ preuniversitar
din județele nominalizate în Hotărârea Guvernului nr. 1.942/2004
În baza prevederilor art. 141 lit. p), ale art. 142 lit. g) din Legea învățământului nr. 84/1995, republicată, cu
modificările și completările ulterioare, și ale art. 9 alin. (1), (2) și (3) din Legea nr. 128/1997 privind Statutul personalului
didactic, cu modificările și completările ulterioare,
în temeiul Hotărârii Guvernului nr. 1.942/2004 privind nominalizarea județelor-pilot care vor aplica noul sistem de
finanțare și administrare a unităților de învățământ preuniversitar de stat și al Hotărârii Guvernului nr. 223/2005 privind
organizarea și funcționarea Ministerului Educației și Cercetării, cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Metodologia de organizare și
desfășurare a concursului pentru ocuparea posturilor
didactice/catedrelor declarate vacante în unitățile de
învățământ preuniversitar din județele nominalizate în
Hotărârea Guvernului nr. 1.942/2004, cuprinsă în anexa*)
care face parte integrantă din prezentul ordin.
Art. 2. — Cu data intrării în vigoare a prezentului ordin
se abrogă orice dispoziție contrară.

Art. 3. — Direcția generală managementul resurselor
umane din cadrul Ministerului Educației și Cercetării și
inspectoratele școlare vor duce la îndeplinire prevederile
prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Mihail Hărdău
București, 13 noiembrie 2006.
Nr. 5.603.
*) Anexa se publică ulterior în Monitorul Oficial al României, Partea I, nr. 929 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 929/16.XI.2006

13

REPUBLICĂRI
L E G E A Nr. 186/2003
privind susținerea și promovarea culturii scrise*)
CAPITOLUL I
Dispoziții generale
Art. 1. — (1) Prezenta lege instituie cadrul juridic pentru
susținerea și promovarea culturii scrise.
(2) În sensul prezentei legi, prin cultură scrisă se
înțelege domeniul de referință care cuprinde cărți, reviste și
alte publicații, având caracter literar-artistic, tehnico-științific,
editate pe orice fel de suport.
Art. 2. — De prevederile prezentei legi beneficiază
activitățile de creație, producție editorială, tipografică, de
difuzare și promovare a culturii scrise.
Art. 3. — Nu fac obiectul prezentei legi tipăriturile de
informare publicitară, publicațiile de modă, de decorațiuni
interioare, de sport, de informare din domeniul televiziunii
și al radiodifuziunii, cotidienele sau periodicele care nu au
incidență cu domeniul de referință prevăzut la art. 1,
almanahurile, horoscoapele, calendarele, publicațiile
pornografice, cele destinate jocurilor de noroc și publicațiile
de rebus.
CAPITOLUL II
Măsuri de susținere a culturii scrise
Art. 4. — (1) Autoritățile administrației publice centrale
și locale, precum și instituțiile publice pot acorda sprijin
financiar, parțial sau integral, singure ori în parteneriat,
pentru editarea unor publicații din categoria celor prevăzute
la art. 1.
(2) Stabilirea publicațiilor pentru care urmează să se
acorde sprijin financiar se face prin selecție de oferte în
baza propunerilor comisiilor special constituite în acest
scop, de către autoritățile sau instituțiile publice prevăzute
la alin. (1); ofertele sunt formulate de edituri și de redacțiile
publicațiilor.
(3) În localitățile unde o minoritate etnică depășește
pragul de 20% din totalul populației, din comisiile constituite
de autoritățile locale, în conformitate cu prevederile alin. (2),
vor face parte și reprezentanți ai minorității respective.
(4) În bugetele autorităților administrației publice centrale
și locale, precum și ale instituțiilor publice pot fi prevăzute,
în mod distinct, fonduri pentru acordarea de sprijin financiar
în vederea editării de cărți, reviste și alte publicații din
categoria celor prevăzute la art. 1.

(5) Sumele reprezentând sprijinul financiar acordat pot
acoperi costurile de editare și drepturile de autor, până la
integral.
Art. 5. — (1) Finanțarea nerambursabilă a editării de
lucrări din categoria celor prevăzute la art. 1, prin comandă
de stat, se asigură din bugetul propriu al Administrației
Fondului Cultural Național, instituție publică, cu personalitate
juridică, aflată în subordinea Ministerului Culturii și Cultelor,
care funcționează potrivit legii.
(2) Comanda de stat va avea ca priorități realizarea de
enciclopedii, tratate, dicționare, atlase, ediții critice ale
scriitorilor clasici români și străini, ediții definitive de autor,
debut literar și literatură pentru copii.
(3) Fondurile necesare pentru asigurarea finanțării
prevăzute la alin. (1) sunt prevăzute distinct, cu această
destinație, în bugetul Administrației Fondului Cultural
Național.
Art. 6. — (1) Acordarea de finanțare nerambursabilă,
potrivit prevederilor art. 5, se face prin selecție de oferte,
în baza propunerilor comisiei de evaluare și selecție special
constituite în acest scop.
(2) Comisia prevăzută la alin. (1) se organizează și
funcționează sub coordonarea Administrației Fondului
Cultural Național, în condițiile legii.
Art. 7. — (1) Autoritățile administrației publice centrale
și locale, precum și instituțiile publice pot aloca resurse
financiare pentru achiziționarea de cărți și abonamente la
reviste din categoria celor prevăzute la art. 1 pentru
bibliotecile aflate în subordinea lor.
(2) Propunerile privind achizițiile de cărți și
abonamentele la reviste se stabilesc de comisiile de
evaluare și selecție special constituite în acest scop, de
autoritățile sau instituțiile publice prevăzute la alin. (1).
(3) În localitățile unde o minoritate etnică depășește
pragul de 20% din totalul populației, din comisiile constituite
de autoritățile locale, în conformitate cu prevederile alin. (2),
vor face parte și reprezentanți ai minorității respective.
(4) În bugetele autorităților administrației publice centrale
și locale, precum și în cele ale instituțiilor publice pot fi
prevăzute, în mod distinct, fonduri pentru achiziționarea de
cărți și publicații pentru bibliotecile aflate în subordinea sau
sub autoritatea lor.
Art. 8. — (1) Ministerul Culturii și Cultelor desfășoară
Programul național pentru achiziția de cărți și abonamente

*) Republicată în temeiul art. II din Ordonanța Guvernului nr. 24/2006 pentru modificarea și completarea Legii nr. 186/2003 privind
promovarea culturii scrise, publicată în Monitorul Oficial al României, Partea I, nr. 85 din 30 ianuarie 2006, aprobată cu modificări și completări prin
Legea nr. 255/2006, publicată în Monitorul Oficial al României, Partea I, nr. 559 din 28 iunie 2006, dându-se textelor o nouă numerotare.
Legea nr. 186/2003 a fost publicată în Monitorul Oficial al României, Partea I, nr. 339 din 19 mai 2003.

14

MONITORUL OFICIAL AL ROMÂNIEI, PARTEA I, Nr. 929/16.XI.2006

la reviste din categoria culturii scrise, în vederea dezvoltării
și actualizării colecțiilor din bibliotecile publice aflate sub
autoritatea consiliilor locale ori județene.
(2) Cărțile și abonamentele la reviste, care vor face
obiectul achiziției conform alin. (1), sunt stabilite de o
comisie special constituită în acest scop.
(3) Comisia prevăzută la alin. (2) se organizează și
funcționează sub autoritatea Ministerului Culturii și Cultelor
și este constituită din specialiști și experți independenți,
inclusiv reprezentanți ai minorităților naționale, desemnați
pentru fiecare sesiune de selecție de oferte prin ordin al
ministrului culturii și cultelor.
(4) Comisia face, cu majoritatea voturilor membrilor
prezenți, propunerile de achiziționare a titlurilor și a
abonamentelor la reviste, care vor fi supuse analizei și
aprobării ministrului culturii și cultelor.
(5) În formularea propunerilor, comisia va avea în
vedere situația calitativă și numerică a colecțiilor existente
în bibliotecile publice aflate sub autoritatea consiliilor locale
și județene, precum și resursele alocate anual de aceste
autorități pentru achiziționarea de cărți și abonamente.
(6) Comisia primește și analizează contestațiile formulate
în legătură cu selecția de oferte și face propuneri
ministrului culturii și cultelor.
Art. 9. — Resursele financiare pentru desfășurarea
programului prevăzut la art. 8 alin. (1) sunt constituite din
alocații bugetare, prevăzute distinct cu această destinație în
bugetul Ministerului Culturii și Cultelor, precum și din
fondurile constituite potrivit art. 23.
Art. 10. — Autoritățile administrației publice centrale și
locale, precum și instituțiile publice pot acorda, pentru
realizarea unor proiecte în domeniul culturii scrise, burse
de studiu, precum și granturi de studii și călătorie, în țară
și în străinătate.
Art. 11. — (1) Institutul Cultural Român, alte instituții
publice, precum și autoritățile publice centrale și locale,
singure sau în parteneriat, pot acorda sprijin financiar
pentru traducerea și/sau editarea, în străinătate, a unor
lucrări din categoria celor prevăzute la art. 1.
(2) Valoarea sprijinului financiar prevăzut la alin. (1)
poate include plata drepturilor de autor corespunzătoare și
costurile de traducere/editare, până la integral.
Art. 12. — (1) Bursele și granturile prevăzute la art. 10,
precum și sprijinul financiar prevăzut la art. 11 alin. (1) se
acordă pe baza propunerilor formulate de comisii special
constituite, în acest scop, de autoritățile și instituțiile publice
finanțatoare.
(2) În localitățile unde o minoritate etnică depășește
pragul de 20% din totalul populației, din comisiile constituite
de autoritățile locale, în conformitate cu prevederile alin. (1),
vor face parte și reprezentanți ai minorității respective.
Art. 13. — (1) Sub autoritatea Institutului Cultural
Român se înființează și funcționează Comisia pentru
promovarea în străinătate a culturii naționale scrise.

(2) Comisia prevăzută la alin. (1) este constituită pe
domenii și este alcătuită din specialiști și experți
independenți.
(3) Membrii comisiei prevăzute la alin. (1) sunt
desemnați prin ordin al președintelui Institutului Cultural
Român.
(4) Regulamentul de organizare și funcționare,
procedurile de lucru ale comisiei prevăzute la alin. (1),
precum și atribuțiile și competențele acesteia sunt stabilite
prin ordin al președintelui Institutului Cultural Român.
CAPITOLUL III
Difuzarea și promovarea
Art. 14. — Difuzarea publicațiilor prevăzute la art. 1
beneficiază pe teritoriul României de serviciile Companiei
Naționale îPoșta Română“ — S.A. la un tarif de 50% din
cel aplicat pentru serviciul de difuzare a imprimatelor.
Art. 15. — (1) În vederea promovării producției
editoriale, în bugetul Ministerului Culturii și Cultelor pot fi
prevăzute în mod distinct fonduri pentru susținerea
organizării în țară a unor festivaluri, târguri, saloane,
expoziții de carte, presă și multimedia, inclusiv în
colaborare cu organizațiile profesionale ale editorilor și
difuzorilor, precum și cu uniunile de creatori recunoscute
ca persoane juridice de utilitate publică.
(2) Institutul Cultural Român, singur sau în colaborare
cu Ministerul Culturii și Cultelor, precum și cu organizațiile
profesionale ale editorilor, difuzorilor, uniunilor de creatori
recunoscute ca persoane juridice de utilitate publică, poate
susține organizarea în străinătate a evenimentelor de genul
celor prevăzute la alin. (1).
(3) Pentru organizarea în străinătate a unor festivaluri,
târguri, saloane, expoziții de carte, presă și multimedia, în
bugetul Institutului Cultural Român, respectiv în cel al
Ministerului Culturii și Cultelor, pot fi prevăzute în mod
distinct fonduri destinate acestui scop.
(4) Ministerul Educației și Cercetării poate susține
financiar organizarea unor evenimente de genul celor
prevăzute la alin. (1) și (2), singur sau în parteneriat cu
Ministerul Culturii și Cultelor, respectiv cu Institutul Cultural
Român.
Art. 16. — (1) În cazul în care reprezentarea României
la un târg organizat în străinătate este asigurată numai de
organizațiile profesionale ale editorilor și difuzorilor, precum
și de uniunile de creatori recunoscute ca persoane juridice
de utilitate publică, Ministerul Culturii și Cultelor și,
respectiv, Institutul Cultural Român pot contribui, în limita
fondurilor prevăzute la art. 15 alin. (1) și (3), la
organizarea standului.
(2) Ministerul Culturii și Cultelor și, după caz, Institutul
Cultural Român pot încredința, în condițiile legii,
organizarea manifestărilor prevăzute la alin. (1) în țară,
respectiv în străinătate, unor organizații profesionale ale
editorilor și difuzorilor, precum și uniunilor de creatori

MONITORUL OFICIAL AL ROMÂNIEI, PARTEA I, Nr. 929/16.XI.2006
recunoscute ca persoane juridice de utilitate publică,
acordând în acest scop sprijinul financiar necesar.
Art. 17. — Ministerul Culturii și Cultelor și Institutul
Cultural Român pot asigura, cu prilejul festivalurilor,
târgurilor, saloanelor și expozițiilor internaționale, organizate
potrivit art. 15 alin. (2) și art. 16, inclusiv cheltuielile de
participare și promovare.
Art. 18. — Guvernul României poate stabili, prin
hotărâre, ca anumite evenimente din categoria celor
prevăzute la art. 15 să fie declarate de interes național
sau internațional, după caz, asigurând distinct susținerea
financiară a organizării și desfășurării acestora.
Art. 19. — În bugetele Ministerului Afacerilor Externe,
Ministerului Educației și Cercetării și Institutului Cultural
Român pot fi prevăzute distinct fonduri destinate
achiziționării și expediției publicațiilor prevăzute la art. 1
pentru biblioteci ale comunităților românești, ale institutelor
culturale românești, precum și ale lectoratelor de limbă și
civilizație română din străinătate.
Art. 20. — (1) Societatea Română de Radiodifuziune și
Societatea Română de Televiziune difuzează, cel puțin o
dată pe săptămână, o emisiune de promovare a
publicațiilor prevăzute la art. 1.
(2) Societatea Română de Radiodifuziune
Română de Televiziune acordă un procent de
din spațiul destinat publicității pentru
publicațiilor prevăzute la art. 1, aplicând o
75% față de prețurile practicate pentru
comercială.

și Societatea
minimum 1%
promovarea
reducere de
publicitatea

Art. 21. — Autoritățile administrației publice locale
acordă o reducere de 50% a tarifelor reprezentând chiria
pe metrul pătrat, percepute pentru spațiile comerciale
destinate exclusiv difuzării publicațiilor prevăzute la art. 1,
precum și pentru spațiile destinate publicității acestora.
CAPITOLUL IV
Aspecte fiscale
Art. 22. — (1) Pentru editarea în străinătate a unor
lucrări din categoria celor prevăzute la art. 1, potrivit
prezentei legi, plata costurilor reprezentând editarea se
face în moneda țării în care se realizează editarea.
(2) În situația prevăzută la alin. (1), autoritatea
administrației publice finanțatoare și, după caz, instituția
publică finanțatoare pot acorda un avans de până la 30%
din valoarea contractului, în condițiile legii.
Art. 23. — (1) Compania Națională îLoteria Română“ —
S.A. acordă 0,4% din profitul net pentru achiziția de
publicații prevăzute la art. 1 destinate bibliotecilor publice
și pentru acordarea unor tichete valorice pentru
achiziționarea publicațiilor prevăzute la art. 1 utilizatorilor
din bibliotecile publice: elevi, studenți, persoane cu un venit
lunar sub nivelul salariului minim pe economie, precum și
nevăzătorilor și surdo-muților.

15

(2) Fondul constituit potrivit prevederilor alin. (1) este
gestionat de Ministerul Culturii și Cultelor, prin direcția de
specialitate, care asigură și distribuirea tichetelor prin
bibliotecile publice.
CAPITOLUL V
Dispoziții tranzitorii și finale
Art. 24. — Regulamentele de organizare și funcționare,
precum și procedurile de lucru ale comisiilor prevăzute la
art. 4 alin. (2), art. 7 alin. (2), art. 8 și la art. 12 sunt
stabilite prin ordin, respectiv hotărâre a autorității publice
centrale sau locale, ori prin dispoziție a conducătorului
instituției publice finanțatoare, după caz.
Art. 25. — (1) Editorii au obligația să tipărească, pentru
întregul tiraj, numărul internațional standard corespunzător
tipului de publicație.
(2) Editorii au obligația să tipărească pe fiecare
exemplar al publicației descrierea C.I.P. realizată de
Biblioteca Națională a României.
(3) Editorii au obligația să tipărească pe publicațiile lor
codul de bare, în termen de un an de la intrarea în
vigoare a prezentei legi, și să asigure utilizarea codului de
bare în evidența computerizată a vânzărilor și a gestiunii.
Art. 26. — Începând cu anul școlar 2003—2004,
Ministerul Educației și Cercetării va include formele de
învățământ și disciplinele necesare în domeniile editării,
tipăririi, difuzării și promovării publicațiilor.
Art. 27. — Prin derogare de la prevederile art. 11
alin. (3) din Legea nr. 550/2002 privind vânzarea spațiilor
comerciale proprietate privată a statului și a celor de
prestări de servicii, aflate în administrarea consiliilor
județene sau a consiliilor locale, precum și a celor din
patrimoniul regiilor autonome de interes local, cu
modificările și completările ulterioare, vânzarea în rate a
spațiilor comerciale având destinația de librărie se poate
aproba aceluiași cumpărător pentru mai multe spații.
Art. 28. — (1) Încălcarea prevederilor art. 25 constituie
contravenție și se sancționează cu amendă de la 5.000 lei
la 10.000 lei.
(2) Constatarea contravențiilor și aplicarea amenzilor se
face de către angajați ai Bibliotecii Naționale a României,
precum și de către alți specialiști împuterniciți în acest
scop prin ordin al ministrului culturii și cultelor.
(3) Limitele amenzilor prevăzute la alin. (1) se
actualizează prin hotărâre a Guvernului.
(4) Contravențiilor prevăzute la alin. (1) li se aplică
regimul general prevăzut de Ordonanța Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
(5) Sumele încasate se constituie ca venit la bugetul
Fondului Cultural Național pentru finanțarea nerambursabilă
a editării de lucrări din categoria celor prevăzute la
alin. (2) al art. 1.

16

MONITORUL OFICIAL AL ROMÂNIEI, PARTEA I, Nr. 929/16.XI.2006

Art. 29. — La data intrării în vigoare a prezentei legi
orice dispoziții contrare se abrogă.
Art. 30. — Dispozițiile prezentei legi completează în
mod corespunzător:
a) dispozițiile Legii nr. 356/2003 privind înființarea,
organizarea și funcționarea Institutului Cultural Român,
publicată în Monitorul Oficial al României, Partea I, nr. 529
din 23 iulie 2003, cu modificările și completările ulterioare;

b) dispozițiile Ordonanței Guvernului nr. 42/2000 privind
îmbunătățirea finanțării unor programe, proiecte și acțiuni
de dezvoltare sectorială în domeniul culturii*), publicată în
Monitorul Oficial al României, Partea I, nr. 39 din
31 ianuarie 2000, aprobată cu modificări prin Legea
nr. 293/2001.

*) Titlul Ordonanței Guvernului nr. 42/2000 a fost modificat prin Ordonanța Guvernului nr. 18/2006 pentru modificarea și completarea
Ordonanței Guvernului nr. 42/2000 privind îmbunătățirea finanțării unor programe de dezvoltare sectorială inițiate de Ministerul Culturii și Cultelor,
publicată în Monitorul Oficial al României, Partea I, nr. 83 din 30 ianuarie 2006, aprobată prin Legea nr. 209/2006.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 929/16.XI.2006 conține 16 pagini.

Prețul: 1,15 lei

&JUYDGY|121058]
ISSN 1453—4495

