Anul 174 (XVIII) — Nr. 877

PARTEA

I

LEGI, DECRETE, HOTĂRÂRI ȘI ALTE ACTE

Joi, 26 octombrie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 583 din 19 septembrie 2006 referitoare la
excepția de neconstituționalitate a prevederilor
art. 4 alin. (4) și ale art. 6 alin. (1)—(3) din
Ordonanța Guvernului nr. 5/2001 privind procedura
somației de plată.......................................................

1.472. — Hotărâre pentru modificarea Hotărârii
Guvernului nr. 1.088/2006 privind înființarea
Centrului Cultural îSala Palatului“............................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.226. — Ordin al ministrului sănătății publice pentru
2–3

aprobarea Normelor privind colecta, controlul
biologic, prepararea, conservarea, distribuția și

HOTĂRÂRI ALE GUVERNULUI ROMÂNIEI
1.456. — Hotărâre privind organizarea în România a celei
de-a 8-a Reuniuni a miniștrilor apărării din statele
membre ale Inițiativei regionale îCooperarea
Națiunilor Central-Europene în Sprijinul Păcii“
(CENCOOP)...............................................................

Nr.

transportul sângelui și componentelor sanguine
umane ........................................................................

5–14

1.719. — Ordin al ministrului finanțelor publice pentru
3–4

aprobarea criteriilor referitoare la funcționarea
unităților emitente de tichete cadou și de tichete

4

de creșă.....................................................................

14–16

2

MONITORUL OFICIAL AL ROMÂNIEI, PARTEA I, Nr. 877/26.X.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 583
din 19 septembrie 2006

referitoare la excepția de neconstituționalitate a prevederilor art. 4 alin. (4) și ale art. 6 alin. (1)—(3)
din Ordonanța Guvernului nr. 5/2001 privind procedura somației de plată
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 4 alin. (4) și ale art. 6 alin. (1)—(3) din
Ordonanța Guvernului nr. 5/2001 privind procedura somației
de plată, excepție ridicată de Societatea Comercială îViaggi
& Vacanze“ — S.R.L. din satul Covaci, județul Timiș, filiala
București, în Dosarul nr. 555/2006 al Judecătoriei Ploiești.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, invocând jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 29 martie 2006, pronunțată în
Dosarul nr. 555/2006, Judecătoria Ploiești a sesizat Curtea
Constituțională cu excepția de neconstituționalitate a
prevederilor art. 4 alin. (4) și ale art. 6 alin. (1)—(3) din
Ordonanța Guvernului nr. 5/2001 privind procedura
somației de plată. Excepția de neconstituționalitate a fost
ridicată de Societatea Comercială îViaggi & Vacanze“ —
S.R.L. din satul Covaci, județul Timiș, filiala București, într-o
cauză civilă având ca obiect soluționarea unei cereri de
somație de plată.
În motivarea excepției de neconstituționalitate autorul
acesteia susține că dispozițiile criticate din Ordonanța
Guvernului nr. 5/2001 contravin prevederilor art. 16
alin. (1), art. 21, art. 24 alin. (1) și art. 53 din Constituție.
Arată, în esență, că textele criticate permit instanței de
judecată să soluționeze cauza fără să își îndeplinească
obligația de aflare a adevărului și limitează dreptul la
apărare al debitorului la exercitarea căilor de atac și,
implicit, la verificarea soluției instanței de fond sub aspectul
temeiniciei și legalității acesteia. Se creează, astfel, o
situație inegală a părților în proces, creditorul fiind favorizat.
Judecătoria Ploiești consideră că excepția de
neconstituționalitate este neîntemeiată. Arată că hotărârile
pronunțate în cadrul procedurii somației de plată nu au
autoritate de lucru judecat asupra fondului raporturilor
juridice dintre părți, iar mijloacele procedurale puse la
îndemâna părților diferă datorită caracterului special al

procedurii, fără însă să se stabilească vreo discriminare
între părți. Debitorului nu îi este încălcat nici dreptul la
apărare, nici dreptul la un proces echitabil, întrucât are
posibilitatea de a propune probe și de a ataca hotărârea
printr-o cerere în anulare.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
nu este întemeiată. Arată că, prin dispozițiile Ordonanței
Guvernului nr. 5/2001, se instituie un tratament juridic
identic pentru toți creditorii, pe de o parte, și pentru toți
debitorii, pe de altă parte, aceștia aflându-se în situații
evident diferite. Precizează că limitarea mijloacelor de
probă numai la înscrisuri nu îngrădește accesul liber la
justiție și la un proces echitabil.
Avocatul Poporului consideră că prevederile art. 4
alin. (4) și ale art. 6 alin. (1)—(3) din Ordonanța
Guvernului nr. 5/2001 nu aduc atingere dispozițiilor
constituționale invocate de autorul excepției.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 4 alin. (4) și ale art. 6 alin. (1)—(3) din
Ordonanța Guvernului nr. 5/2001 privind procedura somației
de plată, publicată în Monitorul Oficial al României,
Partea I, nr. 422 din 30 iulie 2001, aprobată cu modificări
și completări prin Legea nr. 295/2002, publicată în
Monitorul Oficial al României, Partea I, nr. 380 din 5 iunie
2002, modificată și completată prin Ordonanța de urgență a
Guvernului nr. 142/2002, publicată în Monitorul Oficial al
României, Partea I, nr. 804 din 5 noiembrie 2002.
Dispozițiile de lege criticate ca fiind neconstituționale au
următorul conținut:
— Art. 4 alin. (4): îÎn citație se va face mențiunea că până
cel mai târziu în ziua fixată pentru înfățișare debitorul poate să
depună întâmpinare, precum și actele ce pot contribui la
soluționarea cererii.“;

MONITORUL OFICIAL AL ROMÂNIEI, PARTEA I, Nr. 877/26.X.2006
— Art. 6 alin. (1)—(3): î(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4
alin. (2)—(4).
(2) Când în urma examinării prevăzute la alin. (1) constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.
(3) Termenul de plată nu va fi mai mic de 10 zile și nici nu
va depăși 30 de zile. Judecătorul va putea stabili alt termen
potrivit înțelegerii părților.“
În opinia autorului excepției de neconstituționalitate,
textele de lege criticate contravin dispozițiilor constituționale
ale art. 16 alin. (1) referitor la egalitatea în drepturi a
cetățenilor în fața legii și a autorităților publice, art. 21
privind accesul liber la justiție, art. 24 referitor la dreptul la

3

apărare și art. 53 privind restrângerea exercițiului unor
drepturi sau al unor libertăți.
Examinând excepția de neconstituționalitate, Curtea
constată că dispozițiile art. 4 alin. (4) și ale art. 6
alin. (1)—(3) din Ordonanța Guvernului nr. 5/2001 privind
procedura somației de plată au mai format obiect al
controlului de constituționalitate, prin raportare la aceleași
prevederi constituționale ca și în cauza de față și cu o
motivare similară. Astfel, prin Decizia nr. 334 din 18 aprilie
2006, publicată în Monitorul Oficial al României, Partea I,
nr. 454 din 25 mai 2006, Curtea a respins excepția ca
neîntemeiată.
Argumentele și soluția pronunțată în decizia menționată
își mențin valabilitatea și în prezenta cauză, neintervenind
elemente noi, de natură să determine reconsiderarea
jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. (4) și ale art. 6 alin. (1)—(3) din Ordonanța
Guvernului nr. 5/2001 privind procedura somației de plată, excepție ridicată de Societatea Comercială îViaggi & Vacanze“ —
S.R.L. din satul Covaci, județul Timiș, filiala București, în Dosarul nr. 555/2006 al Judecătoriei Ploiești.
Definitivă și general obligatorie.
Pronunțată în ședința publică din data de 19 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea în România a celei de-a 8-a Reuniuni a miniștrilor apărării din statele membre
ale Inițiativei regionale îCooperarea Națiunilor Central-Europene în Sprijinul Păcii“ (CENCOOP)
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea în România, în luna
noiembrie 2006, a celei de-a 8-a Reuniuni a miniștrilor
apărării din statele membre ale Inițiativei regionale
îCooperarea Națiunilor Central-Europene în Sprijinul Păcii“
(CENCOOP).
Art. 2. — (1) În scopul participării la activitatea
prevăzută la art. 1 se aprobă invitarea în țară a unui
număr de 50 de personalități străine, prin derogare de la
prevederile părții I cap. II pct. 2 din Normele privind

organizarea în țară a acțiunilor de protocol și a unor
manifestări cu caracter cultural-științific, precum și
cheltuielile ce se pot efectua în acest scop de către
instituțiile publice, aprobate prin Hotărârea Guvernului
nr. 552/1991, cu modificările ulterioare.
(2) Cheltuielile necesare organizării și desfășurării
activității prevăzute la art. 1 se stabilesc prin normative
proprii, potrivit art. 1 alin. (3) din Ordonanța Guvernului
nr. 80/2001 privind stabilirea unor normative de cheltuieli

4

MONITORUL OFICIAL AL ROMÂNIEI, PARTEA I, Nr. 877/26.X.2006

pentru autoritățile administrației publice și instituțiile publice,
aprobată cu modificări prin Legea nr. 247/2002, cu
modificările și completările ulterioare.

Art. 3. — Fondurile necesare organizării și desfășurării
activității prevăzute la art. 1 se suportă din bugetul aprobat
Ministerului Apărării pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării,
Corneliu Dobrițoiu,
secretar de stat
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 18 octombrie 2006.
Nr. 1.456.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.088/2006 privind înființarea Centrului Cultural
îSala Palatului“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.088/2006
privind înființarea Centrului Cultural îSala Palatului“,
publicată în Monitorul Oficial al României, Partea I, nr. 731
din 28 august 2006, se modifică după cum urmează:
1. Alineatul (5) al articolului 4 va avea următorul
cuprins:
î(5) Personalul Sucursalei «Sala Palatului» a Regiei
Autonome «Administrația Patrimoniului Protocolului de Stat»,
în număr de 125 de angajați, este preluat de Centru, pe
bază de examen pentru verificarea aptitudinilor profesionale,
corespunzător atribuțiilor și structurii organizatorice ale
Centrului, organizat până la data de 25 decembrie 2006.“

2. Articolul 8 va avea următorul cuprins:
îArt. 8. — Predarea-preluarea imobilelor prevăzute la
art. 1 alin. (2), a bunurilor și a dotărilor aferente acestor
imobile se va face pe bază de protocol încheiat între
părțile interesate, până la data de 25 decembrie 2006.“
3. Articolul 12 va avea următorul cuprins:
îArt. 12. — La data preluării personalului potrivit art. 4
alin. (5), Sucursala «Sala Palatului», unitate fără
personalitate juridică aflată în administrarea Regiei Autonome
«Administrația Patrimoniului Protocolului de Stat», se
desființează. Până la data desființării, cheltuielile cu utilitățile
aferente imobilelor prevăzute la art. 1 alin. (2) rămân în
sarcina Regiei Autonome «Administrația Patrimoniului
Protocolului de Stat», prin Sucursala «Sala Palatului».“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul pentru coordonarea
Secretariatului General al Guvernului,
Radu Stroe
București, 25 octombrie 2006.
Nr. 1.472.

MONITORUL OFICIAL AL ROMÂNIEI, PARTEA I, Nr. 877/26.X.2006

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea Normelor privind colecta, controlul biologic, prepararea, conservarea,
distribuția și transportul sângelui și componentelor sanguine umane
Având în vedere prevederile art. 24 din Legea nr. 282/2005 privind organizarea activității de transfuzie
sanguină, donarea de sânge și componente sanguine de origine umană, precum și asigurarea calității și securității
sanitare, în vederea utilizării lor terapeutice și ale lit. e) din Normele tehnice cuprinse în anexa nr. 4 la aceeași lege,
cu modificările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției generale relații externe și afaceri europene nr. E.N. nr. 5.053/2006,
ministrul sănătății publice emite următorul ordin:
Art. 1. — Se aprobă Normele privind colecta, controlul
biologic, prepararea, conservarea, distribuția și transportul
sângelui și componentelor sanguine umane, prevăzute în
anexa care face parte integrantă din prezentul ordin.
Art. 2. — Institutul Național de Transfuzie Sanguină,
centrele de transfuzie sanguină teritoriale și unitățile de

transfuzie sanguină din spitale, precum și Inspecția
sanitară de stat vor duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 9 octombrie 2006.
Nr. 1.226.
ANEXĂ

NORME
privind colecta, controlul biologic, prepararea, conservarea, distribuția și transportul sângelui
și componentelor sanguine umane
CAPITOLUL I
Dispoziții generale
Art. 1. — (1) Prezentele norme se integrează în
ansamblul Bunelor Practici Transfuzionale.
(2) Bunele Practici Transfuzionale tratează principii
generale. Pe baza Bunelor Practici Transfuzionale, fiecare
centru de transfuzie sanguină redactează, validează și
aprobă ansamblul de proceduri scrise ce descriu etapele
de colectă, control biologic, preparare, conservare,
distribuție și transport ale sângelui și componentelor
sanguine.
(3) Bunele Practici Transfuzionale vor fi revizuite
periodic în funcție de evoluția cunoștințelor științifice și
tehnice.
(4) Bunele Practici Transfuzionale garantează că
sângele și componentele sanguine sunt recoltate, preparate,
controlate, conservate și transportate conform normelor de
calitate stabilite, în funcție de destinația lor.
CAPITOLUL II
Norme privind colecta sângelui total și a componentelor
sanguine umane
Art. 2. — Securitatea transfuzională se bazează în
primul rând pe o recoltare corectă.

Art. 3. — (1) Pentru fundamentarea și menținerea unui
sistem de asigurare a calității fiecare unitate transfuzională
trebuie să dispună de personal calificat și în număr
suficient.
(2) Responsabilitățile personalului implicat în aplicarea
bunelor practici de recoltare trebuie să fie bine delimitate
și explicit formulate.
(3) Responsabilitățile în cadrul serviciului de recoltare
sunt modificate sau adaptate în funcție de volumul activității
și de organizarea fiecărei unități transfuzionale.
(4) Responsabilitățile și atribuțiile personalului din
unitățile transfuzionale vor fi stabilite de Institutul Național
de Transfuzie Sanguină.
Art. 4. — (1) Recoltarea nu poate fi făcută decât cu
consimțământul donatorului, de către personal acreditat aflat
sub directa supraveghere a medicului coordonator.
(2) Atribuțiile personalului implicat în recoltare se
stabilesc prin norme interne, conform instrucțiunilor primite
de la Institutul Național de Transfuzie Sanguină.
Art. 5. — (1) Organizarea generală a colectelor se va
efectua în funcție de numărul de recoltări al fiecărei unități
transfuzionale.
(2) În funcție de numărul de recoltări și de tipul de
donare se va stabili personalul implicat în această
activitate, cu avizul Institutului Național de Transfuzie
Sanguină.

6

MONITORUL OFICIAL AL ROMÂNIEI, PARTEA I, Nr. 877/26.X.2006

(3) Pentru colectele care necesită mai mulți medici, unul
dintre aceștia este numit responsabil de echipă.
Art. 6.— (1) Spațiile alocate activității de recoltare și
materialele sanitare destinate acestui scop vor fi adaptate
activităților care se desfășoară conform normelor de
autorizare sanitară de funcționare.
(2) Recoltarea se face în centrele de transfuzie
sanguină sau în sedii autorizate pentru această activitate.
Art. 7. — (1) Primirea donatorilor se va face astfel încât
să permită stabilirea unui climat de încredere reciprocă
între donatori și echipa de recoltare.
(2) În zona de primire a donatorilor se desfășoară
următoarele activități:
a) se face identificarea donatorilor;
b) se constituie sau se completează dosarul medicoadministrativ;
c) fiecare donator primește un document de informare
asupra donării.
(3) Documentul prevăzut la alin. (2) este destinat
informării, sensibilizării și responsabilizării donatorului, în
principal asupra riscurilor de transmitere a bolilor
infecțioase transmisibile prin sânge.
(4) Documentul prevăzut la alin. (2) va conține informații
despre:
a) regulile principale de donare, vârsta și frecvența
donărilor;
b) importanța valabilității răspunsurilor donatorului la
întrebările medicului în cursul convorbirilor medicale.
(5) Documentul prevăzut la alin. (2) trebuie să fie clar,
precis, ușor de înțeles pentru fiecare donator, iar
prezentarea lui să faciliteze lectura și înțelegerea textului.
Art. 8. — (1) Datele de identificare ale donatorului sunt
controlate și confirmate la fiecare donare și sunt
următoarele:
a) numele;
b) prenumele;
c) sexul;
d) data și locul nașterii;
e) adresa personală completă;
f) numerele de telefon, personal și de la serviciu.
(2) Cu ocazia primei donări donatorul va primi un cod
de identificare cu caracter unic și nerepetabil.
(3) Datele de identificare ale donatorului permit
contactarea acestuia în următoarele circumstanțe:
a) convocarea pentru o donare ulterioară, în special în
cadrul unei donări ce este securizată prin carantină sau
pentru donatori al căror sânge prezintă caracteristici având
un interes deosebit;
b) evidențierea unei anomalii biologice prin controlul
biologic al donării;
c) convocarea pentru controale biologice complementare,
cu ocazia unei anchete transfuzionale ascendente și
descedente;
d) verificarea elementelor de identificare prin solicitarea
prezentării unui document oficial de identitate.
Art. 9. — (1) Elementele de identificare sunt
consemnate în dosarul (fișa) donatorului, alături de
următoarele informații:
a) istoricul donărilor: data, natura donării, numărul
(codul) fiecărei donări;
b) eventualele contraindicații ale donării, temporare sau
definitive, indicate în manieră codată;
c) eventualele reacții ale donatorului, survenite în timpul
sau după donare;
d) rezultatele controlului biologic efectuat la donările
anterioare; în caz de anomalii biologice rezultatul este
codat;
(2) Datele care compun dosarul donatorului permit
realizarea unei supravegheri medicale și serologice a

acestuia. Este recomandabil ca aceste date să fie
informatizate (dosar informatizat al donatorului).
(3) O procedură scrisă va preciza modul de utilizare a
datelor și personalul autorizat în manipularea acestora.
(4) În cazul recoltării prin echipe mobile, dosarul
donatorului este pus la dispoziție personalului autorizat.
(5) Dosarul donatorului este consultat, verificat și
completat la fiecare donare.
Art. 10. — (1) După prima donare, donatorul va primi
Carnetul donatorului, care are următoarele caracteristici:
a) numele și numărul de telefon ale unității de
transfuzie sanguină;
b) numele, prenumele și adresa poștală ale donatorului;
c) grupa sanguină a donatorului;
d) fotografia donatorului;
e) mențiunea îCarnet (carte) validat“;
f) numărul codului de identificare a donatorului;
g) numărul de donări consimțite în prealabil;
h) donările ulterioare: data, tipul de donare, locul
recoltării, numele responsabilului de echipă.
(2) Carnetul donatorului se prezintă la fiecare donare
pentru a fi completat.
(3) Carnetul donatorului va cuprinde mențiunea îexclus
de la donare“, în cazul unei contraindicații definitive.
Art. 11. — (1) Selecția donatorilor are ca scop principal
depistarea contraindicațiilor pentru donarea de sânge,
pentru a asigura atât protecția donatorului, cât și a
primitorului.
(2) Depistarea contraindicațiilor pentru donarea de sânge
prevăzută la alin. (1) are la bază principiile etice ale
donării de sânge, regulile și limitele de vârstă ale donării,
precum și volumul și frecvența donărilor.
(3) În vederea depistării contraindicațiilor pentru donarea
de sânge prevăzută la alin. (1), este obligatorie efectuarea
unui examen medical ce cuprinde: convorbirea medicală,
examenul clinic, precum și realizarea controalelor biologice
predonare.
(4) În cazuri excepționale medicul poate decide
recoltarea în afara regulilor de bază stabilite la subiecții
care posedă un sânge cu caracteristici speciale.
Art. 12. — Prelevările de sânge total se efectuează la
subiecți cu o vârstă cuprinsă între 18—65 ani și respectă
următoarele cerințe obligatorii:
a) nu poate fi recoltat sânge la o persoană de 60 ani
care este la prima donare;
b) volumul de sânge recoltat este în funcție de
greutatea corporală: volumul maxim recoltat la fiecare
donare nu va depăși 500 ml;
c) frecvența donărilor de sânge total nu poate depăși:
5 donări pe an pentru bărbați și 3 donări pe an pentru
femei;
d) între 60—65 ani se admit numai 3 donări/an pentru
ambele sexe;
e) intervalul dintre două donări este de cel puțin
8 săptămâni.
Art. 13. — (1) Recoltarea prin afereză permite obținerea
unui produs sanguin cu ajutorul unui separator de celule
sanguine, prin centrifugare în flux continuu sau discontinuu
și/sau prin filtrare.
(2) În cazul donării de plachete prin afereză, recoltările
sunt efectuate pe subiecți cu vârsta cuprinsă între 18—60 de
ani și respectă următoarele cerințe:
a) volumul maxim recoltat este de 600 ml;
b) frecvența recoltărilor este de 5/an;
c) intervalul dintre două recoltări este de minimum
8 săptămâni;
d) numărul maxim de plachete recoltate este în medie de
6 x 1011 și nu trebuie să depășească 8 x 1011;
e) contaminarea reziduală limfocitară nu trebuie să fie
mai mare de 5 x 108.

MONITORUL OFICIAL AL ROMÂNIEI, PARTEA I, Nr. 877/26.X.2006
(3) Recoltările de limfocite sau de granulocite prin
afereză sunt efectuate la subiecți cu vârsta cuprinsă între
18—50 ani și respectă următoarele cerințe:
a) volumul maxim recoltat este de 500 ml;
b) frecvența recoltărilor este de două/an. În caz de
necesitate absolută sau în circumstanțe excepționale de
compatibilitate, această frecvență poate fi de 4/an;
c) intervalul dintre două donări este de cel puțin
8 săptămâni.
(4) Recoltările de plasmă prin afereză sunt efectuate la
subiecți cu vârsta cuprinsă între 18—60 ani și respectă
următoarele cerințe:
a) volumul de plasmă recoltat nu trebuie să
depășească:
— 600 ml/donare;
— 2 litri/lună;
— 12 litri/an;
b) frecvența donărilor de plasmă: maximum 20/an;
c) intervalul dintre două donări este de cel puțin două
săptămâni.
Art. 14. — (1) Un donator poate participa la mai multe
tipuri de donări.
(2) Medicul este cel care fixează limitele și posibilitățile
de donare pentru fiecare donator.
(3) Limita maximă a recoltărilor anuale (incluzând toate
tipurile de donare) pentru un donator este de 20/an.
Art. 15 — (1) Fiecare donare este în mod obligatoriu
precedată de un examen medical al donatorului, constând
în anamneză și examen clinic.
(2) Discuția cu medicul este precedată de completarea
unui chestionar scris, prestabilit.
(3) La începutul discuției, medicul se asigură de
înțelegerea corectă și completă a documentului de
informare oferit donatorului la sosire.
(4) Examenul efectuat de medic este orientat în mod
special spre depistarea maladiilor transmisibile prin sânge,
atât pentru protecția primitorului, cât și pentru detectarea
afecțiunilor contraindicând donarea, în interesul donatorului.
(5) Condițiile în care se desfășoară examenul medical
trebuie să asigure confidențialitatea actului medical.
(6) Când recoltarea impune modificarea caracteristicilor
sângelui înaintea prelevării, în vederea unei utilizări
terapeutice, medicul informează în prealabil donatorul cu
ajutorul unui document explicativ, arătând riscurile la care
se expune și eventualele consecințe ale prelevării, în
vederea obținerii acordului scris al acestuia.
(7) Medicul informează donatorul asupra posibilității de
a-și completa sau modifica răspunsurile după examenul
medical.
Art. 16. — În toate cazurile, medicul responsabil de
recoltare rămâne singurul care poate aprecia oportunitatea
donării.
Art. 17. — (1) Donatorii considerați apți pentru donare
în urma examenului medical sunt supuși unor controale
biologice predonare, destinate să asigure atât protecția
acestora, cât și calitatea produselor sanguine preparate din
sângele donat.
(2) Controalele biologice predonare se disting de
analizele biologice și de testele de depistare prevăzute și
efectuate pe fiecare donare. Acestea diferă în funcție de
tipul de donare.
Art. 18.— (1) Fișa de donare este completată cu
informațiile generate de examenul medical și de controalele
biologice predonare, care permit medicului să aprecieze
aptitudinea donatorului pentru donare.
(2) Orice donator, considerat apt sau nu, este preluat
de personalul implicat în recoltare.
(3) Pentru donatorul considerat apt de donare este
atribuit un număr de donare, înregistrat pe fișa de
recoltare. Este stabilită o procedură de alocare a acestui

7

număr astfel încât să garanteze caracterul unic, nerepetabil
al fiecărui număr de donare. Sistemul de acordare a
numărului respectiv trebuie să fie validat.
(4) Donatorul considerat inapt va fi informat asupra
motivelor excluderii sale. Îi vor fi propuse soluții
constructive, în funcție de caracterul provizoriu sau definitiv
al înlăturării de la donare.
(5) Atitudinea riguroasă și binevoitoare a personalului
trebuie să dea donatorului conștiința importanței rolului său
în lanțul de solidaritate creat de gestul său spre primitor.
Art. 19. — (1) Etapele cronologice ale prelevării de
sânge sau constituenților săi trebuie precizate prin
proceduri scrise, pentru obținerea garanțiilor de calitate și
securitate.
(2) Respectarea procedurilor prevăzute la alin. (1) are
drept scop evitarea:
a) greșelilor de asepsie;
b) greșelilor tehnice antrenând o diseminare a sângelui
în afara sistemului închis;
c) greșelilor susceptibile de a cauza incidente sau
accidente donatorului, primitorului sau personalului.
Art. 20. — (1) Trebuie stabilite proceduri stricte cu
privire la sănătatea, igiena și îmbrăcămintea de protecție
ale personalului, cu respectarea dispozițiilor legale în
vigoare.
(2) Este interzis ca personalul să consume băuturi
alcoolice, să mănânce sau să fumeze în zonele de
recoltare.
Art. 21. — (1) Pungile de recoltare sunt alese în funcție
de indicațiile medicului consultant.
(2) Se verifică data expirării, integritatea ambalajului și
existența dispozitivului de protecție.
(3) Reglarea dispozitivelor care permit măsurarea
volumului prelevat se efectuează conform indicațiilor date
de medic.
(4) Separatorul de celule sanguine este pregătit în
funcție de indicațiile preconizate de proceduri validate.
(5) Alegerea și numărul eprubetelor-pilot sunt în funcție
de examenele de efectuat (sistematice, complementare și
inerente aferezei).
Art. 22. — (1) Pregătirea zonei de flebopuncție are
drept scop evitarea inoculului infecțios:
a) la donator, la locul puncției;
b) în timpul prelevării.
(2) Aplicarea garoului are ca scop obținerea unei bune
dilatații a rețelei venoase pentru a facilita puncția și a
menține debitul în timpul prelevării, respectând confortul
donatorului.
(3) Calitatea prelevării, ușurința puncției, confortul și
securitatea donatorului depind de alegerea corespunzătoare
a venei.
(4) Este obligatorie aseptizarea zonei de puncție pe o
suprafață largă, cu un produs adaptat. În cazul contaminării
accidentale a locului puncției, dezinfecția trebuie repetată.
Art. 23. — (1) Zona de recoltare nu trebuie să prezinte
leziuni cutanate.
(2) În timpul prelevării este necesară asigurarea
poziționării corecte a acului printr-o puncție directă și
sigură, limitarea durerii, precum și protejarea personalului
de o posibilă contaminare.
Art. 24. — (1) Sângele total este sânge venos prelevat
în condiții de asepsie, recoltat într-un recipient autorizat,
închis, conținând un volum adecvat de soluție
anticoagulantă și de conservare, sterilă și apirogenă.
(2) Volumul de sânge total se recoltează în cantitate de
450 și 500 ml.
(3) Durata recoltării nu trebuie să depășească
10 minute. Când durata recoltării a depășit 10 minute,
plasma trebuie orientată pentru fabricarera imunoglobinelor

8

MONITORUL OFICIAL AL ROMÂNIEI, PARTEA I, Nr. 877/26.X.2006

și albuminei. În niciun caz această recoltare nu trebuie să
servească preparării unui concentrat plachetar.
(4) În timpul recoltării sunt obligatorii verificarea la
intervale regulate a debitului, agitarea pungii și controlul
masei.
Art. 25. — (1) Eprubetele-pilot conțin sânge recoltat
direct din brațul donatorului.
(2) Etichetarea eprubetelor-pilot se face în timpul
recoltării.
(3) Volumul eșantioanelor destinate analizelor biologice
și testelor de depistare nu trebuie să depășească 30 ml.
Art. 26. — (1) Recoltarea încetează atunci când
cantitatea de sânge prevăzută a fost prelevată, în caz de
stare prelipotimică sau de incident tehnic.
(2) După clampaj punga este obturată în mod ermetic și
ireversibil, în cel mai scurt timp.
(3) Segmentele-martor sunt obținute prin sudura
tubulaturii.
Art. 27. — (1) Recoltarea prin afereză permite obținerea
unui produs sanguin cu ajutorul unui separator de celule
sanguine, prin centrifugare, în flux continuu sau
discontinuu, și/sau prin filtrare. Acest material trebuie să fie
omologat, controlat și întreținut periodic.
(2) Prelevările prin afereză nu pot fi efectuate decât de
medici sau de personal medical calificat.
(3) Durata recoltării de trombocite este condiționată de
cantitatea maximă colectată și de debitul recoltării:
a) debitul de recoltare trebuie să fie cuprins între
30—80 ml/minut;
b) cantitatea totală de trombocite colectate nu trebuie să
depășească 8 x 1011;
c) volumul maxim de soluție anticoagulantă injectat pe
ședință nu trebuie să depășească 1 litru;
d) volumul extracorporal maxim în timpul prelevării nu
trebuie să depășească 20% din masa sanguină a
donatorului;
e) durata totală a prelevării trebuie să fie sub 2 ore și
30 de minute
(4) În donarea de granulocite volumul agentului de
sedimentare injectat pe ședință nu trebuie să depășească
1 litru, administrarea unui medicament predonare trebuie să
respecte indicațiile medicamentului utilizat, în special pentru
posologie și precauții de utilizare, iar durata totală a
prelevării trebuie să fie sub 3 ore.
(5) Eprubetele-pilot conțin sânge recoltat direct din
brațul donatorului.
(6) Etichetarea eprubetelor-pilot se face în timpul
aferezei.
(7) Volumul eșantioanelor destinate analizelor biologice
și testelor de depistare nu trebuie să depășească 30 ml.
Art. 28. — (1) Recoltarea încetează atunci când
cantitatea de sânge prevăzută a fost prelevată, în caz de
stare prelipotimică sau de incident tehnic.
(2) După clampaj punga este obturată în mod ermetic și
ireversibil, în cel mai scurt timp.
(3) Segmentele-martor sunt obținute prin sudura
tubulaturii.
Art. 29. — (1) Procedura de supraveghere a donatorului
de la preluarea lui de către personalul medical implicat în
recoltare și până la plecarea lui din centrul de donare
prevede faptul că instituțiile de transfuzie sanguină își
asumă responsabilitatea riscurilor la care sunt supuși
donatorii prin operațiile de recoltare.
(2) Înainte și în timpul recoltării sunt esențiale
supravegherea donatorului pentru a detecta semnele
premonitorii ale unei lipotimii, supravegherea locului de
puncție, aparatura și dispozitivele de folosință unică.
(3) În cadrul acestei proceduri prezența unui medic este
obligatorie.

(4) Nu este recomandată supravegherea a mai mult de
două separatoare de celule de fiecare tehnician responsabil
cu afereza celulară.
Art. 30. — (1) După donare donatorul trebuie să
rămână sub supraveghere câteva minute, ce vor fi
prelungite în cazul stării de rău.
(2) Pansamentul compresiv aplicat după scoaterea
acului trebuie menținut minimum o oră.
(3) În cazul prelevării prin afereză, locul puncției, starea
generală și tensiunea arterială trebuie să fie verificate
înaintea plecării donatorului.
Art. 31. — (1) Donatorului îi va fi remis un document
cu numărul de telefon al instituției și numele persoanei de
contact. Donatorului i se va atrage atenția asupra obligației
sale de a informa în cel mai scurt timp unitatea de
transfuzie sanguină, în caz de:
a) revocare a răspunsurilor date pe parcursul discuției
cu caracter medical;
b) apariție a unei boli cauzate de un agent susceptibil
de a fi transmis prin transfuzie sanguină;
c) deținere a oricărei informații care poate interesa
medicul implicat în recoltare.
(2) Informații complementare pot fi puse la dispoziție
donatorului, cum ar fi lista analizelor biologice și a testelor
de depistare efectuate la fiecare donare, diferitele tipuri de
donare, soarta produselor prelevate.
(3) Se recomandă donatorului să își crească aportul
hidric în primele 24 de ore care urmează donării.
Art. 32. — (1) În timpul recoltării pot surveni stări de
rău sau diferite incidente tehnice.
(2) Medicul responsabil trebuie avertizat pentru a lua
deciziile care se impun.
(3) Pentru recoltarea prin afereză trebuie oprită
recoltarea și menținută perfuzia la locurile de puncție.
Medicul responsabil va lua ulterior decizia de recoltare sau
nu a aferezei.
Art. 33. — (1) Unitățile recoltate sunt introduse în
recipiente izoterme, rezervate acestei utilizări, după
instrucțiuni precise ce permit conservarea lor la o
temperatură potrivită.
(2) Pungile neconforme sunt depozitate separat.
(3) Eprubetele-pilot se închid și se transportă într-un
recipient ermetic adecvat.
Art. 34. — (1) Pungile sunt neconforme în următoarele
cazuri:
a) cantitatea prelevată este insuficientă;
b) prezența cheagurilor, aspect chilos sau hemolizat;
c) orice șoc pe parcursul manipulării, ce poate periclita
etanșeitatea pungii;
d) orice cauză care anulează aptitudinile donatorului.
(2) Produsele eliminate, însoțite de documentația
aferentă, sunt distruse prin incinerare.
Art. 35. — (1) Deșeurile generate de activitatea de
recoltare trebuie separate în:
a) deșeuri potențial contaminate;
b) deșeuri de tip menajer.
(2) Circuitele urmate pentru eliminarea deșeurilor sunt
diferite:
a) eliminarea deșeurilor contaminate și menajere se
realizează printr-un circuit complet separat de celelalte
circuite;
b) deșeurile potențial contaminate: containere sigilate și
etanșe destinate incinerării. Pentru lichide containerul
trebuie să conțină, în prealabil, un antiseptic;
c) colectarea și eliminarea reziduurilor trebuie să
urmeze un circuit care să permită unității de transfuzie
sanguină să justifice cantitatea, data și locul incinerării
printr-un procedeu agreat;
d) deșeurile menajere: containere și circuit de eliminare
a reziduurilor menajere.

MONITORUL OFICIAL AL ROMÂNIEI, PARTEA I, Nr. 877/26.X.2006
(3) Deșeurile generate din activitatea centrului de
transfuzie vor fi colectate, depozitate, transportate și
neutralizate în conformitate cu legislația în vigoare.
Art. 36. — (1) După recoltare, donatorul trebuie să se
odihnească minimum 10 minute, în cazul donării de sânge
total, sau minimum 30 de minute, în cazul donării prin
afereză, timp în care i se oferă o gustare.
(2) Acest interval este destinat prelungirii timpului de
supraveghere a donatorului după recoltare.
(3) Locul de odihnă permite intervenția rapidă a
medicului sau a personalului medical în cazul unui incident.
Acesta cuprinde o anexă izolată, ventilată și echipată cu
minimum un pat și material simplu de reanimare.
(4) Personalul implicat în servirea mesei donatorilor este
instruit cu noțiuni de prim ajutor, în special privind reacțiile
secundare postdonare, pentru detectarea primelor semne
prelipotimice, pentru a răspunde eventualelor întrebări ale
donatorilor și a-i orienta spre medic, în momentul în care
sănătatea lor și securitatea transfuzională sunt în joc.
Art. 37. — (1) Procedurile privind condițiile de
conservare înainte de prepararea produselor sanguine
trebuie redactate și aplicarea lor trebuie controlată permanent
la locul recoltării, prelucrării și în timpul transportului.
(2) Containerele utilizate trebuie să fie curate, adaptate
și cu temperatura controlată.
(3) Condițiile de conservare trebuie să fie compatibile cu
prepararea ulterioară a produselor sanguine.
Art. 38. — (1) Fiecare unitate transfuzională trebuie să
dețină următoarele date care sunt elemente esențiale ale
sistemului de asigurare a calității:
a) numărul donatorilor primiți;
b) numărul recoltărilor efectuate;
c) numărul controalelor predonare ale nivelului
hemoglobinei;
d) numărul controalelor predonare ale nivelului
hemoglobinei, ce contraindică donarea;
e) numărul recoltărilor întrerupte și motivele;
f) orice informație privind donatorii excluși și motivele
excluderii lor, fără precizarea identității;
g) orice informație privind reacții indezirabile asociate
fiecărui tip de donare.
(2) Datele menționate la alin. (1) sunt puse la dispoziție
autorităților competente, la solicitarea acestora.
CAPITOLUL III
Norme privind controlul biologic al sângelui și
componentelor sanguine umane
Art. 39. — Controlul biologic reprezintă ansamblul
testărilor biologice obligatorii, efectuate pe eșantioane
provenind din activitatea de prelevare homologă sau
autologă, care se aplică unităților de sânge și componente
sanguine labile prelevate, având ca scop calificarea
biologică a donării de sânge.
Art. 40. — Controlul biologic are ca scop asigurarea
securității primitorului privind riscurile legate de
incompatibilitatea imunohematologică și de maladiile
transmisibile prin sânge și componente sanguine, precum
și stabilirea statutului donatorului prin obținerea de
informații privind starea sa de sănătate.
Art. 41. — Testările biologice obligatorii pentru fiecare
donare de sânge, în conformitate cu exigențele Directivei
2002/98/CE și cu reglementările naționale, sunt:
a) Grupaj ABO și Rh D;
b) Anticorpi anti-HIV 1 și 2;
c) Ag HBs;
d) Anticorpi anti-HCV;
e) Anticorpi anti-HTLV;
f) Diagnosticul serologic al sifilisului;
g) ALT (alanin-amino-transferază);
h) Control bacteriologic.

9

Art. 42. — Alte analize complementare sunt impuse de
principiile Bunelor Practici Transfuzionale pentru completarea
statutului imunohematologic al donatorului sau în funcție de
rezultatele calificării biologice anterioare.
Art. 43. — Pentru fiecare analiză trebuie să existe o
procedură operațională standard (SOP).
Art. 44. — Procedurile de laborator trebuie să fie
validate înainte de a fi utilizate și să fie clar definite, astfel
încât să se preîntâmpine apariția de rezultate discordante.
Art. 45. — Eșantioanele corespunzătoare fiecărei unități
de sânge recoltate trebuie să fie corect identificate pentru
prevenirea erorilor tehnice și umane.
Art. 46. — Recepția eșantioanelor va fi controlată
printr-o procedură prevăzută în normele de funcționare ale
Institutului Național de Transfuzie Sanguină, care va
preciza atitudinea ce va fi adoptată în cazul unor
neconformități.
Art. 47. — Calificarea biologică a donării va fi validată
în două etape:
a) validarea analitică, realizată de personalul tehnic,
care va garanta că testările biologice sunt efectuate în
condiții tehnice conforme cu procedurile standard și că
procesele analitice sunt în conformitate cu normele de
calitate;
b) validarea biologică, realizată de șeful laboratorului,
care își va asuma responsabilitatea pentru ultima etapă a
calificării biologice a donării.
Art. 48. — Metodologia pentru calificarea biologică a
donării de sânge impune automatizarea și informatizarea
datelor care trebuie să conțină:
a) informații utile privind controlul biologic, referitoare la
donare și donator;
b) gestionarea, funcționarea și controlul automatelor;
c) controlul calității și validarea rezultatelor analizelor;
d) gestiunea datelor privind statutul donatorului;
e) trasabilitatea.
CAPITOLUL IV
Norme privind prepararea sângelui și componentelor
sanguine umane
Art. 49. — Fiecare centru de transfuzie sanguină trebuie
să posede o listă completă a componentelor sanguine pe
care le prepară.
Art. 50. — (1) Metodele de preparare a componentelor
sanguine care provin dintr-o recoltare de sânge total sau
din recoltarea prin afereză includ:
a) protocoalele de preparare pentru componentele
sanguine;
b) materialul utilizat;
c) controalele stabilite pentru componentele sanguine.
(2) Metodele prevăzute la alin. (1) vor fi descrise într-un
ansamblu de proceduri scrise. Procedurile scrise trebuie să
precizeze cronologia și să descrie etapele de preparare și
transformare a componentelor sanguine.
(3) Prepararea comportă diferite metode ce trebuie
validate în funcție de produsele sanguine și de materialul
folosit pentru obținerea lor.
(4) Pentru tehnologia standard de preparare trebuie
validate metodele de preparare propuse și, totodată,
stabilite limitele pentru fiecare variabilă ce poate afecta
eficacitatea producției.
(5) Tehnologiile noi propuse pentru preparare vor fi în
prelabil validate, iar componentele sanguine vor fi
autorizate prin Nomenclatorul național al componentelor
sanguine umane pentru utilizare terapeutică.
(6) În absența etichetării finale, fiecare produs sanguin
trebuie să fie ușor identificabil în toate etapele de
preparare.

10

MONITORUL OFICIAL AL ROMÂNIEI, PARTEA I, Nr. 877/26.X.2006

(7) Dacă produsul este transferat într-un nou dispozitiv,
trasabilitatea va fi asigurată înaintea transferului și a
desolidarizării.
Art. 51. — (1) Centrele de transfuzie vor respecta
Precauțiunile Universale, conform prevederilor în vigoare.
(2) Fiecare centru de transfuzie sanguină va desemna o
persoană responsabilă cu supravegherea normelor de
igienă și protecția personalului, care va stabili activitățile
specifice.
(3) În cazul depistării personalului angajat în prepararea
componentelor sanguine cu afecțiuni ce pot influența
calitatea produselor, se procedează la schimbarea locului
de muncă.
Art. 52. — (1) Sângele total reprezintă materie primă
pentru prepararea componentelor sanguine.
(2) Sângele total trebuie recoltat conform Bunelor
Practici de Recoltare. Prepararea componentelor sanguine
depinde de:
a) volumul de sânge total recoltat;
b) durata recoltării;
c) intervalul de timp dintre recoltare și preparare.
(3) Sângele total utilizat ca materie primă, după
recoltare, trebuie să stea în repaus cel puțin două ore, la
o temperatură cuprinsă între 18—24șC, înainte de a intra
în preparare.
(4) Sângele total utilizat ca materie primă, provenit din
colecta mobilă, după recoltare, poate fi transportat la o
temperatură cuprinsă între 18—24șC.
Art. 53. — Componentele sanguine obținute prin afereză
vor fi preparate conform Bunelor Practici de Recoltare.
Art. 54. — (1) Procedurile utilizate în prepararea
componentelor sanguine sunt:
a) centrifugarea;
b) separarea;
c) adăugarea unei soluții aditive de conservare
(resuspendarea);
d) cântărirea;
e) sudura;
f) conexiunea sterilă;
g) îpool“ de produse;
h) iradierea;
i) congelarea;
j) decongelarea.
(2) Procedurile prevăzute la alin. (1) se efectuează în
conformitate cu procedurile operaționale standard stabilite
de Institutul Național de Transfuzie Sanguină.
Art. 55. — (1) Centrifugarea necesită respectarea
următoarelor etape:
a) încărcarea ploturilor (cuvelor) centrifugei cu pungile
aranjate corespunzător;
b) echilibrarea ploturilor;
c) încărcarea centrifugei;
d) centrifugarea conform programelor stabilite;
e) descărcarea centrifugei.
(2) Centrifugarea este efectuată conform programelor
specifice echipamentelor cu parametrii stabiliți prin validare
și verificați periodic.
Art. 56. — (1) Separarea se realizează cu ajutorul
preselor de separare de tip:
a) manual;
b) semiautomatic;
c) automatic.
(2) Programele utilizate de presele automate de
separare trebuie să fie validate de Institutul Național de
Transfuzie Sanguină.
Art. 57. — (1) Soluția ce se alege pentru adiție trebuie
să permită conservarea celulelor ce sunt resuspendate.
Această operație necesită respectarea etapelor următoare:
a) alegerea soluției;
b) tehnica resuspendării;

c) etichetarea și controlul acesteia.
(2) Modalitățile de resuspendare și omogenizare, precum
și regulile de etichetare trebuie stabilite și înregistrate în
procedura scrisă.
Art. 58. — (1) Cântărirea componentelor sanguine
intervine în diferite etape ale producției.
(2) Tarele și densitățile utilizate pentru calculul volumelor
sunt precizate în procedurile scrise.
Art. 59. — Sudura sterilă se realizează ori de câte ori
intervine o operație de transfer; se folosește un aparat
individual sau unul integrat într-un ansamblu.
Art. 60. — (1) Soluția aditivă de conservare aleasă
trebuie să permită conservarea celulelor ce sunt
resuspendate.
(2) Modalitățile de resuspendare și omogenizare, precum
și regulile de etichetare trebuie stabilite și înregistrate în
procedura scrisă.
Art. 61. — (1) Conexiunea sterilă se face cu ajutorul
unui dispozitiv special, în condiții precise și controlate, și
constă în conexiunea sterilă a două tubulaturi. Acest
procedeu trebuie să respecte recomandările fabricantului.
(2) Controalele conexiunilor sterile, conform procedurilor
scrise, trebuie să garanteze funcționalitatea îsistemului
închis“.
(3) Trebuie asigurate identificarea și trasabilitatea
produsului înaintea conexiunii sterile și a transferului.
Art. 62. — (1) Pentru deleucocitare se utilizează un
material filtrant ce permite retenția selectivă a leucocitelor
fără a denatura alte elemente celulare. Filtrul va fi ales în
funcție de:
a) produsul ce trebuie filtrat;
b) performanțele și specificațiile filtrului;
c) condițiile de utilizare impuse de fabricant.
(2) Condițiile de filtrare, cum sunt temperatura și
intervalul dintre recoltare și filtrare, trebuie să fie bine
definite în procedura de filtrare.
(3) Corespondența dintre numărul de identificare al
pungii primare și cel al pungii colectoare trebuie să fie
controlată înainte de desolidarizarea lor.
Art. 63. — (1) îPool“-ul de produse este definit în
caracteristicile componentelor sanguine. O asigurare
perfectă a trasabilității produselor constituie o condiție
obligatorie pentru acest procedeu.
(2) Operația prevăzută la alin. (1) se efectuează
respectându-se următoarele etape:
a) selecționarea produselor;
b) conectarea pungilor;
c) transferul produselor;
d) înregistrarea lor, etichetarea și controlul acestora.
(3) Conectarea pungilor este realizată în condiții de
asepsie riguros definite. Metoda de conectare folosită
determină și termenul de valabilitate. Înregistrarea asigură
legătura dintre numerele de identificare ale donatorilor și
numărul de identificare al îpool“-ului.
Art. 64. — (1) Timpul de expunere pentru iradierea
fiecărui component sanguin trebuie să fie înregistrat în
proceduri. Acest procedeu impune respectarea următoarelor
etape:
a) folosirea unui martor de iradiere;
b) iradierea;
c) înregistrarea și controlul martorilor.
Utilizarea unui martor radiosensibil la doza folosită este
obligatorie. Timpul de expunere este programat în așa fel
încât să se obțină doza de iradiere stabilită în proceduri.
Este necesar să se verifice periodic debitul dozei în
camera de iradiere. Timpul de expunere trebuie să fie
controlat la intervale regulate.
(2) În registrul de produse iradiate se trec următoarele
informații:
a) data iradierii;
b) tipul produsului;

MONITORUL OFICIAL AL ROMÂNIEI, PARTEA I, Nr. 877/26.X.2006
c) numărul produsului;
d) timpul de expunere;
e) numele persoanei care a efectuat iradierea.
(3) Înregistrarea asigură trasabilitatea produsului și
permite controlul martorilor radiosensibili.
Art. 65. — (1) Congelarea este un procedeu care
utilizează:
a) echipamente electrice;
b) fluide criogenice;
c) diverse mijloace de control.
(2) Congelarea este o operație în cursul căreia
parametrii de viteză de congelare și de temperatură finală
trebuie să fie bine stabiliți și aplicați în practică.
(3) Etapele congelării sunt următoarele:
1. Condiționarea produsului. În funcție de tipul
produsului ce este congelat condiționarea implică:
a) adiția sau fără adiția unui crioprotector;
b) alegerea recipientului.
Produsul trebuie să rămână identificabil în cursul acestei
operații de producție.
2. Congelarea.
(4) Modul de congelare este în funcție de natura,
numărul și volumul produselor.
(5) Transferul în vederea conservării (stocării) nu trebuie
să antreneze deteriorarea produselor. Etichetarea și
controlul acesteia permit asigurarea trasabilității produsului.
Art. 66. — (1) Decongelarea este un procedeu ce poate
interveni după prepararea produselor sanguine și/sau după
distribuție. Trebuie să fie respectate etapele următoare:
a) condiționarea produsului;
b) decongelarea;
c) etichetarea și controlul acesteia.
(2) Se iau toate măsurile necesare pentru a evita
contaminarea produsului. Modalitățile și materialul de
decongelare trebuie să fie adaptate:
a) volumului produsului ce trebuie decongelat;
b) prezenței/absenței unui crioprotector în produsul
sanguin.
(3) Aspectul și condiționarea produsului sunt controlate
vizual. Etichetarea și controlul acesteia permit asigurarea
trasabilității produsului.
Art. 67. — (1) În cadrul activității de preparare, termenul
neconform se extinde la materiale, materie primă și
produse intermediare.
(2) Produsele neconforme trebuie identificate și
înregistrate.
(3) Produsele neconforme trebuie să fie separate de
produsele conforme. Acestea sunt identificate într-o manieră
adecvată, astfel încât să fie evitat orice risc de eroare (prin
utilizarea lor) înaintea stabilirii unei decizii finale de către
persoanele calificate și desemnate în acest sens.
(4) Tratamentul și circuitul produselor neconforme sunt
descrise în proceduri speciale, ce conțin și un algoritm
decizional.
(5) Este necesar ca neconformitățile să fie înregistrate
și analizate; trebuie aplicate măsuri corective pentru a
preveni reapariția lor.
Art. 68. — (1) Reglementarea în materie de colectă și
tratament al deșeurilor se aplică tuturor deșeurilor și
produselor neconforme, implicând responsabilitatea
producătorilor sau deținătorilor de deșeuri, până la
eliminarea lor finală, în condiții ce nu afectează mediul
înconjurător și sănătatea publică.
(2) Deșeurile generate de activitatea de preparare
trebuie să fie separate în:
a) deșeuri contaminate sau potențial contaminate;
b) deșeuri necontaminate asimilabile deșeurilor menajere.

11

(3) Deșeurile generate din activitatea centrului de
transfuzie vor fi colectate, depozitate, transportate și
neutralizate în conformitate cu legislația în vigoare.
Art. 69. — (1) Componentele sanguine sunt preparate
din sânge total, materie primă biologică heterogenă,
disponibilă în cantități limitate. În consecință, fiecare
component sanguin este unic și prin urmare noțiunea de
lot nu poate fi folosită.
(2) Prin aplicarea unui anumit procedeu de preparare
standardizat se pot obține produse care prezintă o
variabilitate individuală a unor parametri; aceste produse
trebuie să fie conforme cu caracteristicile în vigoare.
Aceste particularități necesită organizarea unor controale
adaptate la activitatea de preparare a componentelor
sanguine.
(3) Etichetarea reprezintă etapa care permite trecerea
componentelor sanguine în sectorul de producție către
circuitele de distribuție.
(4) Procedurile specifice trebuie să definească
modalitățile de control al componentelor sanguine, în
fiecare etapă de preparare și în cursul conservării lor.
Stabilirea și definirea unor proceduri de control adecvate
constituie unele dintre elementele cele mai importante ale
conformării la Bunele Practici de Preparare.
Art. 70. — Procedurile menționate la art. 54 se aplică
pentru:
a) materiile prime folosite la prepararea componentelor
sanguine (sânge total — materie primă, materiale de
folosință unică);
b) produsele intermediare;
c) produsele finite;
d) condițiile și procedeele de procesare.
Art. 71. — Aplicarea practică a sistemului de controale
se bazează pe îReferențialul de calitate“ al unității de
transfuzie sanguină, ce definește atât organizarea generală,
cât și pe cea a controalelor și cuprinde:
a) actele normative și regulamentele la care serviciile și
produsele trebuie să se conformeze;
b) normele interne;
c) mijloacele și criteriile prin care se controlează
aplicarea practică a îReferențialului de calitate“.
Art. 72. — (1) Organizarea controlului intern de calitate
trebuie adaptată la tipul și mărimea centrului de transfuzie
sanguină.
(2) Organizarea poate fi comună pentru mai multe
centre de transfuzie sanguină, în condițiile în care
responsabilitățile sunt bine definite.
(3) Controlul intern prevăzut la alin. (1) include:
a) aprobarea unei documentații prealabile:
— verificarea existenței procedurilor scrise pentru
toate operațiile de producție, conservare și control;
— stabilirea unor protocoale de validare;
— formarea și controlul competenței personalului;
b) verificarea eficacității controalelor;
c) acceptarea sau refuzul materiilor prime și produselor
finite;
d) stabilirea și respectarea procedurilor și metodelor de
control.
Art. 73. — (1) Centrul de transfuzie sanguină are
obligația să controleze respectarea parametrilor stabiliți de
Institutul Național de Transfuzie Sanguină, prin caietele de
sarcini pentru materiile prime.
(2) Centrul de transfuzie sanguină fixează proceduri
pentru fiecare produs, care conțin:
a) modalitățile de control la recepție;
b) modalitățile de stocare;
c) modalitățile de repartiție pentru utilizatori.
(3) O procedură va descrie și modul de gestiune și
utilizare a materiilor prime acceptate.

12

MONITORUL OFICIAL AL ROMÂNIEI, PARTEA I, Nr. 877/26.X.2006

(4) O procedură separată va descrie regulile de
identificare și de izolare a produselor refuzate și modul de
eliminare a articolelor perimate.
Art. 74. — O persoană calificată și desemnată de
conducerea centrului de transfuzie sanguină face controlul
produselor provenite din recoltare, când are loc recepția
acestora. Sunt urmărite următoarele specificații:
a) identificarea;
b) etichetarea;
c) data recoltării;
d) aspectul;
e) greutatea;
f) integritatea sudurilor;
g) durata recoltării;
h) intervalul de timp de la recoltare până la recepție și
temperatura de stocare.
Art. 75. — (1) În cursul producției sunt stabilite
controale pentru etapele intermediare ale unui procedeu în
așa fel încât să fie verificată conformitatea unui produs
intermediar ori de câte ori el constituie un indicator de
calitate al unei etape.
(2) Frecvența și condițiile de realizare ale acestor
controale trebuie să permită acțiuni corective rapide.
Art. 76. — Organizarea controalelor și analiza
produselor finite constituie activități independente de cea de
producție.
Art. 77. — (1) Noțiunea de lot aplicată componentelor
sanguine iese din definiția obișnuită, iar regulile de control
statistice sunt aplicate cu unele modificări în ceea ce
privește planul de eșantionare, analiza și folosirea
rezultatelor.
(2) Controalele trebuie să demonstreze că un anumit
număr de indicatori măsurabili sau nemăsurabili, selecționați
în funcție de gradul de reprezentativitate pentru calitatea
produsului, rămân stabili, în conformitate cu definiția sau cu
specificațiile lor.
(3) Trebuie realizată o cercetare sistematică și
organizată a anomaliilor apărute în cursul producției, până
la faza de validare a unui produs, pentru a evidenția
rezultatele ce depășesc o variabilitate normală, stabilită
pentru un anumit procedeu.
(4) Planul de eșantionare trebuie să precizeze:
a) tipul și numărul de eșantioane ce trebuie recoltate (în
funcție de rezultatele controalelor precedente);
b) modalitățile privind recoltarea eșantioanelor;
c) procedurile ce vor fi utilizate;
d) criteriile de acceptare sau de respingere a
eșantioanelor.
(5) Șeful serviciului de control de calitate împreună cu
cel al serviciului de producție stabilesc parametrii
reprezentativi pentru calitatea produsului, asociind după
necesități: indicatori ce pot fi măsurabili sau nemăsurabili
(exprimare calitativă: bun/rău, pozitiv/negativ). Se fixează o
listă minimală a acestor parametri, ale căror control și
urmărire periodică sunt impuse de necesitatea respectării
caracteristicilor componentelor sanguine fixate prin hotărâre.
(6) O procedură specială precizează:
a) periodicitatea recoltării de componente sanguine;
b) precauțiile speciale ce sunt luate pentru a garanta
omogenitatea produsului și reprezentativitatea recoltării;
c) data efectuării controlului, raportată la durata de
valabilitate a produsului (control la sfârșitul preparării sau
control la expirarea termenului de valabilitate);
d) organizarea, condițiile și tehnica de realizare a
analizelor.
Procedurile trebuie scrise, validate, aprobate și puse la
dispoziție personalului. Ele trebuie evaluate periodic. Ele
conțin și măsurile de securitate biologică (pentru personal
și produse).

(7) Programele de activitate trebuie definite, înregistrate,
aprobate, arhivate. Toate modificările ulterioare se
înregistrează după ce au fost aprobate. În cazul aplicării
unor acțiuni corective, trebuie să existe proceduri scrise
care să conțină tipul și modalitățile de aplicare a acțiunilor
corective, precum și rezultatele lor. Se vor defini: durata,
modalitățile de arhivare, precum și posibilitățile de acces.
Art. 78. — (1) Rezultatele activității de control sunt
evaluate rapid pentru a fi aplicate măsurile corective
necesare. În cazul unor deficiențe în procesul de producție,
frecvența controalelor trebuie reevaluată. În cazul
persistenței acestor deficiențe, trebuie să se facă o analiză
și revizuire a parametrilor de producție, care pot conduce
până la schimbarea procedeului de producție, urmată de
validarea lui. Rezultatele obținute și concluziile analizelor
vor fi cunoscute într-un termen cât mai scurt posibil de
către tot personalul interesat.
(2) Responsabilitatea aplicării acțiunilor corective revine
în mod egal responsabilului de producție, precum și
responsabilului de control. Măsurile corective vor fi aplicate
după informarea personalului interesat, urmată de o analiză
a eventualelor consecințe ale măsurilor avute în vedere (de
exemplu, interacțiuni între parametrii tehnici). Aplicarea
măsurilor corective, precum și evaluarea rezultatelor vor fi
supravegheate atent.
(3) Rezultatele măsurilor corective, precum și analiza lor
vor fi înregistrate într-un document scris care va fi difuzat
ulterior (modalitățile de difuzare vor fi precizate în
procedura de supraveghere a calității).
Art. 79. — (1) Chiar în absența etichetării specifice
(definitivă) orice produs trebuie să rămână identificabil în
toate etapele de preparare. Mențiunile ce vor figura pe
produsul finit trebuie să fie în conformitate cu
îNomenclatorul național de componente sanguine“.
(2) Componentele sanguine sunt etichetate după:
a) realizarea controlului biologic obligatoriu pentru
donare;
b) verificarea conformității lor (validare).
(3) Regulile de etichetare sunt fixate printr-o procedură
specifică, validată, înregistrată și controlată. O procedură
scrisă va descrie și modul de control al etichetării și va
include și verificarea respectării machetelor de etichetare.
Eficacitatea acestor metode de control trebuie demonstrată.
Art. 80. — (1) O procedură detaliată va descrie izolarea
și eliminarea produselor neconforme. Din acest punct de
vedere trebuie asigurată o securitate absolută. Această
procedură definește regulile stabilite pentru fiecare produs
și în special imposibilitatea etichetării, pentru a evita
utilizarea în terapia transfuzională a unui produs
neconform.
(2) Pentru a evita introducerea în circuit a unui
asemenea produs, trebuie aplicate măsuri speciale și atent
coordonate, cu un personal special desemnat pentru
aplicarea lor. În procedură se va insista asupra rapidității
transmiterii și consemnării informației, a identificării
produselor neconforme pentru a fi ușor localizate și
recuperate, asupra necesității analizei istoricului donărilor
precedente (ale donatorului implicat) pentru a verifica
absența din stoc a produselor provenite din donările
precedente.
(3) Trebuie aplicate toate măsurile necesare depistării
rapide a unei erori de atribuire greșită a rezultatelor unor
analize sau a unor contraindicații preexistente în fișierul
donatorilor.
Art. 81. — Controlul coerenței preparării se face prin
confruntarea înregistrărilor componentelor sanguine
conforme obținute și ale componentelor sanguine izolate cu
numărul de produse preparate existente în zonele de
stocare.

MONITORUL OFICIAL AL ROMÂNIEI, PARTEA I, Nr. 877/26.X.2006
CAPITOLUL V
Norme de conservare și transport al sângelui și
componentelor sanguine umane
Art. 82. — (1) Sângele și componentele sanguine
trebuie stocate, conservate și transportate conform unor
instrucțiuni scrise ce corespund specificațiilor fiecărui
produs.
(2) Echipamentele, spațiile, materialele de stocare,
precum și mijloacele de transport trebuie adaptate acțiunii
fiecărui centru de transfuzie sanguină. Echipamentele
trebuie să fie întreținute și controlate printr-o procedură
bine precizată, astfel încât să fie asigurate condițiile
corecte de stocare, conservare și transport.
(3) Operațiile de producție, stocare, control și transport
al produselor trebuie să fie verificate periodic pentru a
garanta continuitatea lanțului de temperatură stabilit din
momentul colectei până la distribuție.
Art. 83. — (1) Zonele de stocare sunt clar definite,
localizate și identificate. În ele se pot conserva și
eprubetele destinate analizelor, precum și materialul
necesar pentru transportul produselor.
(2) Condițiile de stocare trebuie respectate, măsurate,
controlate și înregistrate conform art. 82. Accesul la zonele
de stocare este interzis persoanelor neautorizate.
(3) Fiecare zonă de stocare este descrisă printr-o
procedură care cuprinde:
a) identificarea zonei;
b) categoria;
c) accesul;
d) temperatura.
(4) Este necesară organizarea următoarelor zone de
stocare, astfel:
a) produse îmaterie primă“;
b) produse înevalidate“;
c) produse îîn carantină“;
d) produse îvalidate“;
e) produse îneconforme“.
(5) Pentru produsele destinate transfuziei de tip autolog
se stabilesc un circuit și o stocare independentă.
Art. 84. — Materialul și echipamentul trebuie să
corespundă următoarelor exigențe:
a) să aibă o funcționare fiabilă;
b) să permită respectarea normelor de securitate pentru
personal;
c) să permită un acces facil și o aranjare corectă a
componentelor sanguine;
d) să fie construite din materiale rezistente la produsele
folosite pentru curățenie și asepsie;
e) să ofere acces facil pentru operațiile de întreținere și
curățenie;
f) să fie construite în așa fel încât temperatura să fie
uniformă în toată zona de stocare;
g) să dispună de o putere suficient de mare pentru
menținerea condițiilor corecte de conservare (indiferent de
frecvența accesului).
Art. 85 — (1) Tot materialul destinat stocării va fi
verificat periodic. Calificarea și validarea materialului nouachiziționat sunt obligatorii înaintea utilizării lui.
(2) Fiecare aparat are o fișă de întreținere și
supraveghere ce conține:
a) numele și datele de referință ale furnizorului;
b) data achiziționării, a validării și punerii în funcțiune;
c) datele prevăzute pentru întreținere și verificare;
d) consemnarea operațiilor de întreținere și verificare,
cu data și numele operatorului;
e) operațiile de control al alarmelor.
(3) Anomaliile constatate sunt înregistrate și remediate
după o prealabilă analiză atentă.

13

(4) Sistemele de măsurare a temperaturii, precum și
sistemele de alarmă vor fi verificate conform procedurilor
stabilite.
Art. 86. — (1) Operațiile de întreținere, curățenie și
dezghețare se efectuează periodic.
(2) După operațiile de întreținere și verificare aparatul
este controlat, înaintea utilizării acestuia, pentru
conservarea componentelor sanguine.
(3) Se stabilesc proceduri scrise pentru operațiile de:
a) dezghețare a congelatoarelor electrice;
b) curățenie și decontaminare.
Art. 87. — (1) Calitatea componentelor sanguine poate
fi afectată dacă există variații de temperatură în cursul
transportului lor. Se iau măsurile necesare asigurării unor
condiții de conservare optimă.
(2) Transportul produselor sanguine în interiorul și
exteriorul unității de transfuzie sanguină este stabilit în
cadrul unor circuite bine definite.
(3) Pentru transportul componentelor sanguine trebuie
să existe containere specifice acestui tip de produse.
(4) Echipamentul de transport este omologat conform
legislației în vigoare.
(5) Se stabilește un program de control al lanțului de
temperatură în cadrul sectorului de distribuție.
(6) Alegerea modului de transport se face respectându-se
criteriile de securitate, condițiile de conservare și de
rapiditate.
(7) Materialul de ambalaj trebuie să fie un izolant termic
adaptat la mărimea și volumul ce trebuie transportat.
Acesta este ales în funcție de condițiile de conservare,
durata transportului și de tipul vehiculului. Metodele de
ambalaj și materialul folosit sunt cuprinse într-o procedură
ce va preciza și atitudinile ce sunt adoptate în funcție de
anotimp.
(8) În cazul folosirii unor acumulatori de refrigerare,
aceștia nu trebuie să vină în contact direct cu produsele.
Calitatea și talia ambalajului vor fi alese și în funcție de
numărul de acumulatori, precum și de repartiția lor.
CAPITOLUL VI
Norme de distribuție a sângelui și componentelor
sanguine umane
Art. 88. — (1) Fiecare centru de transfuzie sanguină
trebuie să demonstreze că sângele și componentele
sanguine au fost aprobate pentru livrare de către o
persoană autorizată, asistată de sisteme validate de
tehnologia informației.
(2) Specificațiile de livrare a componentelor sanguine
trebuie definite, validate, susținute cu documente și
aprobate de departamentul de asigurare a calității.
Art. 89. — (1) Pentru sânge și componentele sanguine
trebuie să existe un sistem de carantină administrativă și
fizică, pentru a se asigura că acestea nu sunt livrate până
ce nu au fost îndeplinite toate cerințele obligatorii.
(2) În absența unui sistem computerizat pentru controlul
situației produselor trebuie îndeplinite următoarele condiții:
a) eticheta unei componente sanguine trebuie să
identifice situația produsului și să facă diferență clară între
produsele livrate și cele aflate în carantină;
b) evidența trebuie să demonstreze că înainte de
livrarea unei componente toate formularele de declarație,
fișele medicale relevante și rezultatele testelor au fost
verificate de o persoană autorizată.
(3) Înainte de livrarea finală a produsului, dacă sângele
sau componentele sanguine au fost preparate de la un
donator care a mai donat sânge, trebuie făcută o
comparație cu înregistrările anterioare, pentru a se asigura
că evidențele reflectă în mod corect istoricul donatorului.

14

MONITORUL OFICIAL AL ROMÂNIEI, PARTEA I, Nr. 877/26.X.2006

Art. 90. — În cazul livrărilor efectuate printr-un sistem
computerizat, vor fi verificate următoarele:
a) validarea sistemului computerizat pentru asigurarea
împotriva posibilității livrării sângelui și componentelor
sanguine care nu au trecut de teste sau care nu
îndeplinesc criteriile de selecție a donatorului;
b) inserarea manuală a unor date foarte importante,
precum rezultatele la testele de laborator, necesită
verificare independentă de către o a doua persoană
autorizată;
c) stabilirea unei ierarhii a persoanelor care au acces
de a intra, de a amenda, a citi sau a tipări datele. Trebuie
stabilite metode de prevenire a accesului neautorizat, ca,
de exemplu, coduri de identitate sau parole ce sunt
schimbate periodic;
d) sistemul computerizat va trebui să blocheze livrarea
sângelui și componentelor sanguine considerate ca

neconforme pentru livrare. Trebuie să existe, de asemenea,
și o metodă de a bloca livrarea oricăror donări viitoare
provenite de la un donator exclus conform normelor în
vigoare.
Art. 91. — (1) În cazul în care produsul final nu este
livrat din cauza unui posibil impact asupra siguranței
pacientului, toate celelalte componente implicate trebuie
identificate și trebuie luate măsuri corespunzătoare.
(2) Se va verifica dacă sunt identificate alte componente
de la aceeași donare și componente preparate de la alte
donări anterioare, provenite de la același donator.
(3) Se va implementa un sistem de actualizare imediată
a evidenței donatorului/donatorilor, pentru a se asigura că
acesta/aceștia nu vor mai putea face și alte donări, dacă
este cazul.

MINISTERUL FINANȚELOR PUBLICE

ORDIN
pentru aprobarea criteriilor referitoare la funcționarea unităților emitente de tichete cadou
și de tichete de creșă
Având în vedere prevederile art. 5 alin. (2) din Legea nr. 193/2006 privind acordarea tichetelor cadou și a
tichetelor de creșă și ale art. 4 din Hotărârea Guvernului nr. 1.317/2006 pentru aprobarea Normelor metodologice de
aplicare a dispozițiilor Legii nr. 193/2006 privind acordarea tichetelor cadou și a tichetelor de creșă,
în temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
ministrul finanțelor publice emite următorul ordin:
Art. 1. — Se instituie Comisia de autorizare a
funcționării unităților emitente de tichete cadou și de tichete
de creșă, potrivit legii. Comisia va fi formată din 5 membri,
în componența prezentată în anexa nr. 1.
Art. 2. — Se aprobă Criteriile referitoare la autorizarea
funcționării unităților emitente de tichete cadou și de tichete
de creșă, prezentate în anexa nr. 2.
Art. 3. — (1) Autorizarea funcționării unităților emitente
de tichete cadou și de tichete de creșă se va concretiza
într-un document cu regim special, tipărit de Compania

Națională îImprimeria Națională“ — S.A. prin grija
Ministerului Finanțelor Publice.
(2) La realizarea documentului prevăzut la alin. (1) se
vor folosi hârtie și cerneluri speciale, precum și alte
elemente de siguranță. Modelul autorizației este prevăzut în
anexa nr. 3.
Art. 4. — Prezentul ordin va fi publicat în Monitorul
Oficial al României, Partea I.
Art. 5. — Anexele nr. 1—3 fac parte integrantă din
prezentul ordin.

Ministrul finanțelor publice,
Sebastian Teodor Gheorghe Vlădescu
București, 19 octombrie 2006.
Nr. 1.719.

ANEXA Nr. 1
COMPONENȚA

Comisiei de autorizare a funcționării unităților emitente de tichete cadou și de tichete de creșă
1. Secretarul de stat din cadrul Ministerului Finanțelor
Publice, coordonator al direcțiilor de legislație impozite
directe și indirecte — președinte
Din partea Ministerului Finanțelor Publice:
2. Directorul Direcției de autorizări sau înlocuitorul
acestuia — vicepreședinte
3. Directorul general al Direcției generale juridice sau
înlocuitorul acestuia — membru

Din partea Agenției Naționale de Administrare Fiscală:
4. Vicepreședintele Agenției Naționale de Administrare
Fiscală pe probleme de control sau înlocuitorul acestuia —
membru
5. Directorul general al Direcției generale de reglementare
a colectării creanțelor bugetare sau înlocuitorul acestuia —
membru.

MONITORUL OFICIAL AL ROMÂNIEI, PARTEA I, Nr. 877/26.X.2006

15
ANEXA Nr. 2

CRITERIILE

referitoare la autorizarea funcționării unităților emitente de tichete cadou și de tichete de creșă
În conformitate cu prevederile art. 5 alin. (2) din Legea
nr. 193/2006 privind acordarea tichetelor cadou și a
tichetelor de creșă, unitățile emitente de tichete cadou și
de tichete de creșă sunt obligate să solicite autorizație de
funcționare, care se acordă de Ministerul Finanțelor Publice,
avându-se în vedere următoarele criterii:
1. Unitățile care solicită autorizație de funcționare trebuie
să dovedească faptul că funcționează legal pe teritoriul
României și că în actul de înființare au prevăzut la obiectul
de activitate operațiuni privind emiterea și gestionarea
biletelor de valoare.
2. Capitalul social subscris și vărsat de către unitățile
emitente de tichete cadou și de tichete de creșă la data
solicitării autorizației de funcționare trebuie să reprezinte
echivalentul în lei a cel puțin 1 milion euro, luându-se în
calcul cursul de schimb la data înființării societății, data
depunerii capitalului social în situația majorării de capital,
înregistrată la registrul comerțului.
3. Pentru unitățile solicitante care dețin autorizație pentru
emiterea de tichete de masă, condiția de existență a unei
valori minime a capitalului social subscris și vărsat la data
solicitării se aplică cumulativ cu nivelul minim prevăzut
pentru emiterea de tichete de masă în anexa nr. 2 la
Ordinul ministrului finanțelor nr. 140/1999, cu modificările și
completările ulterioare.
4. Unitățile care solicită autorizație de funcționare trebuie
să dovedească faptul că dispun de un ansamblu de măsuri
de securitate care să garanteze buna funcționare a
sistemului de tichete cadou și tichete de creșă, și anume:
a) asigurarea cu personal de specialitate și dotarea cu
echipamente și cu mijloace fixe necesare executării
tichetelor cadou și a tichetelor de creșă, prevăzute cu
elementele obligatorii menționate la pct. 5 lit. a)—h) din
Normele metodologice de aplicare a dispozițiilor Legii
nr. 193/2006 privind acordarea tichetelor cadou și a
tichetelor de creșă, aprobate prin Hotărârea Guvernului
nr. 1.317/2006;
b) înscrierea elementelor de individualizare și
personalizare, precum și înscrierea pe tichetele cadou și pe
tichetele de creșă a valorii nominale se vor realiza numai
pe teritoriul României;
c) utilizarea de suport tehnic special (hârtie pentru
imprimat) cu particularități distincte care să nu permită
falsificarea tichetelor cadou și a tichetelor de creșă (grafică
de securitate care să conțină elemente ce nu pot fi
reproduse prin fotocopiere și cel puțin un element de
securitate realizat cu o cerneală specială, cum ar fi:
cerneală fluorescentă, cerneală invizibilă, cerneală termică,
cerneală iridiscentă, cerneală metalică sau bandă cu reflexe
variabile), codul de bare al unității emitente, care conține
cel puțin următoarele elemente: seria bonului valoric, anul
de valabilitate și valoarea nominală a acestuia;
d) existența spațiilor distincte necesare producerii,
depozitării, ambalării, rambursării și distrugerii tichetelor
cadou și a tichetelor de creșă. Activitatea în aceste spații
trebuie să se desfășoare de către personal autorizat, în
condiții de siguranță prevăzute de legislația în vigoare,
inclusiv mijloace tehnice de supraveghere a spațiilor de
producție și de depozitare, mijloace tehnice de siguranță,
sisteme de alarmă;
e) conducerea evidenței tehnico-operative și contabile a
tichetelor cadou și a tichetelor de creșă distinct de a

celorlalte valori materiale, în conformitate cu prevederile
legale în vigoare, aplicabile formularelor tipizate cu regim
special;
f) mijloace tehnice necesare (rețea de calculatoare) și
personal specializat care să permită urmărirea informatizată
a fiecărui tichet (bon) cadou și tichet de creșă pe tot
circuitul său (execuție, păstrare, eliberare și utilizare),
inclusiv a celor ce urmează a fi distruse, astfel încât să se
poată evita sustragerea și utilizarea frauduloasă a acestora;
g) mijloace de transport speciale utilizate pentru
transportul biletelor de valoare și asigurarea protecției
transportului;
h) asigurarea transportului tichetelor cadou și a tichetelor
de creșă neutilizate, în condiții de securitate.
5. Unitățile emitente de tichete cadou și de tichete de
creșă nu pot fi autorizate în situația în care înregistrează
plăți restante față de bugetul de stat, bugetul Fondului
național unic de asigurări sociale de sănătate, bugetul
asigurărilor sociale de stat, bugetul asigurărilor pentru
șomaj și bugetele locale. Nu se consideră obligații fiscale
restante:
a) obligațiile bugetare restante pentru care operatorii
economici au obținut înlesniri la plata acestora, aflate în
vigoare la data depunerii documentației de autorizare;
b) debitele suplimentare și accesoriile aferente acestora
stabilite în urma controalelor efectuate de organele de
inspecție fiscală și care se află în diferite stadii de
contestare sau judecată și pentru care a fost dispusă
suspendarea executării, în condițiile legii;
c) cuantumul obligațiilor bugetare datorate și neachitate,
cuprinse în titluri executorii pentru care instanța
judecătorească a dispus suspendarea executării silite.
6. Neîndeplinirea obligațiilor declarative și/sau de plată
față de bugetele pentru care Ministerul Finanțelor Publice
este creditor bugetar, conform prevederilor legale în
vigoare, atrage suspendarea autorizației de funcționare
până la data plății acestora inclusiv. Suspendarea își
produce efecte de la data neîndeplinirii obligațiilor
declarative și/sau de plată.
7. Unitățile care solicită autorizație de funcționare vor
prezenta distinct un angajament din care să rezulte că vor
respecta toate prevederile dispozițiilor legale în vigoare
referitoare la tichetele cadou și la tichetele de creșă,
inclusiv criteriile care stau la baza eliberării autorizației de
funcționare.
8. Pe baza prezentelor criterii, autorizația de funcționare
se eliberează pe o perioadă de un an. Unitățile emitente
de tichete cadou și de tichete de creșă vor solicita
reautorizarea cu cel puțin 45 de zile calendaristice înainte
de data expirării autorizației de funcționare.
9. În cazul în care în activitatea desfășurată se constată
abateri de la prevederile legale în vigoare referitoare la
tichetele cadou și la tichetele de creșă și, respectiv, de la
criteriile menționate mai sus, comisia de autorizare dispune:
suspendarea autorizației de funcționare pe o perioadă de la
o lună la 3 luni, retragerea autorizației de funcționare sau
nereautorizarea societății în cauză, după caz.
10. Constatarea abaterilor se efectuează de către
organele de control sau de către echipa de specialiști
prevăzută la pct. 14 lit. j), care vor dispune măsuri de
oprire a activității, informând totodată Comisia de autorizare
a funcționării unităților emitente de tichete cadou și de

16

MONITORUL OFICIAL AL ROMÂNIEI, PARTEA I, Nr. 877/26.X.2006

tichete de creșă în vederea suspendării autorizației de
funcționare, retragerii acesteia sau nereautorizării societății,
după caz.
11. Suspendarea dispusă în condițiile prevăzute la
pct. 9 și 10 își produce efecte de la data constatării
abaterii.
12. Comisia de autorizare a funcționării unităților
emitente de tichete cadou și de tichete de creșă poate
dispune ridicarea sancțiunii de suspendare a activității,
dacă unitatea emitentă în cauză face dovada remedierii
cauzelor care au condus la aplicarea sancțiunii.
Constatarea remedierii se efectuează de către echipa de
specialiști prevăzută la pct. 14 lit. j).
13. În situația în care, la data expirării termenului de
suspendare, unitatea emitentă nu face dovada remedierii
cauzelor care au condus la aplicarea sancțiunii, Comisia de
autorizare a funcționării unităților emitente de tichete cadou
și de tichete de creșă dispune retragerea autorizației de
funcționare.
14. Unitățile care solicită autorizație de funcționare vor
depune la Direcția de autorizări din cadrul Ministerului
Finanțelor Publice un dosar cu următorul conținut:
a) cererea de autorizare;
b) certificatul de înmatriculare în registrul comerțului
(copie și original) ori cererea de mențiuni, acolo unde este
cazul (copie și original);
c) codul de identificare fiscală (copie și original);
d) hotărârea judecătorească de înființare (copie și
original);
e) statutul societății comerciale, din care să rezulte
obiectul de activitate (operațiuni care privesc emiterea și
gestionarea biletelor de valoare — cod CAEN 2222 și
cod CAEN 6712) (copie și original);

f) certificatul emis de organele competente, care să
ateste respectarea condițiilor prevăzute la pct. 5;
g) adeverința emisă de unitatea bancară, din care să
rezulte că unitatea emitentă a deschis un cont sau un
subcont bancar distinct prin care se vor derula încasările
și plățile aferente valorilor nominale ale tichetelor cadou și
tichetelor de creșă;
h) angajamentul unității emitente, din care să rezulte că
prin contul sau subcontul bancar distinct, constituit în
condițiile legii, se vor derula încasările și plățile aferente
valorilor nominale ale tichetelor cadou și tichetelor de creșă
doar prin virament bancar;
i) cazierul judiciar al conducătorului unității și al
conducătorului compartimentului financiar-contabil;
j) nota de constatare întocmită de o echipă de
specialiști, care să ateste existența cerințelor prevăzute la
pct. 1—4 și 6, compusă din:
— un reprezentant al Direcției de autorizări din cadrul
Ministerului Finanțelor Publice;
— un reprezentant al Direcției de reglementări contabile
din cadrul Ministerului Finanțelor Publice;
— un reprezentant al Direcției generale juridice din
cadrul Ministerului Finanțelor Publice;
— un reprezentant al Direcției generale a tehnologiei
informației din cadrul Ministerului Finanțelor Publice;
— un reprezentant al Direcției de metodologie și
proceduri pentru inspecție fiscală din cadrul Agenției
Naționale de Administrare Fiscală;
— un reprezentant al direcției generale a finanțelor
publice județene sau a municipiului București, după caz;
— un reprezentant al Companiei Naționale îImprimeria
Națională“ — S.A.
Nota de constatare va fi semnată de ambele părți.
ANEXA Nr. 3

ROMÂNIA
MINISTERUL FINANȚELOR PUBLICE
COMISIA DE AUTORIZARE A FUNCȚIONĂRII UNITĂȚILOR EMITENTE DE TICHETE CADOU ȘI DE TICHETE DE CREȘĂ
AUTORIZAȚIE

Nr. ......................... din ............................
În baza prevederilor legale referitoare la acordarea tichetelor cadou și a tichetelor de creșă,
se autorizează unitatea emitentă ..................................., cu sediul în .............................................,
înregistrată la registrul comerțului cu nr. ................................................., codul unic de înregistrare
fiscală ...................................., pentru activitatea de emitere și gestionare a tichetelor cadou și a
tichetelor de creșă.
Președinte,
.....................................................
(semnătura și ștampila)

Data emiterii ...........................................
Valabilă de la data de .............................
până la data de .....................................

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 877/26.X.2006 conține 16 pagini.

Prețul: 1,15 lei

&JUYDGY|120532]
ISSN 1453—4495

