Anul 174 (XVIII) — Nr. 484

PARTEA

I

Luni, 5 iunie 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

192.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al directorului general al Oficiului
Registrului Național al Informațiilor Secrete de Stat
privind aprobarea Procedurii de acreditare,
desființare sau reacreditare a componentelor
Sistemului național de registre ...............................

ACTE
ALE

ALE

Nr.
321.

Pagina
— Ordin al ministrului economiei și comerțului
privind aprobarea Normativului pentru asigurarea
îndeplinirii cerințelor privind siguranța în exploatare
și securitatea la incendiu pentru instalațiile care
produc sau utilizează acetilenă ..............................

1–7

ORGANELOR

ADMINISTRAȚIEI

DE

8

SPECIALITATE

PUBLICE

CENTRALE

GUVERNUL ROMÂNIEI

OFICIUL REGISTRULUI NAȚIONAL AL INFORMAȚIILOR SECRETE DE STAT

ORDIN
privind aprobarea Procedurii de acreditare,
desființare sau reacreditare a componentelor Sistemului național de registre
Având în vedere documentele din seria AC/35-1000 pentru aplicarea politicilor de securitate în cadrul NATO,
aprobate de Comitetul de Securitate al NATO,
în temeiul art. 1 alin. (4) lit. b) și alin. (5) din Ordonanța de urgență a Guvernului nr. 153/2002 privind
organizarea și funcționarea Oficiului Registrului Național al Informațiilor Secrete de Stat, aprobată prin Legea nr. 101/2003,
astfel cum a fost modificată prin Legea nr. 343/2005,
directorul general al Oficiului Registrului Național al Informațiilor Secrete de Stat emite prezentul ordin.
Articol unic. — Se aprobă Procedura de acreditare,
desființare sau reacreditare a componentelor Sistemului

național de registre, prevăzută în anexa care face parte
integrantă din prezentul ordin.

Directorul general al Oficiului Registrului Național al Informațiilor Secrete de Stat,
Marius Petrescu

București, 29 mai 2006.
Nr. 192.

2

MONITORUL OFICIAL AL ROMÂNIEI, PARTEA I, Nr. 484/5.VI.2006
ANEXĂ

PROCEDURA
de acreditare, desființare sau reacreditare a componentelor Sistemului național de registre
CAPITOLUL I
Dispoziții generale
Art. 1. — Prezenta procedură stabilește etapele care
trebuie parcurse și condițiile care trebuie îndeplinite pentru
funcționarea sau desființarea unei componente a Sistemului
național de registre.
Art. 2. — În sensul prezentei proceduri, înțelesul unor
termeni și expresii folosite este următorul:
a) componentă a Sistemului național de registre, denumită
în continuare CSNR — structura responsabilă cu
gestionarea informațiilor NATO și/sau UE clasificate și cu
controlul fluxului informațiilor NATO și/sau UE sensibile la
nivel instituțional ori departamental;
b) autoritate desemnată de securitate, denumită în
continuare ADS — instituția abilitată, conform Legii
nr. 182/2002 privind protecția informațiilor clasificate, cu
modificările ulterioare, să stabilească, pentru domeniul său
de activitate și responsabilitate, structuri și măsuri proprii
privind coordonarea și controlul activităților referitoare la
protecția informațiilor clasificate;
c) instituție — orice persoană juridică de drept public
sau privat;
d) structură departamentală — orice structură din cadrul
unei instituții, cum ar fi departament, direcție generală,
direcție etc.;
e) structură competentă a ADS — structura departamentală
cu atribuții în domeniul protecției informațiilor clasificate
NATO și/sau UE, organizată în cadrul unei ADS;
f) cerințe minime — cerințele minime de securitate
pentru acreditarea unei CSNR;
g) solicitant — instituția sau structura departamentală în
cadrul căreia se înființează o CSNR.
Art. 3. — Pentru a putea gestiona informații NATO
și/sau UE clasificate, fiecare instituție/structură
departamentală trebuie să își înființeze o CSNR proprie,
care are responsabilitatea gestionării acestor informații,
după acreditarea acesteia.
Art. 4. — CSNR se înființează în conformitate cu
prevederile legale în vigoare și funcționează în baza unei
autorizații eliberate de Oficiul Registrului Național al
Informațiilor Secrete de Stat, denumit în continuare
O.R.N.I.S.S.
Art. 5. — În stabilirea formei de organizare a CSNR se
au în vedere volumul și natura informațiilor clasificate,
nivelul de clasificare al acestora, numărul persoanelor
deservite, precum și relațiile interinstituționale sau
interdepartamentale.
Art. 6. — (1) În vederea acreditării unei CSNR pentru
gestionarea informațiilor NATO și/sau UE clasificate, la
nivelul instituției sau structurii departamentale trebuie
implementate măsurile cuprinse în cerințele minime de
securitate pentru acreditarea unei CSNR, denumite în
continuare cerințe minime, completate, după caz, cu alte
măsuri de securitate a personalului, securitate fizică și a
documentelor și securitate industrială, prevăzute în
reglementările legale în vigoare referitoare la protecția
informațiilor NATO și/sau UE clasificate.
(2) Cerințele minime sunt prevăzute în anexa nr. 1.

Art. 7. — (1) Autorizația de funcționare eliberată de
O.R.N.I.S.S. este acel document care certifică faptul că la
nivelul CSNR sunt aplicate reglementările privind securitatea
personalului, securitatea fizică și a documentelor și, după
caz, securitatea industrială și indică nivelul maxim de
clasificare a informațiilor ce pot fi gestionate de
componenta respectivă.
(2) Verificarea privind modul de implementare a
măsurilor specifice de securitate a personalului, securitate
fizică și a documentelor și, după caz, securitate industrială
se efectuează pe baza grilei de evaluare prevăzute în
anexa nr. 2.
Art. 8. — (1) La nivelul CSNR sau al instituției ori
structurii departamentale deservite de către o componentă
acreditată să gestioneze informații NATO și/sau UE
clasificate nu pot fi accesate și prelucrate informații
clasificate în format electronic decât în cadrul unui sistem
informatic și de comunicații acreditat.
(2) Pentru acreditarea unui sistem informatic și de
comunicații sau pentru obținerea certificatului de securitate
industrială se aplică proceduri specifice separate, în
conformitate cu prevederile legale în vigoare în domeniul
INFOSEC și al securității industriale.
CAPITOLUL II
Acreditarea unei CSNR subordonate nemijlocit
Registrului central
SECȚIUNEA 1
Înființarea, notificarea O.R.N.I.S.S., implementarea măsurilor
de securitate și cererea de acreditare

Art. 9. — (1) Conducătorul instituției în care este
necesară înființarea unei CSNR subordonate nemijlocit
Registrului central, denumit în continuare RC, stabilește, pe
baza propunerii șefului structurii/funcționarului de securitate,
forma de organizare a componentei — Registru intern sau
Punct de lucru — și măsurile necesare pentru aplicarea
reglementărilor privind securitatea personalului, securitatea
fizică și a documentelor și, după caz, securitatea
industrială, în vederea autorizării funcționării.
(2) Componenta ce urmează a fi înființată se
organizează sub formă de Registru intern atunci când
există posibilitatea înființării unor CSNR în subordinea
acesteia.
Art. 10. — Instituția solicitantă notifică O.R.N.I.S.S. cu
privire la înființarea unei CSNR subordonate nemijlocit RC.
Art. 11. — (1) Notificarea trebuie să conțină cel puțin
următoarele elemente:
a) denumirea instituției și, după caz, a structurii
departamentale în cadrul căreia s-a înființat componenta;
b) motivația necesității înființării — de exemplu, intenția
de participare a instituției la un contract NATO și/sau UE
clasificat, la lucrările unui grup de lucru NATO sau UE, la
un exercițiu ori la o activitate în cadrul căreia sunt
vehiculate informații NATO și/sau UE clasificate;
c) forma de organizare a componentei și subordonarea
nemijlocită a acesteia în cadrul Sistemului național de
registre, denumit în continuare SNR;

MONITORUL OFICIAL AL ROMÂNIEI, PARTEA I, Nr. 484/5.VI.2006
d) precizări referitoare la reglementările legale pe care
le deține privind protecția informațiilor clasificate;
e) confirmarea faptului că la nivelul instituției au fost
implementate măsuri de securitate a informațiilor clasificate
care să asigure protecția acestora cel puțin pentru nivelul
îsecret de serviciu“, în conformitate cu prevederile legale în
vigoare;
f) coordonatele persoanei de contact din cadrul structurii
de securitate sau funcționarului de securitate.
(2) Notificarea poate conține mențiuni privind necesitatea
obținerii de consultanță de specialitate din partea
O.R.N.I.S.S.
Art. 12. — O.R.N.I.S.S. analizează motivația necesității
înființării și, în cazul în care aceasta este justificată,
dispune:
a) transmiterea la instituția solicitantă a cerințelor
minime și, după caz, a altor reglementări legale aplicabile;
b) constituirea unei echipe de experți pentru acordarea
de consultanță de specialitate, după caz.
Art. 13. — După primirea cerințelor minime, la nivelul
instituției se implementează măsurile de securitate a
personalului, securitate fizică și a documentelor și, după
caz, securitate industrială pentru protecția informațiilor
NATO și/sau UE clasificate, sub coordonarea și controlul
șefului structurii/funcționarului de securitate.
Art. 14. — În momentul în care sunt întrunite toate
condițiile legale pentru acreditarea viitoarei CSNR, instituția
solicitantă transmite la O.R.N.I.S.S. cererea de acreditare.
Art. 15. — (1) Cererea de acreditare trebuie să conțină
următoarele elemente:
a) denumirea instituției care a emis cererea;
b) numărul și data adresei prin care s-a notificat
înființarea;
c) nivelul maxim de clasificare al documentelor ce
urmează a fi gestionate;
d) solicitarea de evaluare și de eliberare a autorizației
de funcționare.
(2) În cazul agenților economici sunt necesare copii de
pe documente din care să rezulte participarea la un
contract NATO și/sau UE clasificat ori la o licitație pentru
obținerea unui astfel de contract.
SECȚIUNEA a 2-a
Evaluarea

Art. 16. — O.R.N.I.S.S. analizează solicitarea formulată
în cererea de acreditare a CSNR în cauză și, în cazul în
care aceasta este justificată, directorul general al
O.R.N.I.S.S. decide constituirea comisiei de evaluare a
modului în care sunt aplicate reglementările privind
securitatea personalului, securitatea fizică și a documentelor
și, după caz, securitatea industrială, denumită în continuare
comisia de evaluare, în vederea acreditării.
Art. 17. — Comisia de evaluare, formată din experți din
cadrul O.R.N.I.S.S., verifică la fața locului modul de
aplicare a măsurilor de securitate din domeniile securitatea
personalului, securitatea fizică și a documentelor și, după
caz, securitatea industrială, pe baza grilei de evaluare.
Art. 18. — (1) În urma verificării și analizării modului în
care au fost implementate măsurile de securitate, comisia
de evaluare întocmește un raport de evaluare, pe care îl
înaintează conducerii O.R.N.I.S.S.
(2) Din raportul de evaluare, care va cuprinde
constatări, concluzii și propuneri privind eliberarea
autorizației de funcționare, trebuie să rezulte dacă la nivelul

3

CSNR pot fi gestionate informații NATO și/sau UE
clasificate și nivelul maxim de clasificare al acestora.
(3) În cazul în care, în urma verificărilor, comisia de
evaluare constată că măsurile de securitate îndeplinesc
cerințele de securitate pentru un nivel de clasificare inferior
celui solicitat în cererea de acreditare, în raportul de
evaluare sunt menționate deficiențele constatate, măsurile
recomandate pentru înlăturarea acestora și se vor face
propuneri fie de respingere a solicitării de eliberare a
autorizației de funcționare, fie de eliberare a acesteia
pentru un nivel de clasificare inferior celui solicitat,
corespunzător măsurilor de securitate existente.
SECȚIUNEA a 3-a
Eliberarea autorizației de funcționare sau respingerea solicitării
de eliberare a acesteia

Art. 19. — Pe baza constatărilor, concluziilor și
propunerilor referitoare la modul de implementare a
măsurilor de securitate formulate în raportul de evaluare,
O.R.N.I.S.S. eliberează autorizația de funcționare sau
respinge solicitarea de eliberare a autorizației de
funcționare.
Art. 20. — Motivele respingerii solicitării de eliberare a
autorizației de funcționare și măsurile recomandate pentru
înlăturarea deficiențelor constatate sunt comunicate
solicitantului, care, după remedierea acestora, va transmite
O.R.N.I.S.S. o nouă cerere, reluându-se în mod
corespunzător procedura de acreditare.
Art. 21. — În situația prevăzută la art. 18 alin. (3), se
poate elibera autorizația de funcționare pentru un nivel de
clasificare inferior celui solicitat în cererea de acreditare, iar
aceasta se va transmite solicitantului împreună cu o
expunere a motivelor care au determinat acreditarea în
condiții diferite de cele solicitate. După implementarea
măsurilor recomandate instituția poate solicita la
O.R.N.I.S.S. reacreditarea CSNR.
Art. 22. — Autorizația de funcționare se comunică
instituției solicitante în termen de 30 de zile de la data
depunerii la O.R.N.I.S.S. a cererii de acreditare.
Art. 23. — Registrele externe se evaluează și se
autorizează de către O.R.N.I.S.S. în colaborare cu
instituțiile abilitate, potrivit competenței acestora.
CAPITOLUL III
Acreditarea unei CSNR care se subordonează nemijlocit
unei componente care funcționează în cadrul unei ADS
SECȚIUNEA 1
Înființarea, notificarea O.R.N.I.S.S., implementarea măsurilor
de securitate, verificarea internă a măsurilor de securitate
și cererea de acreditare

Art. 24. — Conducătorul instituției sau structurii
departamentale în care se impune înființarea unei CSNR în
subordinea unei componente care funcționează în cadrul
unei ADS stabilește, pe baza propunerii șefului
structurii/funcționarului de securitate, forma de organizare a
componentei și măsurile necesare pentru aplicarea
reglementărilor privind securitatea personalului, securitatea
fizică și a documentelor și, după caz, securitatea
industrială, în vederea autorizării funcționării componentei.
Art. 25. — (1) Instituția sau structura departamentală
solicitantă notifică structura competentă a ADS, care
analizează motivația necesității înființării CSNR și, în cazul

4

MONITORUL OFICIAL AL ROMÂNIEI, PARTEA I, Nr. 484/5.VI.2006

în care aceasta se justifică, notifică O.R.N.I.S.S., conform
prevederilor art. 11.
(2) Structura competentă a ADS transmite solicitantului
cerințele minime și, după caz, alte reglementări legale
aplicabile care nu sunt deținute de către acesta.
(3) Cerințele minime pot avea o formă completată cu
cerințe suplimentare, în funcție de particularitățile și de
specificul activității ADS sau ale instituției solicitante.
Art. 26. — (1) După primirea cerințelor minime, la
nivelul instituției sau structurii departamentale în care s-a
înființat CSNR se implementează măsurile de securitate a
personalului, securitate fizică și a documentelor și, după
caz, securitate industrială, prevăzute de reglementările
legale în vigoare, sub coordonarea și controlul șefului
structurii/funcționarului de securitate.
(2) La finalizarea implementării tuturor măsurilor de
securitate, șeful structurii/funcționarul de securitate al
solicitantului informează despre aceasta structura
competentă a ADS, solicitând evaluarea.
Art. 27. — (1) Structura competentă a ADS stabilește
componența comisiei de evaluare a modului de aplicare a
măsurilor de securitate în domeniile securitatea
personalului, securitatea fizică și a documentelor și, după
caz, securitatea industrială.
(2) Structura competentă a ADS poate solicita sprijin din
partea O.R.N.I.S.S. în vederea constituirii comisiei de
evaluare.
(3) Comisia de evaluare verifică la fața locului modul de
aplicare a măsurilor de securitate în domeniile securitatea
personalului, securitatea fizică și a documentelor și, după
caz, securitatea industrială, pe baza grilei de evaluare.
(4) În cazul prevăzut la art. 25 alin. (3), grila de
evaluare va fi adaptată în mod corespunzător, conținând în
mod obligatoriu criteriile stabilite în modelul prezentat în
anexa nr. 2.
SECȚIUNEA a 2-a
Evaluarea

Art. 28. — (1) În urma verificării și analizării modului în
care au fost implementate măsurile de securitate, comisia
de evaluare întocmește un raport de evaluare.
(2) Din raportul de evaluare, care va cuprinde
constatări, concluzii și propuneri, trebuie să rezulte dacă la
nivelul CSNR pot fi gestionate informații NATO și/sau UE
clasificate și nivelul maxim de clasificare al acestora.
Art. 29. — (1) După parcurgerea etapelor prevăzute la
art. 24—28, structura competentă a ADS transmite la
O.R.N.I.S.S. cererea de acreditare care trebuie să conțină
următoarele elemente:
a) denumirea instituției sau structurii departamentale
solicitante;
b) numărul și data adresei prin care s-a făcut
notificarea privind înființarea CSNR;
c) nivelul maxim de clasificare al documentelor ce
urmează a fi gestionate;
d) punctul de vedere al structurii competente a ADS
privind îndeplinirea condițiilor pentru funcționarea CSNR;
e) solicitarea de eliberare a autorizației de funcționare.
(2) Cererea de acreditare se transmite împreună cu
raportul de evaluare, grila de evaluare, lista personalului
din structurile instituționale deservite de CSNR cu atribuții
în domeniul protecției documentelor NATO și/sau UE
clasificate, precum și cu copii ale documentelor relevante
privind îndeplinirea condițiilor pentru funcționarea CSNR.

SECȚIUNEA a 3-a
Eliberarea autorizației de funcționare sau respingerea solicitării
de eliberare a acesteia

Art. 30. — Directorul general al O.R.N.I.S.S. dispune
analizarea documentației care însoțește cererea de
acreditare și întocmirea unui raport final privind acreditarea
CSNR.
Art. 31. — (1) Pe baza constatărilor, concluziilor și
propunerilor formulate în raportul final, O.R.N.I.S.S.
eliberează autorizația de funcționare, în condițiile art. 22,
sau respinge solicitarea de eliberare a autorizației de
funcționare.
(2) În cazul în care, în urma verificărilor, se constată că
măsurile de securitate îndeplinesc cerințele de securitate
pentru un nivel de clasificare inferior celui solicitat în
cererea de acreditare, în raportul final vor fi menționate
deficiențele constatate, măsurile recomandate pentru
înlăturarea acestora și se vor face propuneri fie de
respingere a solicitării de eliberare a autorizației de
funcționare, fie de eliberare a acesteia pentru un nivel de
clasificare inferior celui solicitat, corespunzător măsurilor de
securitate existente.
(3) Motivele respingerii solicitării de eliberare a
autorizației de funcționare și măsurile recomandate pentru
înlăturarea deficiențelor constatate vor fi comunicate
structurii competente a ADS, care, după remedierea
acestora, va transmite O.R.N.I.S.S. o nouă cerere,
reluându-se în mod corespunzător procedura de acreditare.
(4) În situația prevăzută la alin. (2), se poate elibera
autorizația de funcționare, în condițiile art. 22, pentru un
nivel de clasificare inferior celui solicitat în cererea de
acreditare, iar aceasta se va transmite structurii competente
a ADS împreună cu o expunere a motivelor care au
determinat acreditarea în condiții diferite de cele solicitate.
După implementarea de către solicitant a măsurilor
recomandate, structura competentă a ADS poate solicita la
O.R.N.I.S.S. reacreditarea CSNR.
CAPITOLUL IV
Acreditarea unei CSNR care se subordonează unui
Registru intern sau Subregistru care nu funcționează
în cadrul unei ADS
SECȚIUNEA 1
Înființarea, notificarea O.R.N.I.S.S., implementarea măsurilor
de securitate, verificarea internă a măsurilor de securitate
și cererea de acreditare

Art. 32. — Conducătorul instituției sau structurii
departamentale în care se impune înființarea unei CSNR în
subordinea unui Registru intern sau Subregistru care nu
funcționează în cadrul unei ADS stabilește, pe baza
propunerii șefului structurii/funcționarului de securitate,
forma de organizare a CSNR și măsurile necesare pentru
aplicarea reglementărilor privind securitatea personalului,
securitatea fizică și a documentelor și, după caz,
securitatea industrială, în vederea autorizării funcționării
componentei respective.
Art. 33. — Instituția în care se înființează CSNR în
cauză notifică instituția în care funcționează Registrul intern
sau Subregistrul căruia i se va subordona CSNR, în
condițiile art. 32.

MONITORUL OFICIAL AL ROMÂNIEI, PARTEA I, Nr. 484/5.VI.2006
Art. 34. — Instituția în care funcționează Registrul intern
notifică O.R.N.I.S.S., conform prevederilor art. 11, cu privire
la înființarea CSNR în cauză.
Art. 35. — O.R.N.I.S.S. analizează motivația necesității
înființării și, în cazul în care aceasta este justificată,
dispune transmiterea cerințelor minime prevăzute în anexa
nr. 1 și a altor reglementări legale aplicabile la solicitant și,
după caz, constituirea unei echipe de experți pentru
acordarea de consultanță de specialitate.
Art. 36. — (1) După primirea cerințelor minime și a
altor reglementări legale aplicabile, la nivelul solicitantului
se implementează măsurile de securitate a personalului,
securitate fizică și a documentelor și, după caz, securitate
industrială, prevăzute de reglementările legale în vigoare,
sub coordonarea și controlul șefului structurii/funcționarului
de securitate.
(2) În momentul în care sunt întrunite toate condițiile
legale pentru acreditarea viitoarei CSNR, instituția în cadrul
căreia funcționează Registrul intern transmite la
O.R.N.I.S.S. cererea de acreditare întocmită în conformitate
cu prevederile art. 15.
SECȚIUNEA a 2-a
Evaluarea

Art. 37. — O.R.N.I.S.S. analizează solicitarea formulată
în cererea de acreditare a CSNR în cauză și, în cazul în
care aceasta este justificată, directorul general al
O.R.N.I.S.S. decide constituirea comisiei de evaluare, în
vederea acreditării.
Art. 38. — Comisia de evaluare, formată din experți din
cadrul O.R.N.I.S.S., verifică la fața locului modul de
aplicare a măsurilor de securitate din domeniile securitatea
personalului, securitatea fizică și a documentelor și, după
caz, securitatea industrială, pe baza grilei de evaluare.
Art. 39. — (1) În urma verificării și analizării modului în
care au fost implementate măsurile de securitate, comisia
de evaluare întocmește un raport de evaluare pe care îl
înaintează conducerii O.R.N.I.S.S.
(2) Din raportul de evaluare, care va cuprinde
constatări, concluzii și propuneri privind eliberarea
autorizației de funcționare, trebuie să rezulte dacă la nivelul
CSNR pot fi gestionate informații NATO și/sau UE
clasificate și nivelul maxim de clasificare al acestora.
(3) În cazul în care, în urma verificărilor, comisia de
evaluare constată că măsurile de securitate îndeplinesc
cerințele de securitate pentru un nivel de clasificare inferior
celui solicitat în cererea de acreditare, în raportul de
evaluare vor fi menționate deficiențele constatate, măsurile
recomandate pentru înlăturarea acestora și se vor face
propuneri fie de respingere a solicitării de eliberare a
autorizației de funcționare, fie de eliberare a acesteia
pentru un nivel de clasificare inferior celui solicitat,
corespunzător măsurilor de securitate existente.

5

SECȚIUNEA a 3-a
Eliberarea autorizației de funcționare sau respingerea
solicitării de eliberare a acesteia

Art. 40. — Pe baza constatărilor, concluziilor și
propunerilor referitoare la stadiul implementării măsurilor de
securitate formulate în raportul de evaluare de către
comisia de evaluare, O.R.N.I.S.S. eliberează autorizația de
funcționare, în condițiile art. 22, sau respinge solicitarea de
eliberare a autorizației de funcționare.
Art. 41. — Motivele respingerii solicitării de eliberare a
autorizației de funcționare și măsurile recomandate pentru
înlăturarea deficiențelor constatate vor fi comunicate
solicitantului care, după remedierea acestora, va transmite
O.R.N.I.S.S. prin intermediul instituției în cadrul căreia
funcționează Registrul intern o nouă cerere, reluându-se în
mod corespunzător procedura de acreditare.
Art. 42. — Autorizația de funcționare eliberată pentru un
nivel de clasificare inferior celui solicitat în cererea de
acreditare se transmite solicitantului în condițiile art. 22,
împreună cu o expunere a motivelor care au determinat
acreditarea în condiții diferite de cele solicitate. După
implementarea de către solicitant a măsurilor recomandate,
instituția în cadrul căreia funcționează Registrul intern poate
solicita la O.R.N.I.S.S. reacreditarea CSNR.
Art. 43. — CSNR din subordinea Registrului intern al
Ministerului Afacerilor Externe, înființate în țară ori în
străinătate, vor fi evaluate de către O.R.N.I.S.S., în
colaborare cu instituțiile abilitate prin lege, potrivit
competențelor acestora.
CAPITOLUL V
Desființarea unei CSNR
Art. 44. — Desființarea unei CSNR are loc atunci când
nu se mai justifică funcționarea acesteia, de exemplu:
restructurare instituțională, fuziune, finalizarea unui exercițiu
sau cooperări, retragerea certificatului de securitate
industrială NATO/UE etc., și se aprobă de către
O.R.N.I.S.S.
Art. 45. — Șeful instituției sau al structurii
departamentale în care funcționează componenta, la
propunerea șefului structurii/funcționarului de securitate,
stabilește, în condițiile legii și în funcție de situație,
măsurile necesare în vederea desființării CSNR, care să
asigure:
a) inventarierea documentelor clasificate, a registrelor și
formularelor de evidență și întocmirea unui raport privind
derularea și finalizarea acestei activități;
b) distrugerea documentelor care nu mai sunt necesare
și întocmirea proceselor-verbale de distrugere;
c) stabilirea CSNR autorizate, care va prelua gestiunea
componentei ce se desființează;
d) transportul și predarea documentelor pe bază de
proces-verbal către altă CSNR.
Art. 46. — Procesul-verbal de inventariere a
documentelor înregistrate la CSNR trebuie să conțină cel
puțin următoarele elemente:
a) persoanele care constituie comisia de inventariere și
semnăturile acestora;

6

MONITORUL OFICIAL AL ROMÂNIEI, PARTEA I, Nr. 484/5.VI.2006

b) datele de identificare a tuturor documentelor cu nivel
de clasificare NATO SECRET și/sau SECRET UE și superioare
înregistrate la CSNR și situația acestora: distruse,
transmise sau păstrate;
c) numărul total al documentelor cu nivel de clasificare
NATO CONFIDENTIAL și/sau CONFIDENTIEL UE și inferioare, pe
niveluri de clasificare, și situația acestora: distruse,
transmise sau păstrate;
d) situația registrelor și a formularelor de evidență
existente la nivelul CSNR, folosite în activitatea de
gestionare a documentelor NATO și/sau UE, cum ar fi:
registre de evidență, fișe de consultare, rapoarte de
control, procese-verbale de distrugere etc.;
e) propuneri privind distrugerea documentelor sau
predarea acestora către o altă CSNR;
f) nereguli constatate sau documente lipsă la inventar,
dacă este cazul.
Art. 47. — (1) În situația în care în procesul de
inventariere se semnalează incidente de securitate sau
abateri de la reglementările privind protecția informațiilor
NATO și/sau UE clasificate, procedura de desființare a
CSNR se suspendă și se aplică prevederile legale în
vigoare.
(2) Procedura de desființare a CSNR este reluată după
clarificarea situațiilor prevăzute la alin. (1).
Art. 48. — În situația în care CSNR desființată se
subordonează nemijlocit RC și nu are o altă componentă
în subordine, inventarierea este urmată de distrugerea
documentelor NATO și/sau UE clasificate perimate și de
transmiterea la O.R.N.I.S.S. doar a documentelor care
prezintă importanță istorică în conformitate cu concluziile
comisiei de inventariere.
Art. 49. — (1) Structura/funcționarul de securitate
notifică, după caz, structura competentă a ADS sau
instituția în care funcționează Registrul intern, care la
rândul ei notifică O.R.N.I.S.S. cu privire la desființarea
CSNR.
(2) Notificarea trebuie să cuprindă:
a) coordonatele CSNR ce urmează să fie desființată:
numărul și data autorizației de funcționare, subordonarea,
CSNR aflate în subordine etc.;
b) motivele care impun desființarea;
c) măsurile adoptate în vederea desființării conform
art. 45;
d) mențiuni privind necesitatea acordării de asistență de
specialitate în procesul desființării CSNR.
Art. 50. — (1) După finalizarea măsurilor stabilite în
vederea desființării CSNR: inventariere, distrugere, predareprimire pe bază de proces-verbal etc., instituția sau
structura departamentală în care a funcționat CSNR în
cauză transmite cererea de desființare la O.R.N.I.S.S.
(2) În funcție de poziția ierarhică a componentei în
cadrul SNR, cererea de desființare se transmite
O.R.N.I.S.S. direct sau prin intermediul instituției în care
funcționează Registrul intern ori al structurii competente a
ADS, după caz.
Art. 51. — Cererea de desființare va cuprinde:
a) numărul și data notificării cu privire la desființarea
CSNR;

b) modul de finalizare a măsurilor stabilite în vederea
desființării;
c) coordonatele CSNR care preia gestiunea
componentei ce se desființează;
d) modificări ale relațiilor de subordonare în SNR
generate de desființarea componentei;
e) solicitarea de aprobare a desființării.
Art. 52. — Cererea de desființare va fi însoțită de:
a) autorizația de funcționare a CSNR ce urmează să fie
desființată;
b) cererile de reacreditare a CSNR care își schimbă
subordonarea;
c) copia raportului privind derularea și finalizarea
activității de inventariere;
d) copii ale proceselor de predare-primire a
documentelor între componente.
Art. 53. — O.R.N.I.S.S. analizează solicitarea formulată
în cererea de desființare și, în situația în care nu există
incidente de securitate, anulează autorizația de funcționare
a CSNR și informează structura competentă a ADS sau
instituția solicitantă despre aprobarea desființării, după caz.
CAPITOLUL VI
Autorizarea temporară a unui punct de lucru
Art. 54. — (1) În cazul participării unor structuri militare
la acțiuni ale forțelor multinaționale, la exerciții și aplicații
cu tehnică de luptă în cadrul cărora se vehiculează
informații NATO și/sau UE clasificate, se înființează o
CSNR care va funcționa doar pe durata acestor acțiuni.
(2) CSNR astfel înființată se va organiza ca Punct de
lucru.
Art. 55. — Pentru acreditarea Punctului de lucru se
aplică în mod corespunzător prevederile cap. III, cu
următoarele precizări:
a) cerințele minime de securitate sunt stabilite în anexa
nr. 3;
b) evaluarea CSNR se face pe baza grilei stabilite în
anexa nr. 4.
Art. 56. — Pentru o astfel de CSNR, O.R.N.I.S.S.
eliberează autorizație de funcționare temporară.
Art. 57. — (1) Desființarea CSNR în cauză se face în
conformitate cu prevederile cap. V.
(2) Solicitarea desființării CSNR se transmite la
O.R.N.I.S.S. în termen de 15 zile de la încetarea acțiunilor
menționate la art. 54 alin. (1).
CAPITOLUL VII
Reacreditarea unei CSNR
Art. 58. — Procedura de reacreditare se aplică atunci
când intervin modificări ale condițiilor în baza cărora a fost
eliberată autorizația de funcționare, cum ar fi:
a) schimbarea formei de organizare a CSNR, de
exemplu transformarea unui punct de lucru în Subregistru;
b) schimbarea subordonării CSNR;
c) schimbarea locației CSNR;
d) modificarea nivelului de clasificare a documentelor ce
pot fi gestionate la nivelul CSNR;

MONITORUL OFICIAL AL ROMÂNIEI, PARTEA I, Nr. 484/5.VI.2006
e) modificarea denumirii sau a adresei instituției sau a
structurii departamentale în care funcționează CSNR;
f) extinderea acreditării CSNR pentru gestionarea altor
tipuri de informații NATO/UE clasificate.
Art. 59. — (1) Instituția sau structura departamentală în
care funcționează CSNR ce urmează să fie reacreditată
transmite la O.R.N.I.S.S., direct sau prin intermediul
structurii competente a ADS ori al instituției în care
funcționează Registrul intern coordonator, după caz,
cererea de reacreditare, care va conține:
a) noile condiții de funcționare, conform art. 58;
b) datele de identificare a autorizației de funcționare în
vigoare;
c) solicitarea de eliberare a unei noi autorizații de
funcționare.
(2) În cazul schimbării formei de organizare a unei
componente, în cererea de reacreditare se vor preciza
modificările relațiilor de subordonare generate în cadrul
SNR.
Art. 60. — (1) O.R.N.I.S.S. analizează cererea de
reacreditare și, în cazul în care aceasta este întemeiată,
dispune anularea autorizației de funcționare ale cărei
condiții au fost modificate și eliberarea unei noi autorizații.
(2) Autorizația de funcționare eliberată în noile condiții
se transmite solicitantului, care, în termen de 15 zile, va
remite O.R.N.I.S.S. autorizația anulată.
Art. 61. — În cazul modificării nivelului de clasificare, al
schimbării locației unei componente sau al extinderii
acreditării CSNR, se aplică în mod corespunzător
prevederile secțiunilor a 2-a și a 3-a ale cap. II, III și IV.
Art. 62. — În cazul schimbării formei de organizare, al
schimbării subordonării unei componente sau al schimbării
denumirii ori adresei instituției sau structurii departamentale
în care funcționează CSNR, eliberarea unei noi autorizații
de funcționare se face pe baza documentației întocmite cu
ocazia acreditării.
CAPITOLUL VIII
Dispoziții finale
Art. 63. — O.R.N.I.S.S., prin intermediul RC, păstrează
evidența tuturor CSNR, precum și evidența tuturor
documentelor referitoare la înființarea, acreditarea,
desființarea sau reacreditarea acestora.
Art. 64. — Fiecare CSNR va păstra, la rândul său,
evidența la zi a înființărilor, acreditărilor, reacreditărilor sau
desființărilor CSNR din subordine.
Art. 65. — (1) Instituția în care se impune înființarea
unei componente subordonate nemijlocit RC, unde nivelul
maxim de clasificare al documentelor ce urmează să fie
gestionate este NATO RESTRICTED/RESTREINT UE , la
propunerea structurii/funcționarului de securitate, notifică
O.R.N.I.S.S. cu privire la declanșarea procedurii de
înființare a unei CSNR, aplicându-se corespunzător
prevederile art. 10—15.
(2) În vederea acreditării viitoarei CSNR, șeful
structurii/funcționarul de securitate susține la O.R.N.I.S.S.
documentația necesară în vederea eliberării autorizației de
funcționare, împreună cu grila de evaluare completată,

7

precum și alte elemente pe care le apreciază ca relevante
în procesul de evaluare.
(3) Grila de evaluare se completează la rubrica
observații cu toate aspectele care ar putea fi utile în
evaluarea corectă a măsurilor de securitate implementate
la nivelul instituției. Dintre acestea, obligatorii sunt
următoarele:
a) datele de identificare a programului de prevenire a
scurgerii de informații sau a planului de securitate;
b) lista cuprinzând persoanele care vor avea acces la
documentele NATO RESTRICTED/RESTREINT UE, aprobată de
șeful instituției;
c) numele persoanelor responsabile cu protecția
informațiilor NATO și/sau UE clasificate și un punct de
contact;
d) numărul de înregistrare a normelor interne privind
protecția informațiilor NATO și/sau UE clasificate.
(4) În urma susținerii documentației, în condițiile
alin. (2), se întocmește un raport de evaluare care va
cuprinde constatări, concluzii și propuneri privind eliberarea
autorizației de funcționare.
(5) Autorizația de funcționare se eliberează aplicându-se
în mod corespunzător prevederile art. 19—22.
Art. 66. — (1) În cadrul ADS unde funcționează
compartimente speciale responsabile cu gestionarea
informațiilor naționale clasificate se pot stabili, dintre
acestea, unele compartimente care să aibă și
responsabilități privind gestionarea informațiilor NATO
UNCLASSIFIED, NATO RESTRICTED, LIMITE UE sau RESTREINT UE.
(2) Compartimentele menționate la alin. (1) funcționează
în condițiile stabilite de structura competentă a ADS, cu
respectarea prevederilor legale în vigoare privind
gestionarea informațiilor NATO și/sau UE clasificate.
(3) Atribuțiile Registrului intern din cadrul ADS în cauză
se aplică în mod corespunzător și asupra compartimentelor
menționate la alin. (1).
(4) Structura competentă a ADS asigură informarea
O.R.N.I.S.S. în legătură cu compartimentele speciale
stabilite conform alin. (1), în vederea organizării unei
evidențe actualizate a acestora.
Art. 67. — (1) Pentru gestionarea informațiilor NATO
și/sau UE clasificate de nivel NATO CONFIDENTIAL/
CONFIDENTIEL UE sau superior, în cazul agenților economici
beneficiari este necesară atât autorizarea funcționării unei
CSNR, cât și deținerea certificatului de securitate
industrială, potrivit dispozițiilor legale în vigoare.
(2) Pentru agenții economici menționați la alin. (1)
O.R.N.I.S.S. va verifica modul de implementare a cerințelor
minime prevăzute în anexa nr. 1, atât în cadrul
componentei, cât și în alte încăperi speciale de securitate
în care se păstrează și se consultă documente și materiale
NATO și/sau UE clasificate.
Art. 68. — Anexele nr. 1—4 fac parte integrantă din
prezenta procedură și se comunică persoanelor juridice de
drept public și privat îndreptățite.

8

MONITORUL OFICIAL AL ROMÂNIEI, PARTEA I, Nr. 484/5.VI.2006

MINISTERUL ECONOMIEI ȘI COMERȚULUI

ORDIN
privind aprobarea Normativului pentru asigurarea îndeplinirii cerințelor privind siguranța
în exploatare și securitatea la incendiu pentru instalațiile care produc sau utilizează acetilenă
Având în vedere prevederile Ordonanței Guvernului nr. 60/1997 privind apărarea împotriva incendiilor, aprobată
prin Legea nr. 212/1997, cu modificările și completările ulterioare, și ale Hotărârii Guvernului nr. 584/2004 privind
stabilirea condițiilor de introducere pe piață a echipamentelor sub presiune, cu modificările ulterioare,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — Se aprobă Normativul pentru asigurarea
îndeplinirii cerințelor privind siguranța în exploatare și
securitatea la incendiu pentru instalațiile care produc sau
utilizează acetilenă, prevăzut în anexa*) care face parte
integrantă din prezentul ordin.
Art. 2. — La data intrării în vigoare a prezentului ordin
se abrogă Ordinul ministrului de stat, ministrul economiei și

comerțului, nr. 536/2004 privind aprobarea Normativului
pentru proiectarea, execuția și exploatarea instalațiilor care
produc sau utilizează acetilenă, publicat în Monitorul Oficial
al României, Partea I, nr. 1.004 și 1.004 bis din
1 noiembrie 2004.
Art. 3. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 28 aprilie 2006.
Nr. 321.
*) Anexa se publică ulterior în Monitorul Oficial al României, Partea I, nr. 484 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 484/5.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|116603]
ISSN 1453—4495

