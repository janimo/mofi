Anul 174 (XVIII) — Nr. 783

PARTEA

I

LEGI, DECRETE, HOTĂRÂRI ȘI ALTE ACTE

Vineri, 15 septembrie 2006

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.031. — Ordin al președintelui Autorității Naționale de
Reglementare în Domeniul Gazelor Naturale
pentru modificarea Ordinului președintelui Autorității
Naționale de Reglementare în Domeniul Gazelor
Naturale nr. 1.068/2005 privind stabilirea tarifelor
reglementate pentru prestarea serviciului de
distribuție și aprobarea prețurilor pentru furnizarea
reglementată a gazelor naturale, realizate de
Societatea Națională a Gazelor Naturale îRomgaz“ —
S.A. Mediaș, și a Ordinului președintelui Autorității
Naționale de Reglementare în Domeniul Gazelor
Naturale nr. 1.072/2005 privind stabilirea tarifelor

Nr.

Pagina
reglementate pentru prestarea serviciului de
distribuție și aprobarea prețurilor pentru furnizarea
reglementată a gazelor naturale, realizate de
Societatea Comercială îPetrom“ — S.A. București ....

1–3

2.004/C. — Ordin al ministrului justiției privind aprobarea
statelor de funcții și de personal pentru instanțele
militare ......................................................................

3–9

ACTE ALE CURȚII EUROPENE A
DREPTURILOR OMULUI
Hotărârea din 16 februarie 2006 în Cauza Porțeanu
împotriva României ..................................................

10–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

ORDIN
pentru modificarea Ordinului președintelui Autorității Naționale de Reglementare
în Domeniul Gazelor Naturale nr. 1.068/2005 privind stabilirea tarifelor reglementate
pentru prestarea serviciului de distribuție și aprobarea prețurilor pentru furnizarea reglementată
a gazelor naturale, realizate de Societatea Națională a Gazelor Naturale îRomgaz“ — S.A. Mediaș,
și a Ordinului președintelui Autorității Naționale de Reglementare în Domeniul Gazelor Naturale
nr. 1.072/2005 privind stabilirea tarifelor reglementate pentru prestarea serviciului de distribuție
și aprobarea prețurilor pentru furnizarea reglementată a gazelor naturale,
realizate de Societatea Comercială îPetrom“ — S.A. București
În temeiul prevederilor art. 10 alin. (4) și (5) și ale art. 99 din Legea gazelor nr. 351/2004, cu modificările și
completările ulterioare,
președintele Autorității Naționale de Reglementare în Domeniul Gazelor Naturale emite următorul ordin:
Art. I. — Anexa nr. 3 la Ordinul președintelui Autorității
Naționale de Reglementare în Domeniul Gazelor Naturale

nr. 1.068/2005 privind stabilirea tarifelor reglementate pentru
prestarea serviciului de distribuție și aprobarea prețurilor

2

MONITORUL OFICIAL AL ROMÂNIEI, PARTEA I, Nr. 783/15.IX.2006

pentru furnizarea reglementată a gazelor naturale, realizate
de Societatea Națională a Gazelor Naturale îRomgaz“ —
S.A. Mediaș, publicat în Monitorul Oficial al României,
Partea I, nr. 1.139 din 16 decembrie 2005, se înlocuiește
cu anexa nr. 1 la prezentul ordin.
Art. II. — Anexa nr. 3 la Ordinul președintelui Autorității
Naționale de Reglementare în Domeniul Gazelor Naturale
nr. 1.072/2005 privind stabilirea tarifelor reglementate
pentru prestarea serviciului de distribuție și aprobarea
prețurilor pentru furnizarea reglementată a gazelor naturale,
realizate de Societatea Comercială îPetrom“ — S.A.

București, publicat în Monitorul Oficial al României,
Partea I, nr. 1.139 din 16 decembrie 2005, se înlocuiește
cu anexa nr. 2 la prezentul ordin.
Art. III. — Autoritatea Națională de Reglementare în
Domeniul Gazelor Naturale, Societatea Comercială
îPetrom“ — S.A. București și Societatea Națională a
Gazelor Naturale îRomgaz“ — S.A. Mediaș vor duce la
îndeplinire prevederile prezentului ordin.
Art. IV. — Prezentul ordin va fi publicat în Monitorul
Oficial al României, Partea I, și va intra în vigoare la data
de 1 octombrie 2006.

Președintele Autorității Naționale de Reglementare în Domeniul Gazelor Naturale,
Ștefan Cosmeanu

București, 12 septembrie 2006.
Nr. 1.031.

ANEXA Nr. 1*)
(Anexa nr. 3 la Ordinul nr. 1.068/2005)

PREȚURILE FINALE REGLEMENTATE

pentru furnizarea gazelor naturale în regim reglementat realizată de Societatea Națională
a Gazelor Naturale îRomgaz“ — S.A. Mediaș

*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 783/15.IX.2006

3
ANEXA Nr. 2*)

(Anexa nr. 3 la Ordinul nr. 1.072/2005)

PREȚURILE FINALE REGLEMENTATE

pentru furnizarea gazelor naturale în regim reglementat realizată
de Societatea Comercială îPetrom“ — S.A. București

MINISTERUL JUSTIȚIEI

ORDIN
privind aprobarea statelor de funcții și de personal
pentru instanțele militare
În conformitate cu prevederile art. 135 alin. (2) din Legea nr. 304/2004
privind organizarea judiciară, republicată, cu modificările și completările
ulterioare,
în temeiul Hotărârii Guvernului nr. 554/2006 privind stabilirea numărului
maxim de posturi pentru instanțele militare,
în acord cu prevederile Hotărârii Guvernului nr. 83/2005 privind
organizarea și funcționarea Ministerului Justiției, cu modificările și
completările ulterioare,
ministrul justiției emite următorul ordin:
Art.
militare,
prezentul
Art.
Oficial al

1. — Se aprobă statele de funcții și de personal pentru instanțele
prevăzute în anexele nr. 1—6*) care fac parte integrantă din
ordin.
2. — Prezentul ordin intră în vigoare la data publicării în Monitorul
României, Partea I.
Ministrul justiției,
Monica Luisa Macovei

București, 28 august 2006.
Nr. 2.004/C.
*) Anexele nr. 1—6 sunt reproduse în facsimil.

4

MONITORUL OFICIAL AL ROMÂNIEI, PARTEA I, Nr. 783/15.IX.2006
ANEXA Nr. 1

MONITORUL OFICIAL AL ROMÂNIEI, PARTEA I, Nr. 783/15.IX.2006

5
ANEXA Nr. 2

6

MONITORUL OFICIAL AL ROMÂNIEI, PARTEA I, Nr. 783/15.IX.2006
ANEXA Nr. 3

MONITORUL OFICIAL AL ROMÂNIEI, PARTEA I, Nr. 783/15.IX.2006

7
ANEXA Nr. 4

8

MONITORUL OFICIAL AL ROMÂNIEI, PARTEA I, Nr. 783/15.IX.2006
ANEXA Nr. 5

MONITORUL OFICIAL AL ROMÂNIEI, PARTEA I, Nr. 783/15.IX.2006

9
ANEXA Nr. 6

10

MONITORUL OFICIAL AL ROMÂNIEI, PARTEA I, Nr. 783/15.IX.2006

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA A II-A

HOTĂRÂREA
din 16 februarie 2006, definitivă la 16 mai 2006, în Cauza Porțeanu împotriva României
(Cererea nr. 4.596/03)
În cauza Porțeanu împotriva României,
Curtea Europeană a Drepturilor Omului (Secția a II-a), statuând în cadrul unei camere formate din: domnii
ˇˇ
B.M. Zupanc ic, președinte, L. Caflisch, C. Bîrsan, V. Zagrebelsky, doamnele A. Gyulumyan, R. Jaeger, I. Ziemele,
judecători, și domnul V. Berger, grefier de secție,
după ce a deliberat în camera de consiliu, la data de 26 ianuarie 2006,
a pronunțat următoarea hotărâre, adoptată la această dată:
PROCEDURA

1. La originea cauzei se află Cererea nr. 4.596/03,
îndreptată împotriva României, prin care un cetățean al
acestui stat, doamna Rodica Porțeanu (reclamanta), a
sesizat Curtea la data de 17 decembrie 2002, în temeiul
art. 34 din Convenția pentru apărarea drepturilor omului și
a libertăților fundamentale (Convenția).

2. Guvernul român (Guvernul) este reprezentat de către
agentul său, doamna B. Ramașcanu, din cadrul Ministerului
Afacerilor Externe.
3. La data de 7 ianuarie 2005, președintele celei de-a
treia Secții a decis comunicarea cererii Guvernului român.
În baza art. 29 paragraful 3 din Convenție, s-a hotărât
examinarea în același timp a admisibilității și a fondului
cauzei.

ÎN FAPT

I. Circumstanțele cauzei
4. Reclamanta, doamna Rodica Porțeanu, este cetățean
român, născută în anul 1940 și are domiciliul în București.
5. În 1933, bunica sa, A.P., a cumpărat o casă situată
în București și terenul aferent.
6. Reclamanta este moștenitoarea lui A.P.
7. În 1950, invocând Decretul de naționalizare
nr. 92/1950, statul și-a apropriat casa și terenul lui A.P.
A. Acțiunea în revendicare în contradictoriu cu statul

8. La data de 15 octombrie 1997, reclamanta a introdus
o acțiune în revendicare imobiliară în contradictoriu cu
statul, argumentând că Decretul nr. 92/1950 nu era
aplicabil bunului naționalizat, întrucât A.P. era, la momentul
naționalizării, muncitoare și bunurile sale erau exceptate,
din această cauză, de la naționalizare.
9. Prin Sentința pronunțată la data de 25 noiembrie
1997, Judecătoria Sectorului 4 București a admis acțiunea
în revendicare, cu motivarea că naționalizarea fusese
ilegală. Constatând că A.P. și apoi reclamanta rămăseseră
proprietarele de drept ale bunului, Judecătoria a dispus
restituirea acestuia.
10. În absența apelului, sentința a rămas definitivă și
irevocabilă.

11. Prin Decizia din 26 ianuarie 1998, primarul
municipiului București a dispus restituirea imobilului către
reclamantă. Cu toate acestea, doar o parte a bunului a
putut fi restituită. Astfel, procesul-verbal de punere în
posesie a constatat că primul etaj al imobilului, care era
format dintr-un singur apartament (apartamentul nr. 3),
fusese vândut, la 25 februarie 1997, de către stat chiriașilor
care locuiau în imobilul reclamantei, familia N., în baza
Legii nr. 112/1995.
B. Acțiunea în constatarea nulității contractului de vânzarecumpărare

12. Printr-o acțiune introdusă la data de 28 mai 1998,
reclamanta a solicitat Judecătoriei Sectorului 4 București
constatarea nulității vânzării amintite, arătând că Legea
nr. 112/1995 nu permitea decât vânzarea bunurilor intrate
în mod legal în patrimoniul statului.
13. La 3 septembrie 1999, Judecătoria a respins
acțiunea, considerând că terții dobânditori fuseseră de
bună-credință la încheierea contractului, având în vedere
faptul că vânzarea era anterioară Hotărârii definitive din
25 noiembrie 1997, care a declarat nul titlul de proprietate
al statului.

MONITORUL OFICIAL AL ROMÂNIEI, PARTEA I, Nr. 783/15.IX.2006
C. Acțiunea în revendicare în contradictoriu cu familia N.

14. La o dată neprecizată, reclamanta a introdus o
acțiune în revendicare imobiliară în contradictoriu cu
cumpărătorii apartamentului nr. 3, familia N.
15. Prin Sentința pronunțată la data de 10 aprilie 2001,
Judecătoria Sectorului 4 București a admis acțiunea,
considerând că titlul de proprietate al reclamantei era
preferabil celui al familiei N. Instanța a constatat astfel că
titlul de proprietate al reclamantei provenea de la
proprietarul de drept, A.P., în timp ce acela al familiei N.
provenea de la un proprietar fără titlu legal, statul.
16. Prin Decizia din 9 octombrie 2001, Tribunalul
Municipiului București a admis apelul introdus de familia N.,
statuând că, având în vedere dispozițiile Legii nr. 10/2001
și cele ale art. 6 alin. (2) din Legea nr. 213/1998,
reclamanta nu mai putea revendica bunul, care fusese
dobândit de bună-credință de către pârâți, ea beneficiind
de măsuri reparatorii, în baza primei legi citate.
17. Prin Decizia din 25 septembrie 2002, Curtea de
Apel București a respins recursul declarat de reclamantă.
Instanța a calificat titlul de proprietate al reclamantei ca
incontestabil, dar a decis că familia N. avea dreptul de a
păstra bunul cumpărat, dată fiind buna-credință a acesteia.
D. Cererea de acordare de despăgubiri depusă în baza Legii
nr. 10/2001 din data de 14 februarie 2001

18. La data de 23 ianuarie 2002, reclamanta a depus o
cerere de acordare de despăgubiri pentru apartamentul
nr. 3, vândut familiei N., în baza Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989. Ea a arătat
că este îndreptățită la despăgubiri în baza acestei legi și
că, în orice caz, statul se îmbogățise pe seama sa,
întrucât încasase prețul apartamentului. Reclamanta a
solicitat acordarea de despăgubiri la valoarea de piață a
apartamentului.
19. Cererea reclamantei a fost înregistrată de către
Prefectura Municipiului București la 25 ianuarie 2002.
20. Până în prezent, reclamanta nu a primit niciun
răspuns la cererea sa.
II. Dreptul și practica interne pertinente
21. Dispozițiile legale și jurisprudența internă pertinente
au fost prezentate în Hotărârea în Cauza Străin și alții
împotriva României din 21 iulie 2005 (nr. 57.001/00,
paragrafele 19—26, CEDO 2005-...).
22. Dispozițiile legale și jurisprudența internă pertinente
au fost prezentate, de asemenea, în Hotărârea Brumărescu
împotriva României [(M.C.), nr. 28.342/95, paragrafele 31—44,
CEDO 1999-VII, pag. 250—256, paragrafele 31—44].
23. Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989 a fost modificată de Legea
nr. 247/2005, publicată în Monitorul Oficial al României,
Partea I, nr. 653 din 22 iulie 2005. Noua lege dezvoltă

11

formele de acordare a măsurilor reparatorii, permițând
beneficiarilor să opteze între compensarea sub forma
bunurilor și serviciilor și o despăgubire bănească
echivalentă cu valoarea de piață a bunului care nu poate fi
restituit în natură la momentul acordării sumei.
Dispozițiile pertinente din Legea nr. 10/2001, astfel cum
au fost modificate de Legea nr. 247/2005, prevăd
următoarele:
Articolul 1 alin. (1) și (2)
î(1) Imobilele preluate în mod abuziv de stat, [...] în
perioada 6 martie 1945 — 22 decembrie 1989, precum și cele
preluate de stat în baza Legii nr. 139/1940 asupra rechizițiilor
și nerestituite, se restituie, în natură, în condițiile prezentei legi.
(2) În cazurile în care restituirea în natură nu este posibilă
se vor stabili măsuri reparatorii prin echivalent. Măsurile
reparatorii prin echivalent vor consta în compensare cu alte
bunuri sau servicii [...], cu acordul persoanei îndreptățite, sau
despăgubiri acordate în condițiile prevederilor speciale privind
regimul stabilirii și plății despăgubirilor aferente imobilelor
preluate în mod abuziv. [...]“
Articolul 10 alin. (1)
î(1) În situația imobilelor preluate în mod abuziv și ale căror
construcții edificate pe acestea au fost demolate total sau
parțial, restituirea în natură se dispune pentru terenul liber și
pentru construcțiile rămase nedemolate, iar pentru construcțiile
demolate și terenurile ocupate măsurile reparatorii se stabilesc
prin echivalent. [...]“
Articolul 11 alin. (6)
î(6) Valoarea construcțiilor expropriate, care nu se pot
restitui în natură și a terenurilor aferente acestora se stabilește
potrivit valorii de piață de la data soluționării notificării, stabilită
potrivit standardelor internaționale de evaluare.“
Articolul 20 alin. (2)
îÎn cazul în care imobilul a fost vândut cu respectarea
prevederilor Legii nr. 112/1995 (...), persoana îndreptățită are
dreptul la măsuri reparatorii prin echivalent pentru valoarea de
piață corespunzătoare a întregului imobil, teren și construcții,
stabilită potrivit standardelor internaționale de evaluare. Dacă
persoanele îndreptățite au primit despăgubiri potrivit
prevederilor Legii nr. 112/1995, ele au dreptul la diferența
dintre valoarea încasată, actualizată cu indicele inflației, și
valoarea corespunzătoare a imobilului.“
Articolul 45 alin. (2)
î(2) Actele juridice de înstrăinare, inclusiv cele făcute în
cadrul procesului de privatizare, având ca obiect imobile
preluate fără titlu valabil, sunt lovite de nulitate absolută, în
afară de cazul în care actul a fost încheiat cu bună-credință.“
24. Legea nr. 247/2005 descrie, în plus, în titlul VII,
modul în care sunt stabilite și acordate despăgubirile

12

MONITORUL OFICIAL AL ROMÂNIEI, PARTEA I, Nr. 783/15.IX.2006

pentru bunurile apropriate abuziv de către stat. Dispozițiile
pertinente ale acestui titlu prevăd următoarele:
Articolul 13 alin. (1)
î(1) Pentru analizarea și stabilirea cuantumului final al
despăgubirilor care se acordă potrivit prevederilor prezentei
legi, se constituie, în subordinea Cancelariei Primului-Ministru,
Comisia Centrală pentru Stabilirea Despăgubirilor, denumită în
continuare Comisia Centrală, [...]“
Articolul 16 alin. (1), (2), (5), (6) și (7)
î(1) Deciziile/dispozițiile emise de entitățile învestite cu
soluționarea notificărilor, a cererilor de retrocedare sau, după
caz, ordinele conducătorilor administrației publice centrale
învestite cu soluționarea notificărilor și în care s-au consemnat
sume care urmează a se acorda ca despăgubire, însoțite, după
caz, de situația juridică actuală a imobilului obiect al restituirii și
întreaga documentație aferentă acestora, inclusiv orice
înscrisuri care descriu imobilele construcții demolate depuse
de persoana îndreptățită și/sau regăsite în arhivele proprii, se
predau pe bază de proces-verbal de predare-primire
Secretariatului Comisiei Centrale, pe județe, conform eșalonării
stabilite de aceasta, dar nu mai târziu de 60 de zile de la data
intrării în vigoare a prezentei legi.
(2) Notificările formulate potrivit prevederilor Legii
nr. 10/2001 privind regimul juridic al unor imobile preluate în
mod abuziv în perioada 6 martie 1945—22 decembrie 1989,
republicată, care nu au fost soluționate în sensul arătat la
alin. (1) până la data intrării în vigoare a prezentei legi, se
predau pe bază de proces-verbal de predare-primire

Secretariatului Comisiei Centrale, însoțite de deciziile/
dispozițiile emise de entitățile învestite cu soluționarea
notificărilor, a cererilor de retrocedare sau, după caz, ordinelor
conducătorilor administrației publice centrale conținând
propunerile motivate de acordare a despăgubirilor, după caz,
de situația juridică actuală a imobilului obiect al restituirii și de
întreaga documentație aferentă acestora, inclusiv orice acte
juridice care descriu imobilele construcții demolate depuse de
persoana îndreptățită și/sau regăsite în arhivele proprii, în
termen de 10 zile de la data adoptării deciziilor/dispozițiilor sau,
după caz, a ordinelor. [...]
(5) Secretariatul Comisiei Centrale va proceda la
centralizarea dosarelor prevăzute la alin. (1) și (2), în care, în
mod întemeiat cererea de restituire în natură a fost respinsă,
după care acestea vor fi transmise evaluatorului sau societății
de evaluatori desemnate, în vederea întocmirii raportului de
evaluare.
(6) După primirea dosarului, evaluatorul sau societatea de
evaluatori desemnată va efectua procedura de specialitate și
va întocmi raportul de evaluare pe care îl va transmite Comisiei
Centrale. Acest raport va conține cuantumul despăgubirilor în
limita cărora vor fi acordate titlurile de despăgubire.
(7) În baza raportului de evaluare Comisia Centrală va
proceda fie la emiterea deciziei reprezentând titlul de
despăgubire, fie la trimiterea dosarului spre reevaluare.“
25. Articolul 77 din Legea nr. 58/1991 privind
privatizarea societăților comerciale stipulează următoarele:
îReparațiile pentru bunurile preluate de stat în mod abuziv
se vor reglementa printr-o lege specială.“

ÎN DREPT

I. Asupra pretinsei încălcări a art. 1 din primul Protocol
adițional la Convenție
26. Reclamanta se plânge de atingerea adusă dreptului
său de proprietate, incompatibilă cu dispozițiile art. 1 din
Protocolul nr. 1 la Convenție, care prevăd următoarele:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții sau a
amenzilor.“
A. Asupra admisibilității

27. Curtea constată că cererea nu este în mod vădit
neîntemeiată, în sensul art. 35 paragraful 3 din Convenție.
Ea consideră că cererea nu prezintă niciun alt motiv de
inadmisibilitate. Ca atare, o declară admisibilă.

B. Asupra fondului

28. Guvernul consideră că reclamanta nu dispunea de
un îbun“, în sensul art. 1 din Protocolul nr. 1 la Convenție,
întrucât dreptul său de proprietate nu a fost recunoscut de
o hotărâre internă definitivă anterioară vânzării bunului către
terți. El invocă, în această privință, cauzele Malhous
împotriva Republicii Cehe [(dec.), nr. 33.071/96, CEDO
2000-XII] și Costandache împotriva României [(dec.),
nr. 46.312/99, 11 iunie 2002]. Guvernul arată că imobilul în
litigiu fusese naționalizat în conformitate cu Decretul
nr. 92/1950, astfel încât el nu se mai afla în patrimoniul
reclamantei

la

momentul

introducerii,

la

data

de

15 octombrie 1997, în fața Judecătoriei Sectorului 4
București, a acțiunii sale în revendicare imobiliară. În plus,
statul însuși nu mai era proprietarul primului etaj al casei,
întrucât îl vânduse, la 25 noiembrie 1997, familiei N. În
ceea ce privește Hotărârea definitivă din 25 noiembrie
1997,

care

a

constatat

dreptul

de

proprietate

al

reclamantei, aceasta nu era opozabilă cumpărătorilor N.

MONITORUL OFICIAL AL ROMÂNIEI, PARTEA I, Nr. 783/15.IX.2006
Pe cale de consecință, reclamanta avea, cel mult, o
îsperanță legitimă“, iar nu un bun, în sensul art. 1 din
Protocolul nr. 1 la Convenție.
29. Guvernul apreciază, de asemenea, că reclamanta
putea obține despăgubiri în baza Legii nr. 10/2001, pentru
primul etaj al casei.
30. Reclamanta subliniază că, deși dispunea de un titlu
valabil de proprietate, adică de contractul de vânzarecumpărare al bunului încheiat de bunica sa în 1933,
confirmat prin Sentința din 25 noiembrie 1997 și prin
Decizia din 25 septembrie 2002 a Curții de Apel București,
ea nu se poate bucura de o parte a acestui bun, vândută
de stat unor terți. Ea arată, de asemenea, că cererea sa
de acordare de despăgubiri, depusă în baza Legii
nr. 10/2001, nu a primit niciun răspuns.
31. Curtea amintește că, în Cauza Brumărescu împotriva
României, dreptul de proprietate al reclamantului, confirmat
printr-o hotărâre judecătorească din 1993, era contestat de
un terț, care pretindea că are un drept de proprietate
asupra unei părți din același bun, în baza unui contract de
vânzare-cumpărare din 1973. Cu privire la acest aspect,
Curtea a constatat că procedura declanșată în fața ei de
către domnul Brumărescu împotriva statului român nu
putea produce efecte decât în ceea ce privește drepturile
și obligațiile acestor două părți [Cauza Brumărescu
împotriva României (MC), nr. 28.342/95, paragraful 69,
CEDO 1999-VII]. Curtea a menținut această poziție în
hotărârea sa privind satisfacția echitabilă, stabilind în
sarcina statului român obligația de a restabili dreptul de
proprietate al domnului Brumărescu, îdincolo de orice
pretenție“ pe care terțul intervenient ar putea-o avea
asupra unei părți din proprietatea reclamantului [Cauza
Brumărescu împotriva României (satisfacție echitabilă) (MC),
nr. 28.342/95, paragraful 22 in fine, CEDO 2001-I].
32. Curtea a statuat, de asemenea, că vânzarea de
către stat unor terți de bună-credință a bunului altuia, chiar
dacă anterioară confirmării definitive în instanță a dreptului
de proprietate al reclamantului, combinată cu lipsa totală a
oricărei despăgubiri, reprezintă o privare de proprietate
contrară art. 1 din Protocolul nr. 1 la Convenție (Cauza
Străin, citată anterior, paragrafele 39 și 59). În această
cauză, Curtea a constatat că Legea nr. 112/1995, invocată
de către stat, nu permitea acestuia să vândă chiriașilor un
bun naționalizat în mod abuziv, de vreme ce legea în
cauză reglementa doar vânzarea bunurilor legal intrate în
patrimoniul statului (Hotărârea în Cauza Străin, citată
anterior, paragraful 47). De asemenea, Curtea a stabilit că
dreptul român în vigoare la acea dată, și în special legea
de restituire nr. 10 din 14 februarie 2001, nu oferea nicio
posibilitate de despăgubire pentru o astfel de privare.
33. În speță, Curtea nu identifică niciun motiv pentru a
se îndepărta de la jurisprudența menționată, situația de
fapt fiind aproape aceeași. Similar Cauzei Brumărescu, în

13

prezenta cauză, terții au devenit proprietari asupra unei
părți din imobil înainte ca dreptul de proprietate al
reclamantei asupra bunului imobil să fie confirmat în mod
definitiv cu efect retroactiv. Asemenea situației din Cauza
Străin, reclamantei i-a fost recunoscută calitatea de
proprietar legitim, instanțele judecătorești, având în vedere
naționalizarea abuzivă, stabilind că titlul său de proprietate
este de necontestat.
Curtea observă că vânzarea unei părți din imobilul
reclamantei în baza Legii nr. 112/1995, care nu permitea
decât înstrăinarea unor bunuri dobândite în mod legal,
împiedică reclamanta să se bucure de dreptul său de
proprietate, fără ca reclamantei să-i fie acordată vreo
despăgubire pentru această privare. În sfârșit, deși
reclamanta a depus o cerere privind acordarea de
despăgubiri în temeiul Legii nr. 10/2001, pentru partea din
imobil care a fost înstrăinată, până în acest moment nu a
primit niciun răspuns.
34. Curtea notează că la 22 iulie 2005 a fost adoptată
Legea nr. 247/2005, care modifică Legea nr. 10/2001.
Această nouă lege acordă persoanelor aflate în aceeași
situație ca și reclamanta, cel puțin teoretic, dreptul de a
primi o despăgubire la nivelul valorii de piață a imobilului
care nu mai poate fi restituit.
Totuși, în speță, în baza noii legi nu s-a reușit, până în
prezent, să se acorde în mod efectiv o despăgubire.
Părțile nu au furnizat informații asupra perspectivelor unei
proceduri întemeiate pe noua lege. În plus, această
reglementare nu ia în considerare prejudiciul suferit de
către persoanele care au fost în acest mod private de
bunurile lor, înainte de intrarea în vigoare a legii, din
cauza absenței îndelungate a oricărei despăgubiri.
35. Astfel, Curtea consideră că privarea reclamantei de
proprietate, combinată cu absența totală a unei
despăgubiri, a constituit o sarcină disproporțională și
excesivă, incompatibilă cu respectul dreptului de proprietate
garantat de art. 1 din Protocolul nr. 1 la Convenție.
Prin urmare, această prevedere a fost încălcată.
II. Asupra aplicării art. 41 din Convenție
36. Potrivit art. 41 din Convenție,
îÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al
înaltei părți contractante nu permite decât o înlăturare
incompletă a consecințelor acestei încălcări, Curtea acordă
părții lezate, dacă este cazul, o reparație echitabilă.“
A. Prejudiciu

37. În cererea sa din 17 decembrie 2002, reclamanta a
solicitat restituirea în natură a apartamentului nr. 3 sau
30.000 EUR, reprezentând valoarea acestuia.
În observațiile sale din 10 martie 2005, reclamanta a
cerut minimum 60.000 EUR pentru prejudiciul material
suferit, arătând că, potrivit Camerei Notarilor din București,

14

MONITORUL OFICIAL AL ROMÂNIEI, PARTEA I, Nr. 783/15.IX.2006

valoarea impozabilă a apartamentului era de aproximativ
60.000—70.000 EUR.
Printr-o scrisoare din 23 august 2005, reclamanta arată
că expertiza prezentată de către Guvern (paragraful 38 de
mai jos) nu este realistă, întrucât, pe de o parte, expertul
nu a vizitat apartamentul, iar pe de altă parte, bunul a fost
subevaluat, întrucât valoarea la care s-a ajuns prin
expertiză este net inferioară celei ce ar rezulta chiar și din
utilizarea, în momentul calculului, a decretului comunist
nr. 256 din 1984. Or, Legea nr. 247/2005 stabilește ca
despăgubire valoarea de piață a bunului la data acordării
despăgubirii, valoare stabilită în conformitate cu standardele
internaționale de evaluare.
38. Guvernul a prezentat o expertiză realizată în
iulie 2005 de către un expert mandatat de el. Raportul
indică faptul că apartamentul nr. 3, neputând fi vizitat,
expertiza este ipotetică. Conform acestui raport, valoarea
de piață ipotetică a apartamentului este de 37.005 EUR.
39. Curtea amintește că o hotărâre care constată o
încălcare antrenează pentru statul pârât obligația juridică, în
baza Convenției, de a pune capăt încălcării și de a
înlătura consecințele. Dacă dreptul intern nu permite decât
înlăturarea imperfectă a consecințelor acestei încălcări,
art. 41 din Convenție conferă Curții puterea de a acorda o
reparație părții lezate prin actul sau prin omisiunea în
legătură cu care încălcarea Convenției a fost constatată. În
exercitarea acestei puteri, ea dispune de o oarecare
latitudine; adjectivul îechitabilă“ și exprimarea îdacă este
cazul“ demonstrează acest lucru.
40. Printre elementele luate în considerare de către
Curte, atunci când statuează asupra acestui aspect, se
regăsesc prejudiciul material, adică pierderile efectiv
suferite ca o consecință directă a încălcării invocate, și
prejudiciul moral, adică acordarea de despăgubiri pentru
starea de angoasă, pentru neplăcerile și nesiguranța
rezultate din această încălcare, precum și alte prejudicii
decât cele materiale (a se vedea, printre altele, Cauza
Ernestina Zullo împotriva Italiei, nr. 64.897/01, paragraful 25,
10 noiembrie 2004).
41. În plus, în cazul în care diferitele elemente care
constituie prejudiciul nu se pretează la un calcul exact sau
în cazul în care distincția dintre prejudiciul material și cel
moral este dificilă, Curtea poate decide să le analizeze în
mod global [Cauza Comingersoll împotriva Portugaliei (MC),
nr. 35.382/97, paragraful 29, CEDO 2000-IV].
42. Curtea apreciază, având în vedere circumstanțele
cauzei, că restituirea bunului litigios, astfel cum a fost
dispusă prin Hotărârea definitivă din 25 noiembrie 1997 a
Judecătoriei Sectorului 4 București, ar plasa-o pe
reclamantă, pe cât posibil, într-o situație echivalentă celei
în care s-ar fi aflat dacă dispozițiile art. 1 din Protocolul
nr. 1 la Convenție nu ar fi fost încălcate. În lipsa unei
astfel de restituiri din partea statului, într-un termen de

3 luni de la data la care această hotărâre va deveni
definitivă, Curtea decide că acesta va trebui să-i plătească
reclamantei, cu titlu de prejudiciu material, o sumă
corespunzând valorii actuale a apartamentului.
43. Cu privire la acest aspect, Curtea notează că Legea
nr. 247/2005, care modifică Legea nr. 10/2001, intrată în
vigoare la 19 iulie 2005, aplică principiile ce reies din
jurisprudența internațională, judiciară sau arbitrală, în ceea
ce privește despăgubirile datorate în caz de acte ilicite și
confirmate, de o manieră constantă, de către Curte în
jurisprudența sa referitoare la privările ilegale sau de facto
[Cauza Papamichalopoulos împotriva Greciei (satisfacție
echitabilă), Hotărârea din 31 octombrie 1995, seria A
nr. 330-B, pag. 59—61, paragrafele 36—39, Cauza Zubani
împotriva Italiei, Hotărârea din 7 august 1996, Culegere de
hotărâri și decizii 1996-IV, pag. 1.078, paragraful 49, și
Cauza

Brumărescu împotriva României

(satisfacție

echitabilă), precitată, paragrafele 22 și 23].
În fapt, noua lege română califică drept abuzive
naționalizările făcute de regimul comunist și prevede
obligația de restituire în natură a unui bun ieșit din
patrimoniul unei persoane ca urmare a unei astfel de
privări. În caz de imposibilitate de restituire, de exemplu
din cauza vânzării bunului unui terț de bună-credință, legea
acordă despăgubiri la valoarea de piață a bunului la
momentul acordării acestor despăgubiri (titlul I, secțiunea I,
art. 1, 16 și 43 ale legii).
44. În prezenta cauză, sub aspectul stabilirii valorii
despăgubirilor datorate reclamantei, Curtea observă că
aceasta nu a prezentat o expertiză care să permită
stabilirea valorii apartamentului. Ea s-a limitat la a indica,
fără documente justificative, estimarea elaborată de către
Camera Notarilor în privința valorii impozabile a unui
apartament asemănător celui în cauză, care stabilea
această valoare la 60.000—70.000 EUR. În ceea ce
privește Guvernul, acesta a prezentat o expertiză bazată
pe valoarea ipotetică a apartamentului, întrucât expertul nu
l-a vizitat.
45. Având în vedere informațiile aflate la dispoziția
instanței în privința pieței imobiliare locale, Curtea
estimează că valoarea de piață actuală a bunului este de
60.000 EUR.
B. Majorări de întârziere

46. Curtea consideră adecvat să stabilească majorări
de întârziere echivalente cu rata dobânzii pentru
facilitatea de împrumut marginal practicată de Banca
Centrală Europeană, la care se vor adăuga 3 puncte
procentuale.

MONITORUL OFICIAL AL ROMÂNIEI, PARTEA I, Nr. 783/15.IX.2006

15

DIN ACESTE MOTIVE,
C U R T E A,
ÎN UNANIMITATE:

1. declară cererea admisibilă;
2. hotărăște că a existat o încălcare a art. 1 din Protocolul nr. 1 la Convenție;
3. hotărăște:
a) că statul pârât trebuie să restituie reclamantei apartamentul nr. 3, situat la primul etaj al imobilului în cauză,
în termen de 3 luni de la data rămânerii definitive a hotărârii, conform art. 44 paragraful 2 din Convenție;
b) că, în lipsa unei asemenea restituiri, statul pârât trebuie să plătească reclamantei, în același termen de 3 luni,
60.000 EUR (șaizeci de mii de euro) cu titlu de prejudiciu material, plus orice sumă putând fi datorată cu titlu de impozit,
convertită în lei la cursul aplicabil la data plății;
c) că, începând de la data expirării termenului menționat până la momentul efectuării plății, această sumă va fi
majorată, cu o dobândă simplă de întârziere egală cu dobânda minimă pentru împrumut practicată de Banca Centrală
Europeană, valabilă în această perioadă, la aceasta adăugându-se o majorare cu 3 puncte procentuale;
4. respinge cererea de acordare a unei satisfacții echitabile pentru rest.
Redactată în limba franceză și comunicată în scris la data de 16 februarie 2006, cu aplicarea art. 77 alin. 2 și 3
din Regulamentul Curții.
Bos
ˇtjan M. Zupancic ,
ˇ ˇ
președinte

Vincent Berger,
grefier

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 783/15.IX.2006 conține 16 pagini.

Prețul: 1,15 lei

&JUYDGY|119598]
ISSN 1453—4495

