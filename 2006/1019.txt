Anul 174 (XVIII) — Nr. 1.019

PARTEA

I

LEGI, DECRETE, HOTĂRÂRI ȘI ALTE ACTE

Joi, 21 decembrie 2006

SUMAR

Nr.

Pagina
LEGI ȘI DECRETE

465. — Lege pentru modificarea art. II al titlului II din
Ordonanța de urgență a Guvernului nr. 184/2002
pentru modificarea și completarea Legii
nr. 10/2001 privind regimul juridic al unor imobile
preluate în mod abuziv în perioada 6 martie
1945 — 22 decembrie 1989, precum și pentru
stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri
imobile care au aparținut cultelor religioase din
România, aprobată cu modificări și completări prin
Legea nr. 501/2002...................................................
1.373. — Decret privind promulgarea Legii pentru
modificarea art. II al titlului II din Ordonanța de
urgență a Guvernului nr. 184/2002 pentru
modificarea și completarea Legii nr. 10/2001 privind
regimul juridic al unor imobile preluate în mod
abuziv în perioada 6 martie 1945 — 22 decembrie
1989, precum și pentru stabilirea unor măsuri
pentru accelerarea aplicării acesteia și a Ordonanței
de urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România, aprobată cu
modificări și completări prin Legea nr. 501/2002.....

1.797. — Hotărâre privind declanșarea procedurilor de
expropriere a imobilelor proprietate privată situate
pe amplasamentul lucrării de utilitate publică de
interes național îReabilitare DN 1 C (E 576)
km 38+000—61+528 Livada — Dej și DN 17 (E 576)
Dej — limita județului Cluj — Bistrița-Năsăud
km 0+000–6+500“ .....................................................
1.801. — Hotărâre privind transmiterea unor suprafețe de
teren din domeniul privat al statului și din
administrarea Agenției Domeniilor Statului

Pagina
în domeniul public al comunei Peretu și în
administrarea Consiliului Local al Comunei Peretu,
județul Teleorman......................................................

2

8–9

1.802. — Hotărâre privind aprobarea indicatorilor tehnicoeconomici ai obiectivelor de investiții cuprinse în
Proiectul îReabilitarea infrastructurii educaționale
din București“, etapa a II-a ......................................

9–11

1.803. — Hotărâre pentru modificarea anexei la
Hotărârea Guvernului nr. 1.842/2005 privind
aprobarea obiectivelor etapei a VII-a — 2006 a
Programului de realizare a Sistemului național
antigrindină.................................................................

11–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.800.— Ordin al ministrului educației și cercetării privind
aprobarea graficului de desfășurare a examenelor
de absolvire/certificare a învățământului profesional,
liceal — filieră tehnologică și postliceal în anul
școlar 2006—2007 ....................................................
2

ORDONANȚE ȘI HOTĂRÂRI
ALE GUVERNULUI ROMÂNIEI
103. — Ordonanță de urgență privind unele măsuri
pentru facilitarea cooperării polițienești internaționale

Nr.

3–7

14–15

ACTE ALE FONDULUI ROMÂN
DE DEZVOLTARE SOCIALĂ
6.a/III. — Hotărâre privind aprobarea modificărilor la
Ghidul de achiziții pentru proiecte finanțate de
FRDS — Partea 1 — Proceduri de achiziții,
aplicabil în cadrul SDSCM, și republicarea
acestuia în Monitorul Oficial al României, Partea I ....

15–20

REPUBLICĂRI
Ghidul de achiziții pentru proiecte finanțate de FRDS —
Partea 1 — Proceduri de achiziții ...........................

20–29

Ordonanța Guvernului nr. 66/2000 privind organizarea și
exercitarea profesiei de consilier în proprietate
industrială ...................................................................

29–32

7–8

2

MONITORUL OFICIAL AL ROMÂNIEI, PARTEA I, Nr. 1.019/21.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. II al titlului II din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945—22 decembrie 1989, precum și pentru stabilirea
unor măsuri pentru accelerarea aplicării acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care au aparținut cultelor religioase
din România, aprobată cu modificări și completări prin Legea nr. 501/2002
Parlamentul României adoptă prezenta lege.
Art. I. — Articolul II al titlului II din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al
unor imobile preluate în mod abuziv în perioada 6 martie
1945—22 decembrie 1989, precum și pentru stabilirea
unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și
completări prin Legea nr. 501/2002, publicată în Monitorul
Oficial al României, Partea I, nr. 929 din 18 decembrie
2002, aprobată cu modificări și completări prin Legea

nr. 48/2004, cu modificările ulterioare, se modifică după
cum urmează:
— Alineatul (2) se abrogă.
Art. II. — În situațiile în care statul, prin Ministerul
Finanțelor Publice, a exercitat dreptul de preempțiune, dar
nu a finalizat procedura de intabulare a dreptului de
proprietate a statului printr-un acord al părților sau printr-o
hotărâre judecătorească irevocabilă, procedura încetează de
drept, fiind rămasă fără obiect. Dacă titularul dreptului de
folosință specială dorește finalizarea procedurii și
înstrăinarea acestui drept, va înștiința Ministerul Finanțelor
Publice în termen de 30 de zile de la data intrării în
vigoare a prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 12 decembrie 2006.
Nr. 465.
PREȘEDINTELE ROMÂNIEI

DECRET
privind promulgarea Legii pentru modificarea art. II al titlului II din Ordonanța de urgență
a Guvernului nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989, precum și pentru stabilirea unor măsuri
pentru accelerarea aplicării acesteia și a Ordonanței de urgență a Guvernului nr. 94/2000
privind retrocedarea unor bunuri imobile care au aparținut cultelor religioase din România,
aprobată cu modificări și completări prin Legea nr. 501/2002
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea
art. II al titlului II din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, precum și pentru stabilirea unor măsuri pentru

accelerarea aplicării acesteia și a Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 8 decembrie 2006.
Nr. 1.373.

MONITORUL OFICIAL AL ROMÂNIEI, PARTEA I, Nr. 1.019/21.XII.2006

ORDONANȚE
ALE

ȘI

3

HOTĂRÂRI

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind unele măsuri pentru facilitarea cooperării polițienești internaționale
Ținând seama că importanța îndeplinirii în termen a angajamentelor asumate de România în vederea integrării în
Uniunea Europeană, respectiv a transpunerii în legislația românească a documentelor comunitare în domeniul schimbului de
date și informații operative, al prevenirii, descoperirii și combaterii faptelor prevăzute de legea penală și al asistenței mutuale,
având în vedere că pregătirea aderării României la Convenția Schengen impune îndeplinirea anumitor obiective
prevăzute în Planul de acțiune Schengen, revizuit 2006, până la data aderării României la Uniunea Europeană, relevantă
pentru prezentul proiect fiind crearea cadrului legal pentru aplicarea prevederilor art. 7, 39, 41, 46 și 47 din Convenția,
semnată la Schengen la 19 iunie 1990, de punere în aplicare a Acordului Schengen din 14 iunie 1985 privind eliminarea
treptată a controalelor la frontierele comune, cu termen de 30 decembrie 2006,
luând în considerare faptul că, potrivit art. 4 alin. (1) din Actul privind condițiile de aderare a Republicii Bulgaria
și a României și adaptările tratatelor pe care se întemeiază Uniunea Europeană, anexat Tratatului de aderare a României
și Bulgariei la Uniunea Europeană, ratificat prin Legea nr. 157/2005, dispozițiile acquis-ului Schengen care au fost
integrate în cadrul Uniunii Europene prin protocolul anexat la Tratatul privind Uniunea Europeană și la Tratatul de
instituire a Comunității Europene și actele care se întemeiază pe acestea sau care sunt conexe acestuia, enumerate în
anexa II, precum și orice alte acte noi de acest fel care ar putea fi adoptate înainte de data aderării sunt obligatorii și
se aplică în România de la data aderării,
în baza faptului că România va gestiona, începând cu anul 2007, o parte din frontiera externă a Uniunii
Europene, astfel încât se impune realizarea unui sistem flexibil și operativ pe segmentul prevenirii și combaterii
criminalității transfrontaliere nu numai pentru perioada imediată postaderare la Uniunea Europeană, ci și pentru momentul
accederii României la spațiul Schengen, precum și ulterior acestuia,
ținând seama de faptul că toate aceste elemente vizează interesul public și constituie situații extraordinare a
căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență are ca
scop dezvoltarea cadrului legislativ și instituțional intern
privind cooperarea polițienească internațională și se aplică
activităților specifice de cooperare și asistență polițienească
internațională, potrivit legislației naționale, acordurilor,
convențiilor sau tratatelor internaționale la care România
este parte și instrumentelor juridice ale Uniunii Europene
relevante.
(2) Prezenta ordonanță de urgență nu aduce atingere
dispozițiilor Legii nr. 302/2004 privind cooperarea judiciară
internațională în materie penală, cu modificările și
completările ulterioare, și normelor de drept internațional și
comunitar relevante în domeniul cooperării judiciare.
Art. 2. — În înțelesul prezentei ordonanțe de urgență,
termenii și expresiile de mai jos au următoarele semnificații:
a) autoritate competentă — autoritate română sau străină
care desfășoară activități specifice de cooperare și
asistență polițienească internațională;
b) autoritate solicitantă — autoritatea care formulează o
cerere de asistență în domeniile reglementate de prezenta
ordonanță de urgență;
c) autoritate solicitată — autoritatea căreia îi este
adresată o cerere de asistență în domeniile reglementate
de prezenta ordonanță de urgență;
d) cerere de asistență polițienească — solicitarea de date
și informații operative sau o altă solicitare care corespunde

scopului cooperării polițienești, astfel cum rezultă acesta din
tratatele internaționale și din instrumentele juridice ale
Uniunii Europene relevante;
e) date și informații operative de interes polițienesc —
denumite în continuare date și informații operative, reprezintă
orice informații, documente, evidențe, activități sau rapoarte,
indiferent de suport, formă, mod de exprimare sau de
punere în circulație, care sunt destinate utilizării de către
autoritățile competente în scopul prevenirii și combaterii
criminalității;
f) agenți — personalul desemnat din cadrul autorităților
române competente și al autorităților străine similare din
statele membre Schengen, pentru efectuarea activităților de
urmărire transfrontalieră;
g) schimb de date și informații operative — reprezintă
transferul efectiv al acestora de la autoritatea solicitată la
cea solicitantă, cu respectarea condițiilor convenite între
autoritățile respective și a prevederilor legale aplicabile în
materie;
h) state membre Schengen — statele părți la Convenția,
semnată la Schengen la 19 iunie 1990, de punere în
aplicare a Acordului Schengen din 14 iunie 1985 privind
eliminarea treptată a controalelor la frontierele comune.
Art. 3. — Cooperarea polițienească internațională se
desfășoară în conformitate cu următoarele principii:
a) principiul reciprocității — schimbul de date și informații
de interes operativ se realizează în condiții de reciprocitate;

4

MONITORUL OFICIAL AL ROMÂNIEI, PARTEA I, Nr. 1.019/21.XII.2006

b) principiul legalității — schimbul de date și informații
operative se realizează la cererea autorităților competente,
potrivit dispozițiilor prevăzute de lege;
c) principiul prevalenței cooperării judiciare — dispozițiile
legale privind cooperarea judiciară internațională în materie
penală prevalează asupra dispozițiilor prezentei ordonanțe
de urgență în cazul activităților de cooperare polițienească
desfășurate în cursul procesului penal;
d) principiul confidențialității — autoritățile române
competente au obligația de a asigura, pe cât posibil, la
cererea autorității solicitante, confidențialitatea cererilor de
asistență formulate în domeniile reglementate de prezenta
ordonanță de urgență și a actelor anexate acestora. În
cazul în care condiția păstrării confidențialității nu ar putea
fi asigurată autoritatea română competentă înștiințează
autoritatea solicitantă, care decide cu privire la transmiterea
cererii de asistență;
e) principiul specialității — autoritățile române
competente nu vor folosi datele și informațiile primite de la
autoritățile solicitate decât în scopul îndeplinirii obiectului
cererii de asistență.
CAPITOLUL II
Organizarea și atribuțiile Centrului de Cooperare
Polițienească Internațională
Art. 4. — Pentru activitățile specifice de cooperare și
asistență polițienească internațională prevăzute la art. 1
alin. (1) se desemnează ca autoritate centrală
transmițătoare Centrul de Cooperare Polițienească
Internațională, denumit în continuare CCPI, structură
subordonată Ministerului Administrației și Internelor, fără
personalitate juridică.
Art. 5. — În cadrul CCPI funcționează Biroul Național
Interpol, Punctul Național Focal și alte structuri, în condițiile
legii.
Art. 6. — (1) CCPI are următoarele atribuții principale:
a) primirea și transmiterea cererilor de asistență, care
privesc:
1. organizarea și realizarea schimbului de date și
informații operative desfășurat între autoritățile competente
române și structurile similare din străinătate, precum și cu
organisme ori instituții internaționale;
2. realizarea cooperării la nivel operațional în domeniul
polițienesc pe segmentul schimbului de date și informații,
cu respectarea regulilor de confidențialitate și de protecție
a datelor cu caracter personal, precum și a legislației în
domeniu;
3. informarea autorităților competente române și străine
cu privire la traficul de droguri, falsificarea de monedă și
alte titluri de valoare române sau străine, furturile de
obiecte de artă și autovehicule, activitatea infractorilor
străini sau români urmăriți internațional, conținutul unor
documente de identitate străine în vederea prevenirii
intrării/ieșirii ilegale a unor persoane, precum și despre
orice alte fapte prevăzute de legea penală pentru luarea
măsurilor operative ce se impun în domeniul prevenirii și
combaterii criminalității cu caracter transfrontalier;
4. alte forme de cooperare și asistență polițienească ce
derivă din tratate la care România este parte sau din
instrumente juridice comunitare;
b) dezvoltarea cooperării internaționale în lupta împotriva
criminalității și coordonarea permanentă a activității
atașaților de afaceri interne și ofițerilor de legătură români
acreditați în străinătate, în domeniul schimbului de date și
informații operative;
c) coordonarea schimbului de date și informații între
autoritățile competente române și străine, în scopul
desfășurării unor acțiuni comune care necesită realizarea
de operațiuni pe teritoriul mai multor state;
d) sprijinirea activității ofițerilor de legătură români la
Centrul SECI;
e) asigurarea schimbului de experiență cu structurile
similare din străinătate.

(2) În desfășurarea activităților specifice, CCPI constituie
o bază de date proprie în care implementează, stochează
și prelucrează cererile de asistență, în condițiile legii.
CAPITOLUL III
Proceduri specifice
Art. 7. — (1) Schimbul de date și informații operative
se realizează între autoritățile române competente sau
străine, prin intermediul CCPI, în baza cererii de asistență.
(2) Autoritățile române competente pot, fără cerere de
asistență prealabilă, să transmită autorităților competente
străine date și informații de interes operativ, atunci când
se consideră că acestea ar putea ajuta la prevenirea,
descoperirea sau combaterea criminalității.
Art. 8. — Cererea de asistență se întocmește în scris și
cuprinde următoarele elemente:
a) autoritatea de la care emană cererea și destinatarul
cererii;
b) data și numărul de înregistrare al lucrării;
c) obiectul și scopul cererii, precum și modul de utilizare
a informației;
d) datele persoanelor implicate, menționate în
conformitate cu documentele lor de identitate naționale sau
internaționale, dacă sunt cunoscute;
e) caracterul de urgență și nivelul de clasificare;
f) descrierea faptelor săvârșite, încadrarea juridică a
acestora, conform legislației în vigoare, și/sau prezentarea
faptelor de natură penală despre care există date și
informații că sunt pregătite sau comise;
g) ofițerul de caz și coordonatele acestuia.
Art. 9. — (1) CCPI întreprinde demersurile necesare
soluționării cererii de asistență numai dacă aceasta
cuprinde elementele prevăzute la art. 8. În situația în care
cererea nu cuprinde aceste elemente, se restituie autorității
solicitante pentru completare.
(2) În caz de urgență, cererea de asistență poate fi
transmisă verbal, cu respectarea prevederilor alin. (1),
urmând ca, în termen de cel mult 24 de ore, autoritatea
solicitantă să o confirme și în scris.
(3) Modalitățile de transmitere a cererilor de asistență
trebuie să asigure respectarea dispozițiilor legale privind
protecția informațiilor clasificate, precum și a celor
referitoare la protecția datelor cu caracter personal.
(4) În situații deosebite, determinate de necesitatea
asigurării rapidității schimbului de date și informații sau a
păstrării confidențialității acțiunilor desfășurate, solicitarea
poate fi adresată direct autorității competente, române sau
străine, după caz, situație în care autoritatea română
competentă va informa CCPI în termen de 24 de ore de la
primirea, respectiv transmiterea cererii de asistență.
Art. 10. — (1) CCPI transmite cererea de asistență
formulată de autoritățile competente străine către autoritatea
română competentă, în funcție de obiectul acesteia.
(2) În cazul în care autoritatea căreia i s-a transmis
cererea de asistență constată că nu este competentă să o
soluționeze, aceasta se transmite de îndată autorității
române competente să o soluționeze, concomitent cu
informarea CCPI.
(3) Obligația autorităților române de soluționare a cererii
de asistență operează de la momentul primirii acesteia.
Art. 11. — CCPI transmite cererea de asistență
formulată de autoritățile române competente către structurile
străine corespondente acestuia ori, după caz, atașaților de
afaceri interne sau ofițerilor de legătură români acreditați în
străinătate ori străini acreditați în România, în cel mai scurt
timp posibil.
Art. 12. — Informațiile scrise primite de autoritățile
române competente în cadrul cooperării polițienești nu pot
fi utilizate ca probe în procesul penal decât cu acordul
scris al autorităților judiciare competente din statul care a
furnizat informațiile respective.

MONITORUL OFICIAL AL ROMÂNIEI, PARTEA I, Nr. 1.019/21.XII.2006
CAPITOLUL IV
Cooperarea desfășurată prin atașați de afaceri interne
și ofițeri de legătură
Art. 13. — (1) România poate încheia tratate având ca
obiect trimiterea în misiune a atașaților de afaceri interne și
a ofițerilor de legătură, pe o perioadă determinată.
(2) Trimiterea în misiune a ofițerilor de legătură și a
atașaților de afaceri interne are ca scop promovarea și
accelerarea cooperării dintre România și celelalte state, în
special prin acordarea de asistență:
a) sub forma schimbului de date și informații în scopul
prevenirii și combaterii criminalității;
b) pentru soluționarea cererilor de asistență
polițienească și judiciară în materie penală;
c) în legătură cu atribuțiile autorităților responsabile cu
supravegherea frontierelor externe.
(3) Ofițerii de legătură și atașații de afaceri interne au
sarcina de a acorda consultanță și asistență și nu pot
întreprinde acțiuni concrete în domeniul prevenirii și
combaterii criminalității. Aceștia furnizează date și informații
și își exercită îndatoririle potrivit instrucțiunilor primite de la
autoritățile române competente.
Art. 14. — (1) Atașații de afaceri interne sau ofițerii de
legătură români care își desfășoară activitatea într-un stat
terț sau în cadrul unei organizații internaționale transmit
CCPI datele și informațiile obținute în activitatea
desfășurată, referitoare la amenințări grave îndreptate
împotriva altui stat membru al Uniunii Europene care nu
este reprezentat prin atașat de afaceri interne sau ofițer de
legătură în statul terț ori în cadrul organizației internaționale
respective.
(2) CCPI transmite statului membru interesat datele și
informațiile prevăzute la alin. (1) numai cu avizul
autorităților române competente să decidă cu privire la
oportunitatea transmiterii acestora.
(3) În situația în care statul membru al Uniunii
Europene este reprezentat prin atașat de afaceri interne
sau ofițer de legătură într-un stat terț ori în cadrul unei
organizații internaționale în care este reprezentată și
România, atașatul de afaceri interne sau ofițerul de
legătură român comunică direct atașatului de afaceri
interne sau ofițerului de legătură informații referitoare la
amenințări grave îndreptate împotriva statului membru
respectiv.
(4) CCPI poate primi cereri privind schimbul de
informații de la un stat membru al Uniunii Europene care
nu este reprezentat prin atașat de afaceri interne sau ofițer
de legătură într-un stat terț ori într-o organizație
internațională în care România este reprezentată prin
atașat de afaceri interne sau ofițer de legătură. CCPI
verifică dacă solicitarea nu contravine legislației române,
comunică în cel mai scurt timp posibil statului membru
solicitant dacă cererea acestuia poate fi îndeplinită și, dacă
este cazul, o transmite atașatului de afaceri interne sau
ofițerului de legătură român.
(5) Prevederile alin. (4) se aplică în mod corespunzător
și în relația cu Europol.
Art. 15. — Ministerul Administrației și Internelor
transmite anual Secretariatului General al Consiliului Uniunii
Europene și statelor membre informații referitoare la:
a) trimiterea în misiune a atașaților de afaceri interne și
a ofițerilor de legătură ce reprezintă România în state terțe
sau în organizații internaționale, acreditați în baza legislației
naționale ori în baza obligațiilor internaționale asumate prin
tratatele la care România este parte;
b) tratatele încheiate de România cu state membre ale
Uniunii Europene privind trimiterea în misiune a atașaților
de afaceri interne și a ofițerilor de legătură.
Art. 16. — Prin tratate bilaterale sau multilaterale se
poate stabili ca atașații de afaceri interne sau ofițerii de
legătură români dintr-un stat terț ori din cadrul unei
organizații internaționale să asigure și reprezentarea unuia

5

sau mai multor state membre ale Uniunii Europene în
statul terț ori în organizația internațională respectivă.
CAPITOLUL V
Urmărirea transfrontalieră
Art. 17. — (1) Urmărirea transfrontalieră constă în
ansamblul de măsuri operative întreprinse pe teritoriul mai
multor state în scopul prinderii unei persoane surprinse în
flagrant în timpul comiterii unei infracțiuni sau care a
participat la comiterea acesteia ori a unei persoane care a
evadat, aflându-se în stare de arest preventiv sau în
executarea unei pedepse privative de libertate.
(2) Urmărirea transfrontalieră se poate efectua de
agenții autorității competente a unui stat membru Schengen
pe teritoriul statului român, dacă autoritățile române
competente au fost informate prin mijloace de comunicație
directe despre pătrunderea pe teritoriul României.
(3) Autoritățile române competente prevăzute la alin. (2)
sunt Poliția Română și Poliția de Frontieră.
(4) La solicitarea autorității române competente,
urmărirea transfrontalieră încetează imediat.
Art. 18. — (1) Autoritățile competente ale unui stat
membru Schengen, care, pe teritoriul statului lor, urmăresc
o persoană aflată în una dintre situațiile prevăzute la
art. 17 alin. (1), pot continua urmărirea pe teritoriul statului
român, fără informarea prealabilă a autorităților române
competente, dacă sunt îndeplinite cumulativ următoarele
condiții:
a) din cauza urgenței deosebite a situației, autoritățile
române competente nu au putut fi informate în prealabil,
prin mijloace de comunicație directe, despre pătrunderea
pe teritoriul statului român sau când autoritățile române
competente nu au putut ajunge la timp la locul respectiv
pentru a prelua acțiunea de urmărire;
b) urmărirea transfrontalieră se efectuează pentru una
dintre următoarele fapte:
1. ucidere din culpă, omor, omor calificat, omor deosebit
de grav;
2. infracțiuni privitoare la viața sexuală;
3. distrugere prin incendiere sau explozie ori prin orice
alt asemenea mijloc;
4. falsificarea de monede sau alte valori;
5. furt calificat și tâlhărie, precum și tăinuire sau
favorizare a infractorului;
6. șantaj;
7. lipsire de libertate în mod ilegal;
8. infracțiuni privind traficul de persoane și infracțiuni în
legătură cu traficul de persoane;
9. infracțiuni privind traficul de droguri sau precursori;
10. infracțiuni privitoare la nerespectarea regimului
armelor și munițiilor, materiilor explozive, materialelor
nucleare și al altor materii radioactive;
11. nerespectarea dispozițiilor privind importul și/sau
exportul de deșeuri și reziduuri;
12. părăsirea locului accidentului, fără încuviințarea
poliției care efectuează cercetarea locului faptei, de către
conducătorul oricărui vehicul angajat într-un accident de
circulație de pe urma căruia a rezultat uciderea sau
vătămarea integrității corporale ori a sănătății uneia sau a
mai multor persoane.
(2) Agenții care efectuează urmărirea transfrontalieră au
obligația ca cel târziu la momentul trecerii frontierei de stat
să informeze despre aceasta structura Poliției de Frontieră
sau a Poliției Române competentă teritorial, care poate
solicita încetarea de îndată a urmăririi.
Art. 19. — (1) La cererea agenților care efectuează
urmărirea, autoritățile române competente iau măsurile
necesare în vederea stabilirii identității persoanei urmărite
sau pentru a se dispune reținerea ori arestarea preventivă
a acesteia, în condițiile prevăzute de lege.
(2) În cazul persoanei reținute în condițiile prevăzute la
alin. (1), măsura reținerii nu poate depăși 6 ore, cu
excepția cazului în care autoritățile române competente au

6

MONITORUL OFICIAL AL ROMÂNIEI, PARTEA I, Nr. 1.019/21.XII.2006

primit în prealabil o cerere pentru arestarea preventivă a
persoanei respective în scopul extrădării sale, indiferent de
modalitatea acesteia. Termenul de 6 ore se calculează fără
a se include intervalul dintre orele 0,00 și 9,00.
Art. 20. — (1) Urmărirea transfrontalieră se poate
efectua numai cu respectarea următoarelor condiții
generale:
a) agenții care efectuează urmărirea transfrontalieră
trebuie să respecte legislația română și să se conformeze
instrucțiunilor autorităților române competente;
b) urmărirea se efectuează numai peste frontierele
terestre;
c) pătrunderea agenților în domiciliul unei persoane și în
alte locuri inaccesibile publicului este interzisă;
d) agenții care efectuează urmărirea transfrontalieră
trebuie să fie ușor de identificat, prin purtarea uniformei ori
a unei inscripții la loc vizibil pe haine sau prin dispozitive
accesorii plasate pe vehicul. Este interzisă folosirea de
haine civile, combinată cu utilizarea vehiculelor nemarcate,
fără mijloacele de identificare precizate. Agenții trebuie să
fie permanent în măsură să justifice calitatea lor oficială;
e) agenții care efectuează urmărirea transfrontalieră pot
purta armamentul din dotare, utilizarea acestuia fiind
interzisă, cu excepția cazului de legitimă apărare;
f) după fiecare activitate prevăzută la art. 17, agenții
care efectuează urmărirea prezintă, personal, autorității
române competente o informare cu privire la misiunea lor.
La cererea autorității române competente, agenții sunt
obligați să rămână la dispoziția acesteia până când
împrejurările în care s-a desfășurat acțiunea au fost
suficient lămurite, chiar dacă urmărirea nu s-a finalizat cu
reținerea sau arestarea preventivă a persoanei urmărite;
g) autoritatea statului căruia îi aparțin agenții care au
efectuat urmărirea, la cererea autorității române
competente, poate asista la ancheta ce urmează
operațiunii, inclusiv la procedurile judiciare.
(2) Dacă prin acorduri bilaterale încheiate potrivit art. 24
alin. (1) se stabilește faptul că agenții străini care
efectuează urmărirea transfrontalieră pot opri persoana
urmărită, pentru conducerea acesteia la autoritățile române
competente, aceasta poate fi percheziționată, iar în timpul
transferului se pot folosi cătușele. Obiectele descoperite
asupra persoanei urmărite cu ocazia percheziției pot fi
indisponibilizate, în condițiile legii.
Art. 21. — În ceea ce privește răspunderea agenților
străini care desfășoară urmărirea transfrontalieră, se aplică
în mod corespunzător dispozițiile art. 187 10 din Legea
nr. 302/2004, cu modificările și completările ulterioare.
CAPITOLUL VI
Dispoziții speciale privind cooperarea
cu statele membre ale Uniunii Europene
Art. 22. — Autoritățile române competente acordă
asistență autorităților competente ale celorlalte state
membre ale Uniunii Europene și asigură o cooperare
strânsă și permanentă în vederea exercitării eficiente a
controalelor la frontiera de stat și a pazei și supravegherii
acesteia, procedând, în special, la schimbul tuturor
informațiilor pertinente, cu excepția datelor cu caracter
personal, dacă nu se prevede altfel prin Convenția,
semnată la Schengen la 19 iunie 1990, de punere în
aplicare a Acordului Schengen din 14 iunie 1985 privind
eliminarea treptată a controalelor la frontierele comune, la
armonizarea, în măsura în care este posibil, a
instrucțiunilor date autorităților însărcinate cu controalele la
frontiera de stat și la promovarea formării profesionale și a
unui sistem de reciclare uniformă a personalului care
efectuează controalele la frontiera de stat. Această
cooperare se poate materializa prin trimiterea în misiune a
unor ofițeri de legătură.

Art. 23. — (1) Autoritățile române competente, în
conformitate cu dispozițiile prezentei ordonanțe de urgență
și în limitele competențelor lor, acordă asistență
polițienească autorităților competente din statele membre
ale Uniunii Europene în scopul prevenirii și combaterii
criminalității, cu excepția cazurilor în care pentru aceasta
trebuie formulată o cerere de asistență judiciară
internațională.
(2) Dacă autoritatea română sesizată cu o cerere de
asistență constată că nu este competentă în soluționarea
respectivei cereri, o înaintează autorităților competente.
(3) În zonele de frontieră, cooperarea polițienească va fi
reglementată prin tratate încheiate între autoritățile române
competente și autoritățile competente ale statelor membre
ale Uniunii Europene vecine.
CAPITOLUL VII
Dispoziții tranzitorii și finale
Art. 24. — (1) În scopul aplicării dispozițiilor referitoare
la urmărirea transfrontalieră, prin acorduri bilaterale se
stabilesc următoarele:
a) în legătură cu activitatea agenților, una dintre
următoarele situații:
(i) agenții care efectuează urmărirea transfrontalieră
nu au dreptul să oprească sau să rețină
persoana urmărită;
(ii) agenții care efectuează urmărirea transfrontalieră
pot opri persoana urmărită până la intervenția
autorităților române competente;
b) în legătură cu delimitarea teritorială a zonei în care
pot acționa agenții, una dintre următoarele situații:
(i) agenții pot acționa pe o suprafață din teritoriu
sau într-o perioadă de timp limitate;
(ii) agenții pot acționa pe tot teritoriul României și
fără limită de timp.
(2) Prin acordurile bilaterale încheiate potrivit alin. (1),
pe bază de reciprocitate, se poate stabili ca infracțiunile
pentru care se poate efectua urmărirea transfrontalieră,
prevăzute la art. 18 alin. (1) lit. b), să fie înlocuite cu
infracțiunile pentru care se poate solicita extrădarea.
Art. 25. — Pentru aplicarea prezentei ordonanțe de
urgență, Ministerul Administrației și Internelor va elabora
norme metodologice, care vor fi aprobate prin hotărâre a
Guvernului.
Art. 26. — Prezenta ordonanță de urgență intră în
vigoare la data aderării României la Uniunea Europeană,
cu excepția cap. V care intră în vigoare la data ratificării
de către România a Convenției, semnată la Schengen la
19 iunie 1990, de punere în aplicare a Acordului Schengen
din 14 iunie 1985 privind eliminarea treptată a controalelor
la frontierele comune.
Art. 27. — La data aderării României la Uniunea
Europeană, art. 187 9 din Legea nr. 302/2004 privind
cooperarea judiciară internațională în materie penală,
publicată în Monitorul Oficial al României, Partea I, nr. 594
din 1 iulie 2004, cu modificările și completările ulterioare,
se abrogă.
´

MONITORUL OFICIAL AL ROMÂNIEI, PARTEA I, Nr. 1.019/21.XII.2006
Prezenta ordonanță de urgență asigură crearea
condițiilor necesare aplicării directe a art. 7, 39, 41, 46
și 47 din Convenția, semnată la Schengen la 19 iunie

7

1990, de punere în aplicare a Acordului Schengen din
14 iunie 1985 privind eliminarea treptată a controalelor la
frontierele comune.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul afacerilor externe,
Mihai Răzvan Ungureanu
Ministrul integrării europene,
Anca Daniela Boagiu
Ministrul justiției,
Monica Luisa Macovei
Ministrul finanțelor publice,
Sebastian Teodor Gheorghe Vlădescu

București, 13 decembrie 2006.
Nr. 103.

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată
situate pe amplasamentul lucrării de utilitate publică de interes național
îReabilitare DN 1 C (E 576) km 38+000—61+528 Livada — Dej și DN 17 (E 576) Dej —
limita județului Cluj — Bistrița-Năsăud km 0+000—6+500“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind
unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îReabilitare DN 1 C (E 576) km
38+000—61+528 Livada — Dej și DN 17 (E 576) Dej —
limita județului Cluj — Bistrița-Năsăud km 0+000—6+500“,
potrivit hărții topografice prevăzute în anexa nr. 1*).
Art. 2. — (1) Se aprobă declanșarea procedurilor de
expropriere a imobilelor proprietate privată, situate pe
amplasamentul lucrării prevăzute la art. 1, expropriator fiind
statul român, prin Compania Națională de Autostrăzi și
Drumuri Naționale din Româna — S.A. de sub autoritatea
Ministerului Transporturilor,Construcțiilor și Turismului.
(2) Imobilele supuse exproprierii sunt menționate în
tabelul prevăzut în anexa nr. 2.
Art. 3. — Se aprobă ca justă despăgubire pentru
imobilele ce constituie amplasamentul lucrării prevăzut la
art. 1 suma globală estimată de 48.693 lei, finanțată din
contribuția Guvernului României la împrumutul acordat de
Banca Europeană de Investiții prin Contractul de finanțare
dintre România și Banca Europeană de Investiții și
Administrația Națională a Drumurilor din România (AND)
pentru finanțarea Proiectului de reabilitare a drumurilor,
etapa a IV-a, semnat la București la 6 noiembrie 2000,
ratificat prin Legea nr. 527/2001, cu modificările ulterioare,
prevăzută anual în bugetul Ministerului Transporturilor,
Construcțiilor și Turismului cu această destinație.

Art. 4. — Suma prevăzută la art. 3 se virează de către
Ministerul Transporturilor, Construcțiilor și Turismului, în
termen de 15 zile de la intrarea în vigoare a prezentei
hotărâri, într-un cont bancar deschis pe numele Companiei
Naționale de Autostrăzi și Drumuri Naționale din
România — S.A. pentru lucrarea de utilitate publică
prevăzută la art. 1, în vederea efectuării despăgubirilor în
cadrul procedurilor de expropriere, în condițiile legii.
Art. 5. — (1) Planul cu amplasamentul lucrării,
delimitarea suprafețelor și a construcțiilor supuse
exproprierii, precum și tabelul prevăzut în anexa nr. 2 se
aduc la cunoștință publică prin afișare la sediul consiliilor
implicate și vor rămâne afișate până la finalizarea
procedurii de expropriere, potrivit legii.
(2) Planul cu amplasamentul lucrării va fi publicat și
într-un ziar local.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și
a detaliilor de execuție, fără a afecta dispozițiile prezentei
hotărâri, cu respectarea reglementărilor în vigoare.
Art. 7. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 13 decembrie 2006.
Nr. 1.797.
*) Anexa nr. 1 se comunică persoanelor fizice și juridice interesate, la solicitarea acestora, de către Compania Națională de Autostrăzi și
Drumuri Naționale din România — S.A., care este depozitarul acesteia; imposibilitatea publicării în Monitorul Oficial al României, Partea I, a hărții
topografice cuprinse în anexa nr. 1 este determinată de impedimente de natură tehnico-redacțională.

8

MONITORUL OFICIAL AL ROMÂNIEI, PARTEA I, Nr. 1.019/21.XII.2006
ANEXA Nr. 2*)
IMOBILELE

supuse exproprierii, situate pe amplasamentul lucrării îReabilitare DN 1 C (E 576) km 38+000—61+528 Livada — Dej
și DN 17 (E 576) Dej — limita județului Cluj — Bistrița-Năsăud km 0+000—6+500“

GUVERNUL ROMÂNIEI

HOTĂRÂRE
privind transmiterea unor suprafețe de teren din domeniul privat al statului și din administrarea
Agenției Domeniilor Statului în domeniul public al comunei Peretu și în administrarea
Consiliului Local al Comunei Peretu, județul Teleorman
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor suprafețe de
teren, având datele de identificare prevăzute în anexa care
face parte integrantă din prezenta hotărâre, din domeniul
privat al statului și din administrarea Agenției Domeniilor
Statului în domeniul public al comunei Peretu și în
administrarea Consiliului Local al Comunei Peretu, județul
Teleorman, în vederea realizării obiectivului de investiții

îModernizare și extindere sistem alimentare cu apă în
comuna Peretu“.
Art. 2. — Predarea-preluarea suprafețelor de teren
transmise potrivit art. 1 se face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 13 decembrie 2006.
Nr. 1.801.
*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.019/21.XII.2006

9
ANEXĂ

DATELE DE IDENTIFICARE

a suprafețelor de teren care se transmit din domeniul privat al statului și din administrarea
Agenției Domeniilor Statului în domeniul public al comunei Peretu și în administrarea Consiliului Local
al Comunei Peretu, județul Teleorman
Locul unde sunt situate

Persoana juridică de la care

Persoana juridică la care

suprafețele de teren

se transmit suprafețele de teren

se transmit suprafețele de teren

Caracteristicile tehnice

Comuna Peretu,

Statul român,

Comuna Peretu,

Suprafața de teren = 4,65 ha,

județul Teleorman

din administrarea

în administrarea

Tarlaua 7, Parcela 14/1

Agenției Domeniilor

Consiliului Local al

Suprafața de teren = 7,68 ha,

Statului

Comunei Peretu

Tarlaua 7/2, Parcela 14/2

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivelor de investiții
cuprinse în Proiectul îReabilitarea infrastructurii educaționale din București“, etapa a II-a
În temeiul art. 108 din Constituția României, republicată, și al art. 40 alin. (2) din Ordonanța de urgență a
Guvernului nr. 45/2003 privind finanțele publice locale, aprobată cu modificări și completări prin Legea nr. 108/2004, cu
modificările și completările ulterioare,
Guvernul României

adoptă prezenta hotărâre.

Art. 1. — (1) Se aprobă Lista obiectivelor de investiții
cuprinse în Proiectul îReabilitarea infrastructurii educaționale
din București“, etapa a II-a, prevăzută în anexa nr. 1.
(2) Se aprobă indicatorii tehnico-economici ai obiectivelor
de investiții prevăzute la alin. (1), prevăzuți în anexele
nr. 2/1—2/50*).
Art. 2. — Finanțarea obiectivelor de investiții prevăzute
la art. 1 se face din împrumutul acordat de Banca

Europeană de Investiții și, în completare, de la bugetul
local al municipiului București, în limita sumelor aprobate
anual cu această destinație, conform programelor de
investiții publice aprobate potrivit legii.
Art. 3. — Anexele nr. 1 și nr. 2/1—2/50 fac parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul educației și cercetării,
Mihail Hărdău
Ministrul transporturilor, construcțiilor și turismului,
Radu Mircea Berceanu
Ministrul delegat pentru lucrări publice și amenajarea
teritoriului,
László Borbély
Ministrul finanțelor publice,
Sebastian Teodor Gheorghe Vlădescu
București, 13 decembrie 2006.
Nr. 1.802.
*) Anexele nr. 2/1—2/50 nu se publică, fiind clasificate potrivit legii.

10

MONITORUL OFICIAL AL ROMÂNIEI, PARTEA I, Nr. 1.019/21.XII.2006
ANEXA Nr. 1*)
PROIECTUL

îReabilitarea infrastructurii educaționale din București“, etapa a II-a
1 euro = 3,5050 lei

*) Anexa nr. 1 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.019/21.XII.2006

11

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 1.842/2005 privind aprobarea obiectivelor
etapei a VII-a — 2006 a Programului de realizare a Sistemului național antigrindină
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 1.842/2005 privind aprobarea obiectivelor etapei a VII-a —
2006 a Programului de realizare a Sistemului național
antigrindină, publicată în Monitorul Oficial al României,

Partea I, nr. 15 din 9 ianuarie 2006, se modifică și se
înlocuiește cu anexa care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 13 decembrie 2006.
Nr. 1.803.

Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
p. Ministrul mediului și gospodăririi apelor,
Attila Korodi,
secretar de stat
Ministrul finanțelor publice,
Sebastian Teodor Gheorghe Vlădescu

*) Anexa este reprodusă în facsimil.

etapei a VII-a — 2006 a Programului de realizare a Sistemului național antigrindină

OBIECTIVELE

ANEXĂ*)

12
MONITORUL OFICIAL AL ROMÂNIEI, PARTEA I, Nr. 1.019/21.XII.2006

MONITORUL OFICIAL AL ROMÂNIEI, PARTEA I, Nr. 1.019/21.XII.2006

13

14

MONITORUL OFICIAL AL ROMÂNIEI, PARTEA I, Nr. 1.019/21.XII.2006

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
privind aprobarea graficului de desfășurare a examenelor de absolvire/certificare a învățământului
profesional, liceal — filieră tehnologică și postliceal în anul școlar 2006—2007
În temeiul Legii învățământului nr. 84/1995, republicată, cu modificările și completările ulterioare, și al Hotărârii
Guvernului nr. 223/2005 privind organizarea și funcționarea Ministerului Educației și Cercetării, cu modificările și
completările ulterioare,
ministrul educației și cercetării emite prezentul ordin.
Art. 1. — Se aprobă graficul de desfășurare a
examenului de certificare a competențelor profesionale ale
absolvenților clasei a X-a — școala de arte și meserii —
nivelul 1 de calificare — sesiunea iunie 2007:
— înscrierea candidaților: 21—31 mai 2007;
— actualizarea listei candidaților înscriși: 18—21 iunie 2007;
— desfășurarea și susținerea probei practice:
25—27 iunie 2007;
— afișarea rezultatelor: 28 iunie 2007.
Art. 2. — Se aprobă graficul de desfășurare a
examenului de certificare a competențelor profesionale ale
absolvenților anului de completare — nivelul 2 de calificare —
sesiunea iunie—iulie 2007:
— înscrierea candidaților: 21—31 mai 2007;
— actualizarea listei candidaților înscriși: 25—29 iunie 2007;
— susținerea proiectului: 2—4 iulie 2007;
— afișarea rezultatelor: 5 iulie 2007.
Art. 3. — Se aprobă graficul de desfășurare a
examenului de absolvire a învățământului profesional —
nivelul 1 de calificare, din cadrul programului îA doua
șansă“:
— înscrierea candidaților: 22—31 ianuarie 2007;
— actualizarea listei candidaților înscriși: 2 februarie 2007;
— desfășurarea și susținerea probei practice:
6—8 februarie 2007;
— afișarea rezultatelor: 9 februarie 2007.
Art. 4. — Se aprobă graficul de desfășurare a
examenului de absolvire a învățământului special:
— înscrierea candidaților: 21—31 mai 2007;
— actualizarea listei candidaților înscriși: 10—15 iunie 2007;
— desfășurarea probei practice: 18—19 iunie 2007;
— desfășurarea probei scrise: 22 iunie 2007;
— afișarea rezultatelor la proba scrisă: 23 iunie 2007
(până la ora 16,00);
— depunerea și soluționarea contestațiilor la proba
scrisă: 23 iunie 2007 (orele 16,00 — 20,00);

— susținerea proiectului: 25 iunie 2007;
— afișarea rezultatelor finale: 26 iunie 2007.
Art. 5. — Se aprobă graficul de desfășurare a
examenului de absolvire a învățământului postliceal —
cursuri serale:
— înscrierea candidaților: 22—26 ianuarie 2007;
— susținerea examenelor de selecție pentru unitățile de
învățământ particular fără autorizare de încredere:
29 ianuarie — 2 februarie 2007;
— actualizarea listei candidaților înscriși: 3—4 februarie 2007;
— desfășurarea probei practice: 5—6 februarie 2007;
— desfășurarea probei scrise: 7 februarie 2007;
— afișarea rezultatelor la proba scrisă: 8 februarie 2007;
— depunerea și soluționarea contestațiilor la proba
scrisă: 8 februarie 2007;
— susținerea proiectului: 9—10 februarie 2007;
— afișarea rezultatelor finale: 12 februarie 2007.
Art. 6. — Se aprobă graficul de desfășurare a
examenului de absolvire a învățământului postliceal —
cursuri de zi:
— înscrierea candidaților: 21—25 mai 2007;
— susținerea examenelor de selecție pentru unitățile de
învățământ particular fără autorizare de încredere:
14—15 iunie 2007;
— actualizarea listei candidaților înscriși: 16—17 iunie 2007;
— desfășurarea probei practice: 18—19 iunie 2007;
— desfășurarea probei scrise: 20 iunie 2007;
— afișarea rezultatelor la proba scrisă: 21 iunie 2007;
— depunerea și soluționarea contestațiilor la proba
scrisă: 21 iunie 2007;
— susținerea proiectului: 22—23 iunie 2007;
— afișarea rezultatelor finale: 25 iunie 2007.
Art. 7. — Se aprobă graficul de desfășurare a
examenului de absolvire a școlii postliceale, domeniul
sanitar, calificarea profesională îasistent medical generalist“:
— înscrierea candidaților: 23—27 iulie 2007;

MONITORUL OFICIAL AL ROMÂNIEI, PARTEA I, Nr. 1.019/21.XII.2006
— susținerea examenelor de selecție pentru unitățile de
învățământ particular fără autorizare de încredere:
30 iulie — 3 august 2007;
— actualizarea listei candidaților înscriși: 4—5 august
2007;
— desfășurarea probei practice: 6—8 august 2007;
— desfășurarea probei scrise: 9 august 2007;
— afișarea rezultatelor la proba scrisă: 10 august 2007;
— depunerea și soluționarea contestațiilor la proba
scrisă: 10 august 2007;
— susținerea proiectului: 13—14 august 2007;
— afișarea rezultatelor finale: 15 august 2007.
Art. 8. — Se aprobă graficul de desfășurare a
examenului de certificare a competențelor profesionale ale
absolvenților clasei a X-a — școala de arte și meserii —
nivelul 1 de calificare — sesiunea august 2007:
— înscrierea candidaților: 13—17 august 2007;
— desfășurarea
20—21 august 2007;

și

susținerea

probei

practice:

— afișarea rezultatelor: 21 august 2007.
Art. 9. — Se aprobă graficul de desfășurare a
examenului de certificare a competențelor profesionale ale

15

absolvenților anului de completare — nivelul 2 de calificare —
sesiunea august 2007:
— înscrierea candidaților: 13—17 august 2007;
— susținerea proiectului: 21—22 august 2007;
— afișarea rezultatelor: 22 august 2007.
Art. 10. — Graficul examenului de certificare a
competențelor profesionale pentru absolvenții liceelor
tehnologice se va elabora de către fiecare unitate de
învățământ în perioada 1—31 mai 2007, în conformitate cu
prevederile Ordinului ministrului educației și cercetării și al
ministrului muncii și solidarității sociale nr. 4.330/534/2002
privind aprobarea Metodologiei de organizare și desfășurare
a examenului pentru certificarea competențelor profesionale
în învățământul liceal, filierele tehnologică și vocațională.
Art. 11. — Prezentul ordin va fi publicat în Monitorul
Oficial al României, Partea I.
Art. 12. — Secretariatul de stat pentru învățământul
preuniversitar, Direcția generală învățământ preuniversitar,
Direcția generală învățământ în limbile minorităților, Direcția
generală buget-finanțe, patrimoniu și investiții, Centrul
Național pentru Dezvoltarea Învățământului Profesional și
Tehnic, inspectoratele școlare județene și al municipiului
București, conducerile unităților de învățământ duc la
îndeplinire prevederile prezentului ordin.

Ministrul educației și cercetării,
Mihail Hărdău
București, 4 decembrie 2006.
Nr. 5.800.

ACTE ALE FONDULUI ROMÂN DE DEZVOLTARE SOCIALĂ
FONDUL ROMÂN DE DEZVOLTARE SOCIALĂ

HOTĂRÂRE
privind aprobarea modificărilor la Ghidul de achiziții
pentru proiecte finanțate de FRDS — Partea 1 — Proceduri de achiziții, aplicabil în cadrul SDSCM,
și republicarea acestuia în Monitorul Oficial al României, Partea I
Având în vedere considerentele prezentate la nivelul Notei de fundamentare înaintate de Compartimentul de achiziții,
în temeiul art. 17 și 18 din Legea nr. 129/1998 privind înființarea, organizarea și funcționarea Fondului Român de
Dezvoltare Socială, republicată, cu modificările ulterioare,
Consiliul director

h o t ă r ă ș t e:

Art. 1. — Aprobă modificările la Ghidul de achiziții
pentru proiecte finanțate de FRDS — Partea 1 —
Proceduri de achiziții, publicat în Monitorul Oficial al
României, Partea I, nr. 1.065 din 17 noiembrie 2004,
redate în anexa care constituie parte integrantă a prezentei
hotărâri.

Art. 2. — Aprobă republicarea în Monitorul Oficial al
României, Partea I, a Ghidului de achiziții pentru proiecte
finanțate de FRDS — Partea 1 — Proceduri de achiziții, cu
modificările și completările menționate la art. 1.
Art. 3. — Compartimentele de specialitate ale Fondului
Român de Dezvoltare Socială vor duce la îndeplinire
prevederile prezentei hotărâri.

Președintele Fondului Român de Dezvoltare Socială,
Valentina Conțescu
București, 23 mai 2006.
Nr. 6.a/III.

16

MONITORUL OFICIAL AL ROMÂNIEI, PARTEA I, Nr. 1.019/21.XII.2006
ANEXĂ*)

Modificări și completări la Ghidul de achiziții pentru proiecte finanțate de FRDS
Partea 1 — Proceduri de achiziții

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.019/21.XII.2006

17

18

MONITORUL OFICIAL AL ROMÂNIEI, PARTEA I, Nr. 1.019/21.XII.2006

MONITORUL OFICIAL AL ROMÂNIEI, PARTEA I, Nr. 1.019/21.XII.2006

19

20

MONITORUL OFICIAL AL ROMÂNIEI, PARTEA I, Nr. 1.019/21.XII.2006

REPUBLICĂRI
Ghidul de achiziții pentru proiecte finanțate de FRDS
Partea 1 — Proceduri de achiziții*)
CAPITOLUL 1
Introducere
1.1. Generalități
1.1.1. Acest îGhid de achiziții“ este un îndrumător pentru
aplicarea diverselor metode de achiziții, fiind conform cu
procedurile în materie ale Băncii Mondiale, obligatorii pentru
beneficiarii împrumuturilor BIRD, și anume: îGUIDELINESPROCUREMENT“ (May 2004) și îGUIDELINES-SELECTION AND
EMPLOYMENT OF CONSULTANTS“ (May 2004) ce pot fi consultate
pe pagina de web — http//www.worldbank.org. aplicabile proiectelor
cu finanțare BIRD (Banca), și cu următoarele documente:
• Legea nr. 129/1998 privind înființarea, organizarea și
funcționarea Fondului Român de Dezvoltare Socială, republicată,
cu modificările ulterioare;
• Acordurile de împrumut semnate între România și BIRD, prin
care Fondul Român de Dezvoltare Socială a fost desemnat ca
agenție de implementare;
• Manualele de operare utilizate de către Fond pentru
implementarea programelor în care a fost desemnat ca agenție de
implementare.
1.1.2. Procedurile de achiziții ale Fondului Român de
Dezvoltare Socială (Fond) sunt obligatorii pentru beneficiarii de
granturi. Toate celelalte prevederi ale legilor în vigoare în
România sunt aplicabile, dacă prevederile acestora nu contravin
prevederilor din acordurile internaționale în baza cărora este
implementat un Proiect.
CAPITOLUL 2
Ghidul de achiziții
2.1. Ghidul de achiziții al Fondului
2.1.1. Scopul principal al acestui îndrumător este de a
informa toți beneficiarii de granturi interesați și partenerii de lucru
ai acestora sau ai Fondului asupra modului de organizare a
achizițiilor de bunuri și de lucrări, precum și de selecție și
angajare a consultanților pentru aceste proiecte. Acest îndrumător
este, de asemenea, și un instrument de instruire și pregătire a
personalului angajat și a colaboratorilor, pentru Proiectul FRDS.
2.1.2. Rolul Fondului este să se asigure, prin rapoartele cu
privire la stadiul unui Proiect, prin supervizarea fizică pe teren și
prin avizările prealabile și cele ulterioare, asupra modului în care
s-au efectuat achizițiile de către beneficiarii Proiectului și că
fondurile au fost utilizate cu încadrarea în angajamentele inițiale,
cu economicitate și eficiență, iar contractele au fost încredințate
într-o manieră transparentă și corectă. Pentru aceasta, Fondul
organizează programe de instruire cu reprezentanții beneficiarilor
și cu oricare alte persoane interesate să asiste (reprezentanți ai
autorităților locale, contractori, parteneri).

2.1.3. Principalele materiale utilizate ca suport pentru
elaborarea acestui îndrumător sunt:
• Liniile directoare ale Băncii Mondiale, îWB Guidelines“
menționate mai sus, și documentele standardizate corespondente;
• îManualul privind achizițiile de valori foarte mici derulate în
cadrul granturilor mici finanțate de Banca Mondială“ (Final draft:
N. Khan, 16 octombrie 2001, revizuit septembrie 2005);
• îAchiziții de lucrări simple, de valoare mică, cu durată scurtă
și risc redus“ (Documente standardizate de ofertare, Ediție pilot,
septembrie 2000) recomandat de Jean Jack Raoul.
2.1.4. Autorul a încercat să țină seama de toate aspectele
legale privind prevederile în materie de achiziții ale finanțatorului
(BIRD) și normele de achiziții publice ale cofinanțatorului
(Guvernul României), să le ajusteze și să le facă mai simple
pentru beneficiarii Fondului, luând în considerare capacitatea lor
de a coordona astfel de activități, experiența și practica Fondului,
precum și lecțiile învățate în timpul implementării. FRDS
mulțumește, pentru sprijinul acordat la elaborarea acestui ghid,
dlui Vlad Krasikov, coordonatorul specialist în achiziții al Băncii
Mondiale pentru zona Europei și Asiei Centrale, dnei Benedicta
Oliveros Miranda, specialist în achiziții al Băncii Mondiale, și
tuturor colaboratorilor care au făcut propuneri de îmbunătățire.
2.2. Utilizarea Ghidului de achiziții
2.2.1. Ghidul cuprinde 2 (două) părți:
Partea 1. — Proceduri de achiziții — cuprinde prevederi
legale, modul de identificare a necesarului de bunuri, lucrări și
servicii în cadrul granturilor, roluri și responsabilități ale
beneficiarilor de granturi, precum și metodele de achiziții
aplicabile, descrise pas cu pas.
Partea a 2-a. — Modele și formulare FRDS — cuprinde
modele de îInvitație la cotație“, pentru bunuri; formulare FRDS de
îDocumente de ofertare“, pentru lucrări; formulare FRDS de
îCerere de propuneri“, pentru servicii de consultanță, și formulare
de evaluare.
2.2.2. Banca a acceptat aplicarea acestor proceduri
simplificate cu condiția ca obiectivele Proiectului să fie atinse.
Pentru aceste proceduri, atât Banca cât și Fondul au stabilit
cerințe procedurale minimale în scopul asigurării economicității și
eficienței, cu condiția supervizării periodice și prin verificarea
ulterioară a fazelor relevante ale proceselor de achiziții.
2.2.3. A doua parte a Ghidului a fost elaborată în conformitate
cu prevederile Liniilor directoare și documentelor standardizate ale
Băncii Mondiale, fiind luate în considerare următoarele metode:
îAchiziții cu participare comunitară“ pentru bunuri și lucrări,
îSelecție la prețul cel mai mic“ pentru servicii de consultanță
(firme) și îSelecția consultanților individuali“ pentru servicii prestate
de specialiști (persoane fizice), adaptate subproiectelor finanțate
de Fond și capacității beneficiarilor de a conduce astfel de
activități.

*) Republicat în temeiul art. 2 din Hotărârea Consiliului director al Fondului Român de Dezvoltare Socială nr. 6.a/III/2006.
Ghidul de achiziții pentru proiecte finanțate de FRDS — Partea 1 — Proceduri de achiziții a fost publicat în Monitorul Oficial al României,
Partea I, nr. 1.065 din 17 noiembrie 2004 prin Hotărârea Consiliului director al Fondului Român de Dezvoltare Socială nr. 10/V/2004 și a mai fost
modificat prin Hotărârea Consiliului director al Fondului Român de Dezvoltare Socială nr. 6.a/III/2006, reprodusă la pag. 1–6.

MONITORUL OFICIAL AL ROMÂNIEI, PARTEA I, Nr. 1.019/21.XII.2006
2.3. Răspunderile Beneficiarului
2.3.1. Activitatea de achiziții este una dintre cele mai
importante în cadrul implementării proiectului. Beneficiarii de
granturi FRDS (grupuri comunitare, ONG-uri sau grupuri
productive) trebuie să se conformeze acestor proceduri, fiind
singurii responsabili pentru achizițiile făcute în cadrul unui
subproiect. Prevederile descrise sunt aplicabile atât pentru
beneficiari, cât și pentru oricare alte persoane aflate în relații
contractuale sau de colaborare cu beneficiarii. Beneficiarii
Fondului vor utiliza modelele și formularele FRDS aplicabile, cu
modificări minime, acceptate de FRDS, după caz. Orice
modificare la formularele obligatorii se face numai sub formă de
anexă.
2.3.2. Succesul implementării unui subproiect (proiect)
depinde, în principal, de:
• Implicarea membrilor comunității/grupului în toate fazele de
implementare;
• Capacitatea de organizare și conducere a proiectului de
către comunitate;
• Încrederea oamenilor în ei înșiși și în ceea ce vor să
realizeze;
• O definire precisă a proiectului finanțat și a componentelor
acestuia;
• Finalizarea activităților în termenul prevăzut în Acordul de
grant;
• Folosirea fondurilor primite numai pentru proiect;
• Respectarea angajamentelor privind contribuția comunității la
implementarea proiectului;
• Folosirea materialelor locale (cu respectarea cerințelor de
calitate);
• Utilizarea cunoștințelor și a forței de muncă locale,
corespunzător standardelor tehnologice;
• Verificarea stadiului contractelor, a cantităților cerute și a
nivelului calitativ;
• Îndeplinirea standardelor de calitate pentru toate activitățile
desfășurate.
2.3.3. De aceea, beneficiarii vor avea grijă:
• Să estimeze costurile pentru toate achizițiile necesare în
cadrul fiecărui contract, prin utilizarea Bazei de date a Fondului,
asigurându-se că aceste costuri nu depășesc Bugetul aprobat;
• Să întocmească Planul de achiziții;
• Să utilizeze pentru fiecare achiziție metoda aplicabilă;
• Să pregătească Specificațiile tehnice, Lista cantităților de
lucrări, precum și Lista furnizorilor/contractorilor/ consultanților,
utilizând informații din Baza de date a Fondului;
• Să trimită invitațiile, documentele de ofertare și să primească
cotațiile/propunerile;
• Să evalueze cotațiile/prețurile/propunerile primite, alegând cea
mai bună din ele, în conformitate cu metoda aplicabilă;
• Să încredințeze și să semneze contractul sau să transmită
comanda;
• Să verifice documentele referitoare la cantitățile și calitatea
bunurilor furnizate sau a lucrărilor executate de contractori ori a
rapoartelor/serviciilor prestate de consultanți;
• Să facă plățile și să pregătească rapoartele periodice către
Fond;
• Să păstreze (în original) toate documentele proiectului la
dispoziția reprezentanților Băncii, ai Guvernului și/sau a auditorilor
și coordonatorilor Fondului.
CAPITOLUL 3
Planul de achiziții. Metode aplicabile
3.1. Întocmirea Planului de achiziții
3.1.1. Acesta este rezultatul planificării tuturor activităților
necesare pentru implementarea proiectului. Fondul sprijină
Beneficiarul să schițeze și să elaboreze un Plan de activități și
Planul de achiziții, în timpul instruirii inițiale, la negocierea
Acordului de grant. Acest plan determină la rândul său Graficul
iAL

21

de implementare a proiectului. Planul de achiziții conține, pentru
un tip obișnuit de proiect, o scurtă descriere a pașilor necesari
(din punct de vedere legal, tehnic, financiar și al costurilor
estimate) și etapele achizițiilor (datele estimative pentru invitare,
primire cotații/propuneri, evaluare și contractare).
3.1.2. Costurile pentru deplasări, comunicații, anunțuri,
consumabile de birou, multiplicare documente, taxe, autorizații,
formulare tipizate pentru contabilitate, organizare de seminarii de
lucru etc. pot fi plătite direct, cu condiția respectării principiilor
economicității și eficienței.
3.1.3. Planul de achiziții se bazează pe Bugetul aprobat și pe:
CE trebuie achiziționat/contractat în vederea atingerii
obiectivului, CÂND ar trebui făcută achiziția, CARE sunt principalii
pași pentru fiecare achiziție și CÂT va costa fiecare achiziție.
3.1.4. Pentru pregătirea Planului de achiziții trebuie făcuți
următorii pași:
• Se întocmește lista bunurilor, lucrărilor și serviciilor necesare
pentru realizarea proiectului;
• Se grupează aceste bunuri în liste și în grupe de contracte,
în mod logic;
• Se estimează costurile lor pe baza prețurilor din magazine,
din cataloage sau din Baza de date pentru prețuri unitare a
Fondului. Determinarea acestor prețuri trebuie făcută cu maximă
grijă;
• Se citește cu atenție acest Ghid de achiziții pentru a ști
care este metoda de achiziție aplicabilă;
• Se apreciază durata fiecărui proces de achiziție, respectiv
data de începere și de finalizare.
Formatul pentru planul de achiziții este detaliat la sfârșitul
părții 1 a Ghidului.
3.1.5. O achiziție poate fi inițiată numai dacă sunt îndeplinite
următoarele condiții:
— Planul de achiziții a fost pregătit conform Bugetului aprobat
din Acordul de grant;
— Finanțarea este asigurată (Acordul de grant a fost semnat
de cele două părți);
— Toate aprobările, avizele și autorizațiile legale prealabile
au fost obținute; și
— A fost publicat anunțul privind achizițiile necesare din
cadrul Grantului (proiectului).
3.2. Metode aplicabile de achiziții
3.2.1. Principiile de bază în aplicarea procedurilor de achiziții
cu Participare Comunitară sunt:
• Economicitate și eficiență;
• Transparență și competiție liberă;
• Tratament egal pentru toți candidații;
• Confidențialitate și corectitudine în procesul de evaluare;
• Încurajarea contractorilor locali.
3.2.2. Metoda de achiziție aplicabilă reprezintă suma tuturor
regulilor care trebuie respectate pentru a alege
furnizorul/contractorul/consultantul și pentru a-i încredința comanda/
contractul. Pentru achizițiile efectuate de Beneficiarii Fondului
este obligatoriu să:
• Se compare cel puțin 3 (trei) cotații/prețuri obținute de la
3 (trei) furnizori — pentru bunuri;
• Se compare cel puțin 3 (trei) cotații/prețuri obținute de la
3 (trei) contractori calificați — pentru lucrări;
• Se compare cel puțin 3 (trei) consultanți de specialitate —
pentru consultanță individuală;
și este recomandat să:
Se evalueze cel puțin 3 (trei) consultanți de specialitate — pentru
servicii.
3.2.3. Metodele aplicabile detaliate în acest Ghid sunt
următoarele:
• Pentru achiziții de bunuri — metoda aplicabilă este
îAchiziție Locală“ (AL)i;
• Pentru achiziții de lucrări — metoda aplicabilă este îLucrări
Mici“ (LM)ii;
• Pentru servicii de consultanță prestate de o firmă — metoda
aplicabilă este îSelecție la Prețul cel mai Mic“ (SPM);

și iiLM nu mai sunt metode prevăzute în Liniile directoare ale Băncii, dar sunt prezentate aici în scopul specific al Manualului de Operare.

22

MONITORUL OFICIAL AL ROMÂNIEI, PARTEA I, Nr. 1.019/21.XII.2006

• Pentru angajarea consultanților individuali, precum:
inspector/contabil/expert/asistent instructor/îndrumător — metoda
aplicabilă este îSelecția Consultanților Individuali“ (SCI).
Tabelul de mai jos conține metodele aplicabile în funcție de
tipul de achiziție.
Metoda achiziție1

AL

LM

SPM

SCI

Tip achiziție

BUNURI
LUCRĂRI
SERVICII — consultanță

DA
DA
DA

DA

CAPITOLUL 4
Metodele de achiziții. Pașii
4.1. Pentru BUNURI
4.1.1. îAchiziție Locală“ (AL — valoare < 5.000 US$,
echivalent)
Această metodă va fi utilizată pentru achiziția îde pe raft“ (din
magazine) a unor bunuri sau produse standardizate, disponibile la
câțiva furnizori din țară sau importate (numai din țări eligibile ale
Băncii Mondiale) și livrate de către furnizori locali. Este obligatoriu
să se compare cel puțin 3 (trei) cotații/prețuri, corespunzătoare
acelorași bunuri sau aceleiași liste de bunuri. Va fi selectat
furnizorul având prețul total evaluat cel mai mic 2 , dacă a
răspuns substanțial cerințelor.
Metoda presupune următorii pași:
• Se stabilesc tipul și unitatea de măsură pentru fiecare
echipament cerut și termenul de livrare;
• Se pregătește o Listă de furnizori disponibili, suficient de
mare (conform punctului 5.6.1.) pentru a realiza o bună competiție
și pentru a asigura primirea a cel puțin 3 (trei) cotații/prețuri;
• Se obțin și se înregistrează informații în legătură cu
posibilitatea achiziționării acestor bunuri (studiind magazinele din
zonă);
• Se obțin broșuri/cataloage și liste de prețuri de la furnizori,
fie personal, fie telefonic;
• Se iau în considerare calitatea bunurilor, dacă acestea sunt
în stoc și cât vor fi costurile finale;
• Se compară prețurile;
• Prețurile pot fi chiar negociate, dacă se constată că acestea
sunt mai mari decât prețurile unitare de referință din baza de
date (FRDS) sau decât prețurile de pe piață;
• Se pregătește un scurt Raport de evaluare3 arătând numele
furnizorilor și prețurile obținute de la ei și justificând alegerea
câștigătorului;
• Comisia de evaluare predă reprezentantului Beneficiarului
Raportul de evaluare recomandând cel mai bun furnizor;
• Reprezentantul Beneficiarului recepționează bunurile de la
furnizor, preia chitanța și factura;
• Toate documentele achiziției se păstrează în dosar.
4.1.2. îAchiziție Locală“
(AL — bunuri sau pachete de bunuri cu valoare ≥ 5.000 US$,
echivalent)
Această metodă se aplică în cazul unui bun sau al unui
pachet de bunuri necesare a se achiziționa de la diverși furnizori,
dacă valoarea totală a acestora este egală cu sau depășește
echivalentul a 5.000 US$. Este obligatoriu să se compare cel
puțin 3 (trei) cotații corespunzătoare. Furnizorul care are prețul
total evaluat cel mai mic 4 și asigură livrarea bunului sau a
întregului pachet de bunuri, răspunzând substanțial termenelor și
condițiilor cerute, va fi selectat.
Metoda îAchiziție Locală“ presupune următorii pași:
• Se pregătesc îSpecificațiile Tehnice“, sub îndrumarea unui
specialist (dacă este cazul);
• Se pregătește o Listă de furnizori disponibili, suficient de
mare (conform punctului 5.6.1.) pentru a realiza o bună competiție
și pentru a asigura primirea a cel puțin 3 (trei) cotații/prețuri;
• Se stabilește termenul limită de livrare a bunurilor;
• Se pregătește îInvitația la cotație“5;

• Se transmite furnizorilor îInvitația la cotație“, cu confirmarea
participării a cel puțin 3 (trei);
• Se primesc și se înregistrează cotațiile primite, la un termen
limită;
• Se întocmește Raportul de evaluare 6 și se face
recomandarea de încredințare a contractului care se predă
Beneficiarului;
• Reprezentantul Beneficiarului finalizează formularul de
Comandă, Termenele și condițiile de livrare și le transmite
furnizorului ales;
• Până la încredințarea comenzii, procesul de evaluare
rămâne confidențial;
• Bunurile primite se verifică și se recepționează 7, plata
făcându-se conform comenzii.
• Toate documentele achiziției se păstrează în dosar.
4.2. Pentru LUCRĂRI
4.2.1. îLucrări Mici“
(LM — lucrări foarte simple cu valoare < 5.000 US$,
echivalent)
Metoda se aplică în cazul contractării unor lucrări simple și de
volum redus8, precum micile reparații/accesorii la construcții sau
instalații. Este obligatoriu a se evalua și compara cel puțin 3 (trei)
prețuri obținute de la 3 (trei) ofertanți calificați. Firma care solicită
prețul total 9 evaluat cel mai mic pentru întreaga Listă a
cantităților de lucrări va fi selectată.
Metoda presupune următorii pași:
• Se pregătește îLista cantităților de lucrări“ (precum și
desenele și specificațiile tehnice) și un îGrafic de activități10“
corespunzător, sub directa coordonare a unui proiectant de
specialitate;
• Se stabilește termenul de finalizare a lucrărilor;
• Se pregătește o Listă de contractori calificați și îInvitația la
cotație“11;
• Se transmite îInvitația la cotație“ câtorva contractori, astfel
încât să existe confirmarea participării a cel puțin 3 (trei);
• Se vizitează amplasamentul investiției împreună cu
contractorii;
• Se primesc și se înregistrează cotațiile primite, la un termen
limită;
• Se poate utiliza Baza de date (prețuri unitare) a FRDS
pentru compararea și verificarea cotațiilor primite;
• Se pregătește Raportul de Evaluare 12 arătând numele
contractorilor, clasamentul prețurilor, termenul de finalizare și
justificând alegerea câștigătorului;
• Se predă Beneficiarului Raportul de evaluare;
• Reprezentanții Beneficiarului semnează îContract de
execuție lucrări — sumă fixă“ (contract tip FRDS) cu câștigătorul;
• Se plătesc numai lucrările executate, certificate
corespunzător, conform cu Graficul de activități;
• Toate documentele achiziției se păstrează în dosar.
4.2.2. îLucrări Mici“
(LM — lucrări foarte simple cu valoare ≥ 5.000 US$,
echivalent)
Metoda se aplică în cazul contractării unor lucrări noi de
construcții sau de instalații sau pentru reabilitarea unora existente.
Este obligatoriu a se compara cel puțin 3 (trei) prețuri obținute
de la 3 (trei) ofertanți calificați. Firma care are prețul total
evaluat13 cel mai mic va fi selectată.
Metoda presupune următorii pași:
• Se pregătește îLista cantităților de lucrări“ (precum și
specificațiile tehnice și desenele14), sub directa coordonare a unui
proiectant de specialitate;
• Se pregătește o Listă de contractori calificați, cel puțin 7
(șapte), din Baza de date FRDS (Lista contractorilor15);
• Se pregătește îInvitația la cotație“ și îDocumentele de
ofertare“16;
• Se transmite îInvitația la cotație“ contractorilor din listă, cu
confirmare de participare, asigurând depunerea a cel puțin 3 (trei)
oferte;
• Se vizitează amplasamentul lucrării împreună cu contractorii;

MONITORUL OFICIAL AL ROMÂNIEI, PARTEA I, Nr. 1.019/21.XII.2006
• Se înregistrează ofertele, la un termen limită (dată și oră), și
se face deschiderea publică a acestora la data, ora și adresa
indicate în invitație;
• Se completează și se înregistrează îMinuta la deschidere“;
• Se pregătește Raportul de Evaluare17, făcând recomandarea
de încredințare a contractului;
• Comisia de evaluare predă Beneficiarului Raportul de
evaluare;
• Până la încredințarea contractului procesul de evaluare
rămâne confidențial;
• Reprezentanții Beneficiarului semnează îContract de
execuție lucrări cu prețuri unitare fixe“ numai după obținerea
avizului prealabil de la FRDS;
• Contractorul va fi sprijinit să demareze lucrările;
• Pata contractorului se face pe baza situațiilor de plată
certificate18, după primirea facturii;
• Toate documentele achiziției se păstrează în dosar.
4.3. Pentru SERVICII de CONSULTANȚĂ:
4.3.1. îSelecție la prețul cel mai mic“ (SPM)
Metoda se aplică pentru angajarea unor servicii de consultanță
care pot fi prestate de către o firmă sau de către o asociere
dintre consultanți individuali cu o firmă privată, servicii care nu
pot fi realizate de un singur specialist. Este recomandat să se
evalueze cel puțin 3 (trei) propuneri. Firma/Asocierea care are
prețul total evaluat19 cel mai mic și care a obținut cel puțin scorul
tehnic minim va fi selectată.
Metoda se utilizează pentru selectarea unei echipe de
specialiști care să presteze servicii de consultanță de rutină
pentru care există norme și standarde în vigoare și practici
curente (proiectare interdisciplinară pentru lucrări inginerești fără
grad mare de complexitate), cu valoare mică de contract.
De regulă, aceste servicii sunt executate de mai mulți
specialiști, și anume:
• Pentru elaborarea unui îProiect tehnic“ cu caracter
agroindustrial, inclusiv tehnologia de fabricație pentru produse
simple, specificațiile tehnice corespunzătoare utilajelor necesare, a
construcțiilor și instalațiilor aferente tehnologiei etc. (specific
subproiectelor AGV), echipa poate fi formată din: Tehnolog de
specialitate; Inginer proiectant construcții agroindustriale; Inginer
proiectant instalații; Arhitect.
• Pentru elaborarea unui îProiect tehnic“ cu caracter civil,
respectiv pentru construirea unei clădiri, a unui drum, a unui pod,
a unui mic sistem de alimentare cu apă sau reabilitarea unor
astfel de construcții, echipa poate fi formată din: Arhitect, Inginer
proiectant construcții civile, Inginer proiectant instalații (specific
unor subproiecte SSC sau MIR); Inginer proiectant de specialitate
(construcții civile; drumuri și poduri; instalații sau construcții edilitar
gospodărești sau hidrotehnice etc.), topometrist sau/și alți
specialiști necesari pentru elaborarea unor studii de bază
obligatorii (geotehnician; hidrogeolog; expert tehnic; expert de
mediu ș.a.) în funcție de tipul și complexitatea Proiectului.
Metoda presupune următorii pași:
• Se pregătesc îTermenii de referință și Scopul serviciilor“ și
îCerere de propuneri“20;
• Se pregătește o Listă scurtă cuprinzând între 3 (trei) și 6
(șase) firme, din Baza de date 21 a Fondului (Lista
proiectanților) care se supune aprobării Fondului;
• Se transmite îScrisoarea de invitație“ și îCererea de
Propuneri“ consultanților din Lista scurtă, cu confirmare de
participare, asigurând cerința ca cel puțin 3 (trei) propuneri să fie
primite;
• Se primesc și se înregistrează propunerile tehnice și
financiare, la un termen limită, și se deschid propunerile tehnice,
păstrând propunerile financiare nedeschise;
• Se evaluează22 propunerile tehnice, stabilindu-se firmele
calificate tehnic (care au obținut cel puțin scorul tehnic minim);
• Se pregătește Raportul de evaluare tehnică, făcându-se
recomandarea de invitare a firmelor calificate pentru deschiderea
publică a propunerilor lor financiare;

23

• Se predă Raportul de evaluare tehnică atât Beneficiarului,
cât și reprezentantului Fondului pentru avizare prealabilă;
• Se invită firmele calificate pentru a participa la deschiderea
publică a propunerilor lor financiare, indicându-le data, ora și locul
de desfășurare, numai după avizul prealabil al Fondului;
• Se deschid public propunerile financiare și se înregistrează
îMinuta la deschidere“;
• Se evaluează propunerile financiare și se predă
Beneficiarului Raportul de evaluare finală cu recomandarea de
încredințare a contractului;
• Până la încredințarea contractului, procesul de evaluare este
confidențial;
• Reprezentanții Beneficiarului semnează contractul (formular
FRDS) numai după avizul prealabil al Fondului;
• Consultantul va fi sprijinit să înceapă activitățile;
• Plata se va face după acceptarea documentelor și
rapoartelor și după primirea facturii;
• Toate documentele achiziției se păstrează în dosar.
4.3.2. îSelecția Consultanților Individuali“ (SCI)
Metoda se aplică pentru a angaja un consultant individual.
Este obligatoriu să se evalueze cel puțin 3 (trei) consultanți de
specialitate. Consultantul cel mai bine calificat pentru
îndeplinirea sarcinilor va fi selectat și invitat la negociere.
Metoda presupune următorii pași:
• Se pregătește o fișă a postului (îTermenii de referință și
Scopul Serviciilor“), solicitând avizul prealabil al Fondului;
• Se pregătește o listă a potențialilor specialiști, cel puțin 3
(trei);
• Aceștia sunt invitați23 să își exprime interesul și să prezinte
informații în legătură cu specializarea/calificarea profesională și
experiența anterioară;
• Se selectează consultantul cel mai bine calificat pentru
sarcinile de serviciu necesare;
• Se negociează termenele și condițiile, se înregistrează
îMinuta de negociere“;
• Se semnează contractul;
• Consultantul este sprijinit să înceapă activitățile;
• Plata consultantului se face pe baza rapoartelor acceptate și
numai după primirea facturii;
• Toate documentele selecției se păstrează în dosar.
4.4. Achiziție Contractare/Angajare directă
4.4.1. Metoda cumpărării, contractării sau angajării directe, fără
parcurgerea unui proces de selecție, poate fi aplicată numai în
situații excepționale.
4.4.2. Dacă există deja un contract pentru bunuri sau lucrări,
încredințat în conformitate cu procedurile aplicabile ale Fondului,
acesta poate fi extins pentru bunuri sau lucrări de natură similară,
numai dacă valoarea adăugată nu depășește 15% din valoarea
inițială. Fondul (și Banca) vor accepta aceste situații dacă se
dovedește că prin organizarea unei noi competiții nu s-ar putea
obține nici un avantaj și că prețurile sunt rezonabile.
4.4.3. Serviciile oferite de un singur consultant pot fi angajate
numai dacă se dovedește clar că angajarea acestuia este mai
avantajoasă decât organizarea unei competiții, de exemplu:
(a) Pentru activități care reprezintă o continuare a unor servicii
angajate și prestate anterior de consultant (Beneficiarul trebuie să
solicite firmei pregătirea unei propuneri tehnice și financiare pe
baza Termenilor de referință noi, care vor fi negociați);
(b) Atunci cînd este esențială o selecție rapidă (în cazuri de
urgență);
(c) Pentru contracte de valori foarte mici;
(d) Când numai o singură entitate (firmă sau consultant
individual) este calificat sau are experiență deosebit de relevantă
pentru îndeplinirea angajamentului respectiv.
Justificarea pentru selecția de la o singură sursă va fi
examinată de Fond (și de Bancă) în contextul urmăririi tuturor
intereselor Proiectului.
4.4.4. Când, se asemenea:
(a) Există doar un singur furnizor/contractor/consultant în
zona proiectului finanțat și în zonele vecine și s-a constatat că

24

MONITORUL OFICIAL AL ROMÂNIEI, PARTEA I, Nr. 1.019/21.XII.2006

obținerea unor cotații din alte localități ar adăuga sume care ar
conduce la costuri mai mari; sau
(b) Cu toate că Beneficiarul a parcurs toți pașii ceruți, făcând
publicitate și/sau transmițând multe invitații, nu s-au obținut cel
puțin 3 (trei) cotații/propuneri.
4.4.5. Solicitarea de contractare directă va fi expediată la
Fond pentru analiza prealabilă. Fondul va analiza toate
documentele și justificările și va solicita analiza prealabilă a
Băncii în conformitate cu condițiile Acordului de împrumut.
Următorii pași trebuie urmați:
• Se întocmesc documentele și justificările care determină
utilizarea acestei metode;
• Prețul cerut de furnizor/contractor/consultant trebuie să fie
certificat de acesta;
• Beneficiarul de grant transmite Fondului Cererea pentru
aprobare.
4.4.6. Dacă argumentele sunt bine fundamentate (dovedind că
Beneficiarul a întreprins toate demersurile posibile), iar costurile
sunt comparabile cu prețurile/tarifele medii corespondente din
Baza de date a Fondului, aplicarea acestei metode poate fi
acceptată.
4.4.7. Nici un contract de angajare directă nu se va semna
fără avizul prealabil al Fondului (și al Băncii).
CAPITOLUL 5
Despre achiziții — pas cu pas
5.1. Stabilirea Tipului de achiziție
Un proiect finanțat de Fond presupune achiziția uneia dintre
următoarele categorii:
a. Bunuri
b. Lucrări
c. Servicii de Consultanță (Servicii)
a. Bunuri — sunt definite astfel materialele, produsele,
bunurile standard, echipamentele de scurtă sau îndelungată
folosință, consumabilele etc., care pot fi aprovizionate direct de la
producători sau de la comercianți.
b. Lucrări — sunt definite astfel toate operațiunile tehnologice
necesare pentru edificarea unei construcții noi sau a unui sistem
de instalații nou ori pentru repararea unei construcții existente,
pentru consolidarea unui teren, regularizarea unui curs de apă,
reabilitarea unui drum sau a unui pod, fiind incluse și consumurile
de materiale, necesarul de forță de muncă, transporturile și
utilajele aferente și care, datorită complexității lor, nu pot fi
executate decât de către o firmă calificată.
c. Servicii de Consultanță (Servicii) — sunt definite astfel
asistența și instruirea acordată de specialiști și/sau prestațiile
complexe efectuate de echipe mixte de specialiști, fiecare cu
experiență într-un domeniu specific, cu studii și cunoștințe
profesionale corespunzătoare.
5.2. Stabilirea Metodei aplicabile
5.2.1. Ghidul descrie toate metodele și procedurile de achiziții
pentru toate tipurile de proiecte. Pentru un anume proiect sunt
aplicabile numai acele metode și proceduri adecvate acestuia.
Metoda aplicabilă este precizată în Planul de achiziții al fiecărui
proiect.
5.2.2. Beneficiarii competițiilor de granturi vor utiliza, pentru
fiecare achiziție, numai una dintre metode, în funcție de:
• Tipul achiziției (Bunuri/Lucrări/Servicii)
• Valoarea contractului (cost estimat)
5.3. Stabilirea Comisiei de evaluare
5.3.1. Pentru derularea corectă a procesului de achiziție,
Beneficiarul va numi, prin Decizie, membrii Comisiei de evaluare
(de regulă 3 sau 5 persoane).
5.3.2. 3 (trei) persoane vor fi numite pentru evaluarea cotațiilor
de bunuri și lucrări a căror valoare de contract nu depășește
5.000 USD, echivalent. Se recomandă ca specialistul care a
pregătit specificațiile tehnice să participe la procesul de evaluare.

5.3.3. 3 (trei) persoane vor fi numite pentru selecția
consultanților individuali, dintre acestea cel puțin 2 (două) fiind
foarte bine informate în domeniu.
5.3.4. 5 (cinci) persoane vor fi numite pentru selecția
serviciilor de consultanță prestate de firme, dintre acestea cel
puțin 2 (două) persoane având un nivel de pregătire adecvat (în
zonele rurale este foarte greu de îndeplinit această cerință, de
aceea beneficiarul va apela la specialiștii din cadrul autorităților
locale sau la îfii“ ai satului).
5.3.5. 5 (cinci) persoane vor fi numite în cazul evaluării cotațiilor
de bunuri și lucrări a căror valoare este de 5.000 USD, echivalent,
sau mai mult. Se recomandă ca specialiștii care au pregătit
specificațiile tehnice și inspectorul de șantier să participe la
procesul de evaluare.
5.3.6. Pentru valori foarte mari sau pentru servicii importante,
beneficiarul poate solicita asistență din partea Fondului în timpul
procesului de evaluare.
5.3.7. Principalele responsabilități ale membrilor Comisiei de
evaluare, în timpul procesului de evaluare, așa cum sunt
precizate și în regulamentele românești, sunt:
• Să-și organizeze propriile întâlniri;
• Să primească toate cotațiile/propunerile de la persoana
însărcinată cu organizarea achizițiilor;
• Să returneze ofertanților, nedeschise, cotațiile primite după
termenul limită;
• Să deschidă ofertele primite la termen și să le înregistreze
în îMinuta la deschidere“, în prezența ofertanților care doresc să
asiste (dacă este prevăzută deschidere publică). Un membru al
Comisiei va completa Minuta cu toate datele prezentate și cu
orice alte informații considerate importante;
• Să efectueze evaluarea în conformitate cu condițiile
referitoare la confidențialitate, obiectivitate și imparțialitate și cu
respectarea restricțiilor privind îconflictul de interese“24;
• Să verifice conținutul ofertelor (dacă acestea sunt complete
sau nu);
• Să determine dacă fiecare cotație răspunde substanțial
cerințelor și să stabilească ce clarificări (informații sau
documente adiționale) sunt necesare în legătură cu cotațiile;
• Să examineze mai întâi documentele privind eligibilitatea
ofertanților;
• Să examineze apoi documentele referitoare la cerințele de
calificare;
• Să examineze toate prețurile unitare, prețurile totale
(verificând calculele și stabilind eventualele corecții aritmetice)
stabilind prețul total evaluat al fiecărei cotații și solicitând
ofertanților acceptarea corecțiilor;
• Să stabilească clasamentul final, alegând câștigătorul în
conformitate cu metoda aplicabilă;
• Să se asigure că valoarea contractului nu depășește costul
estimat;
• Să recomande Beneficiarului ofertantul cel mai bine clasat
căruia i se poate încredința contractul.
Toți membrii Comisiei de evaluare își vor însuși și vor
respecta procedurile din acest Ghid, precum și pe acelea din
Documentele transmise ofertanților.
5.4. Pregătirea Anunțului publicitar
5.4.1. Beneficiarul va publica, într-un ziar de largă circulație
din regiune (sau din țară), un Anunț privind achizițiile pe care
urmează să le facă dacă valoarea acestora este mai mare decât
echivalentul a 20.000 USD. Scrisorile de intenție 25 primite la
Beneficiar vor fi comparate cu Listele furnizorilor/contractorilor din
Baza de date a Fondului.
5.4.2. Fondul anunță periodic, într-o gazetă cu circulație la
nivel național26, proiectele aprobate spre finanțare, beneficiarii de
granturi, locația și tipul proiectului.
5.4.3. Fondul va publica pe site-ul FRDS (www.frds.ro),
trimestrial, lista contractelor atribuite de către beneficiarii de
granturi (pentru valori mai mari de 20.000 dolari SUA, echivalent).

MONITORUL OFICIAL AL ROMÂNIEI, PARTEA I, Nr. 1.019/21.XII.2006
5.5. Pregătirea Invitației la cotație/Documentelor de
ofertare/Cererii de propuneri
5.5.1. Pentru pregătirea acestor documente, în Partea a 2-a a
Ghidului de achiziții se găsesc câteva modele și formulare ale
Fondului care trebuie utilizate:
• Modele27 de Invitație la cotație, Comandă/Contract, Termene
și condiții de livrare, Notă de recepție a bunurilor primite, precum
și formular de Raport de evaluare, pentru achiziția de bunuri prin
metoda îAchiziție Locală“;
• Formulare 28 pentru Invitație la cotație, Documente de
ofertare, Contract și Raport de evaluare, pentru achiziția de lucrări
prin metoda îLucrări Mici“;
• Formulare pentru Scrisoare de invitație, Cerere de propuneri,
Contract și Rapoarte de evaluare, pentru angajarea consultanților
prin metoda îSelecție la prețul cel mai mic“, precum și Termeni
de referință pentru servicii de proiectare;
• Termeni de referință pentru două tipuri frecvente de
consultanță (contabil, inspector de șantier); Termeni de referință —
model general pentru alte tipuri de consultanță.
5.5.2. Beneficiarul va încuraja candidații să viziteze
amplasamentul proiectului (zona șantierului/condițiile de lucru la
sediu), înainte ca aceștia să depună oferta/propunerea.
5.5.3. Beneficiarul va face toate demersurile pentru a se
convinge că firmele invitate la cotație/propunere au o bună
reputație și sunt autorizate legal pentru livrarea de bunuri,
execuția de lucrări sau prestarea de servicii, acestea fiind obiect
curent de activitate al lor. În cazul în care Beneficiarul primește o
cotație/propunere de la o firmă neinvitată, aceasta poate fi
acceptată numai după efectuarea unor demersuri similare de
verificare a activității curente și reputației firmei.
5.6. Trimiterea Invitațiilor. Primirea Cotațiilor/ Propunerilor
5.6.1. Pentru ca Beneficiarii să fie siguri că vor primi cel puțin
3 (trei) cotații/propuneri astfel încât să se asigure o competiție
corespunzătoare, ei trebuie să trimită invitații29, astfel:
• Cel puțin 3 (trei) Invitații la cotație, în cazul metodei
îAchiziție locală“ (pentru valori < 5.000 dolari SUA, echivalent),
transmise unor furnizori eligibili care au bunurile necesare,
îndeplinind cerințele de calitate și performanță;
• Cel puțin 7 (șapte) Invitații la cotație, în cazul metodei
îLucrări mici“, transmise contractorilor calificați din regiune, care
au capabilitate tehnică, financiară și profesională pentru a executa
lucrările și care au executat cel puțin un contract similar, selectați
de către Beneficiar din Lista contractorilor (Baza de date a
Fondului);
• De la 3 (trei) până la 6 (șase) Cereri de propuneri, în cazul
metodei îSelecție la prețul cel mai mic“, transmise firmelor din
Lista scurtă, selectate de către Beneficiar din Lista proiectanților
(Baza de date a Fondului);
• Cel puțin 3 (trei) Cereri de exprimare a interesului, în cazul
metodei îSelecția Consultanților Individuali“, transmise persoanelor
care au profesiunea, calificarea și experiența necesare;
• Cel puțin 5 (cinci) Invitații la cotație, în cazul metodei
îAchiziție locală“ (pentru valori ≥ 5.000 dolari SUA, echivalent),
transmise unor furnizori eligibili care au bunurile necesare,
îndeplinind cerințele de calitate și performanță.
5.6.2. Toate ofertele primite, la timp sau cu întârziere, se
păstrează în condiții de siguranță până la momentul îdeschiderii“
sau începerii evaluării.
5.7. Deschiderea ofertelor
5.7.1. Comisia de evaluare va deschide ofertele (dacă acestea
s-au primit în plic închis), va citi și va verifica cu mare atenție:
invitația la cotație/documentele de ofertare/cererea de propuneri;
termenele de ofertare; perioada de valabilitate; costul estimat;
toate documentele fiecărei cotații/propuneri primite; înregistrarea
lor; modificări (după caz); cotațiile/prețurile și orice alte documente
în legătură cu acestea.
5.7.2. Dacă este prevăzută deschidere publică, Comisia de
evaluare va invita ofertanții/consultanții care doresc să asiste, în
camera în care va avea loc îdeschiderea“. Plicurile primite după
termenul limită nu vor fi deschise, ci vor fi returnate în forma

25

prezentată. Plicurile primite la termen vor fi deschise. Se vor citi
cu voce tare și se vor consemna în Minuta la deschidere,
numele ofertantului/consultantului și prețul corespondent. Originalul
Minutei va fi păstrat în dosarul achiziției.
5.8. Evaluarea cotațiilor
5.8.1. Toți membrii Comisiei de evaluare sunt pe deplin
responsabili pentru corectitudinea evaluării în cadrul procesului de
evaluare. Acest proces va avea loc numai în prezența membrilor
comisiei (sunt exceptați de la această regulă reprezentanții
Fondului — supervizor/coordonator — care pot fi prezenți în
calitate de consultanți, fără drept de participare la adoptarea
deciziilor).
5.8.2. Evaluarea cotațiilor/propunerilor trebuie să se facă
conform metodelor și procedurilor de achiziții descrise în acest
Ghid. Membrii Comisiei de evaluare trebuie de asemenea să
întocmească, la sfârșitul activității, Rapoartele de evaluare,
conforme cu formularele din partea a 2-a a Ghidului, precum și o
scurtă descriere a modului în care s-a desfășurat procesul de
evaluare, justificând decizia adoptată.
5.8.3. Beneficiarul trebuie să verifice dacă membrii Comisiei
de evaluare și-au îndeplinit corect sarcina atribuită. Încredințarea
contractului/comenzii numai pe baza recomandării făcute de
Comisia de evaluare nu absolvă Beneficiarul de responsabilitatea
contractării. De aceea, se recomandă fiecărui beneficiar de grant
să solicite, ori de câte ori apar probleme dificile, opinia
reprezentantului Fondului (supervizorul) sau a specialiștilor în
achiziții ai Fondului.
5.9. Trimiterea notificărilor. Contestații
5.9.1. Rezultatele selecției (numele câștigătorului și valoarea
contractului/comenzii) vor fi notificate tuturor participanților 30.
Câștigătorului i se va transmite o Scrisoare de acceptare prin
care i se vor comunica termenul limită și locul unde se va
perfecta negocierea contractului.
5.9.2. Contestații (dacă este cazul). Dacă un ofertant solicită
în scris informații în legătură cu motivele pentru care nu a fost
ales, beneficiarul trebuie să întocmească un răspuns. În cazul în
care se constată că motivele invocate în contestație nu sunt
justificate, Beneficiarul poate respinge contestația, răspunzând în
consecință. Dacă, dimpotrivă, se descoperă că procedura nu a
fost respectată sau motivele invocate sunt întemeiate, Comisia de
evaluare își poate reconsidera decizia inițială. Răspunsul se
trimite în scris contestatarului, imediat după ce au fost trasate
concluziile, iar dacă decizia Comisiei a fost modificată vor fi
înștiințați toți candidații.
5.9.3. În cazul în care un ofertant înaintează contestația la
Fond (sau la Bancă ), Beneficiarul trebuie să transmită acestor
finanțatori (în copie) toate documentele legate de procesul de
evaluare. Fondul (sau Banca ) va revizui și va examina procesul
de achiziție, făcând comentariile care se impun sau adoptând o
decizie asupra sancțiunilor aplicabile.
5.9.4. Până când se transmite răspuns contestatarului iar
contestația va fi rezolvată, semnarea contractului de către
beneficiar se amână.
5.10. Negocierea și semnarea Contractului/Comenzii
Reprezentanții Beneficiarului pot semna Contractul/Comanda
numai după ce acest document a fost semnat de către ofertant și
numai după ce reprezentantul Fondului (supervizorul) a revizuit
procedura, iar comunitatea a fost informată asupra rezultatelor
selecției. Dacă evaluarea și selecția au avut la bază o metodă
de achiziție prin care câștigătorul a fost determinat pe criteriul
îpreț“, valoarea totală evaluată nu poate fi negociată. Pot fi
negociate numai condițiile și termenele contractuale (în legătură
cu: data de începere, facilități pe care beneficiarul le va face,
posibilitatea acordării avansului și garantarea acestuia, organizarea
activităților comune).
5.11. Registrul de corespondență. Registrul contractelor
Toate documentele, invitațiile, notificările, cotațiile/propunerile,
solicitările de clarificare și clarificările etc., referitoare la achiziții,
vor fi înregistrate în Registrul de corespondență. Pentru toate
corespondențele prin poștă se vor păstra confirmările de primire.

26

MONITORUL OFICIAL AL ROMÂNIEI, PARTEA I, Nr. 1.019/21.XII.2006

Toate contractele/comenzile vor fi înregistrate în Registrul de
contracte, în ordinea în care au fost semnate, primul contract
înregistrat fiind Acordul de grant.
5.12. Dosarul de achiziție
Comitetul de Conducere a Proiectului (CCP) sau
Președintele/Directorul executiv al Grupului productiv sau al
ONG-ului, după caz, trebuie să întocmească dosarul fiecărei
achiziții. Următoarele documente, în original, vor fi păstrate în
dosarul respectiv:
• Anunțul publicitar (ziarul)
• Decizia privind numirea Comisiei de evaluare
• Lista bunurilor/Lista cantităților de lucrări, Desenele și
specificațiile tehnice/Cererea de propuneri, Termenii de referință
• Invitațiile la cotație/Scrisorile de invitație și Confirmările,
Clarificările, Modificările
• Cotațiile/Propunerile primite și înregistrările acestora (se vor
păstra de asemenea și plicurile în care au fost primite ofertele)
• Minuta la deschidere, unde este cazul
• Raportul de evaluare și documentele adiționale anexate
• Notificările, contestațiile și răspunsurile (unde este cazul)
• Contractul semnat
• Facturile, documente de preluare și acceptare, bonurile,
ordinele de plată, statele de plată
Toate aceste documente vor fi păstrate în Dosarul proiectului
timp de 10 (zece) ani după data la care s-a finalizat Proiectul.
CAPITOLUL 6
Coordonarea contractelor. Plățile
6.1. Coordonatorul de contract
6.1.1. Pentru fiecare contract în parte, Beneficiarul va
desemna o persoană care va fi coordonator de contract.
Coordonatorul va urmări:
- recepționarea tuturor bunurilor/executarea lucrărilor/prestarea
serviciilor;
- respectarea termenelor contractuale și a condițiilor de plată;
- respectarea prețurilor și tarifelor care au determinat valoarea
Contractului.
6.1.2. Toate plățile se fac în contul furnizorului/contractorului,
înscris de acesta în Contract, numai după ce Beneficiarul a primit
documentele justificative (bon fiscal, factură fiscală, chitanță).
Gestionarea banilor se face în conformitate cu îPROCEDURILE
FINANCIAR-CONTABILE ale FRDS“ din îManualul Comunității“.
6.1.3. Beneficiarul va acorda o atenție deosebită depozitului
bancar în care sunt primite fondurile. Se recomandă ca suma din
acest depozit (de cont curent) să fie permanent suficient de mare
pentru acoperirea plăților datorate. Echipa de conducere a
proiectului va verifica periodic suma din cont și va solicita în timp
util următoarea tranșă. Dacă plata datorată este mai mare decât
soldul, Beneficiarul poate solicita furnizorului/contractorului să
întârzie execuția sau să amâne depunerea facturii până la
primirea tranșei următoare. Termenele contractuale și condițiile de
plată vor fi de asemenea respectate.
6.2. Plata pentru bunuri
După consemnarea primirii produsului (bunurilor) prin Notă de
recepție a bunurilor, însoțită de un certificat de calitate și/sau
agrementul tehnic al acestuia, de Certificatul de origine a
produsului (țara de origine — de fabricație), precum și de
Certificatul de garanție, furnizorul poate emite factura, care va fi
certificată de coordonatorul contractului și plata poate fi făcută.
Bunurile care nu corespund calitativ sau care nu trec probele și
testele de funcționare nu vor fi acceptate. Plățile se vor face în
conformitate cu cotațiile primite.

6.3. Plata lucrărilor
După consemnarea periodică a lucrărilor executate prin Notă
de recepție a lucrărilor, însoțită de toate documentele de
certificare a calității și a rezultatelor testelor, contractorul poate
emite factura, care va fi certificată de coordonatorul contractului și
plata poate fi făcută. Plățile se vor face în conformitate cu
condițiile contractului, astfel:
(a) Pentru contractele cu prețuri unitare fixe: plata se face
conform cu prețurile unitare și cu cantitățile de lucrări executate.
(b) Pentru contractele cu sumă fixă: plata se face conform cu
suma fixă alocată activității finalizate din grafic.
Ultima plată va fi făcută numai după terminarea lucrărilor,
eveniment consemnat prin Proces-verbal de recepție la
terminare31 și după executarea remedierilor constatate cu această
ocazie.
6.4. Plata serviciilor
Pentru unele servicii de consultanță care pot fi materializate
(desene, specificații tehnice, autorizații și avize) plata poate fi
făcută după primirea și acceptarea acestor documente în forma
finală. Se va întocmi Notă de recepție a serviciilor, iar
consultantul va putea emite factura. Pentru acele servicii care nu
pot fi materializate (contabilitate, dirigenție de șantier) plățile pot fi
făcute, pentru luna precedentă, numai dacă consultantul și-a
îndeplinit corespunzător sarcinile în luna respectivă. Plata acestor
servicii se face numai pe baza unui document justificativ (factură
sau stat de plată).
6.5. Plata avansului
Nicio plată nu se face în avans la contracte cu valori mici și
în niciun caz fără o scrisoare de garanție bancară în favoarea
Beneficiarului. Avansul se poate acorda numai dacă este necesar,
la contracte cu valori mari (peste 50.000 USD), în limita a 10%
din valoarea contractului. Pentru a putea încasa avansul,
Contractorul va prezenta Beneficiarului o Scrisoare de garanție
bancară, cu valoare egală cu avansul, Beneficiarul reținând
scrisoarea până în momentul în care se execută și se
recepționează lucrări de valoare echivalentă cu avansul.
CAPITOLUL 7
Rapoartele privind achizițiile
7.1. Raport asupra stadiului achizițiilor
Beneficiarul va raporta la Fond despre stadiul achizițiilor
înainte de solicitarea fiecărei tranșe următoare. Raportul se va
prezenta în formatul cerut și va fi certificat de către supervizorul
Fondului. În acest raport Beneficiarul va completa Planul de
achiziții cu achizițiile efectuate, precizând tipul de achiziție, stadiul
procesului, valoarea contractelor semnate și plățile efectuate.
7.2. Raport final privind achizițiile
După ce proiectul se finalizează, Beneficiarul va face un
raport asupra cheltuielilor finale. Înainte de închiderea proiectului,
Beneficiarul va face o scurtă prezentare cu privire la rezultatele
proiectului, metodele și activitățile derulate, problemele pe care
le-a avut și soluțiile adoptate, rezultatele privind obiectivele
proiectului, cunoștințele dobândite și impactul proiectului asupra
beneficiarilor și va face sugestii pentru viitoarele proiecte.
Formularele pentru Planul de achiziții, Raportul privind stadiul
achizițiilor și Raportul final privind achizițiile sunt prezentate în
continuare.

MONITORUL OFICIAL AL ROMÂNIEI, PARTEA I, Nr. 1.019/21.XII.2006

i
ii

Se completează cu valorile înscrise în Planul de achiziții.
Se completează cu valorile plăților efectuate.

27

28

MONITORUL OFICIAL AL ROMÂNIEI, PARTEA I, Nr. 1.019/21.XII.2006

Partea a 2-a a Ghidului de achiziții*) cuprinde:
SECȚIUNEA I. ACHIZIȚIE DE BUNURI:
• Invitație la cotație și Termene și condiții de livrare —
model
• Comandă/contract livrare bunuri — model
• Raport de evaluare/bunuri — formular FRDS
SECȚIUNEA II. ACHIZIȚIE DE LUCRĂRI:
• Invitație la cotație și Instrucțiuni pentru ofertanți cu
anexe (A, B, C, D și E) — formulare FRDS
• Contract pentru execuție lucrări cu prețuri unitare fixe —
formular FRDS
• Contract pentru execuție lucrări cu sumă fixă —
formular FRDS
• Raport de evaluare/lucrări — formular FRDS
SECȚIUNEA III. ACHIZIȚIE DE SERVICII:
• Cerere de propuneri și Informații pentru consultanți cu
anexe (A, B, C, D, E, F, G și H) — formulare FRDS
• Contract de prestări servicii — formular FRDS
• Rapoarte de evaluare/servicii (tehnică/financiară) —
formulare FRDS
Explicații și comentarii:
1 Tipul de procedură se va stabili de către Beneficiarul
de grant numai cu asistența specialiștilor Fondului.
2 Compararea prețurilor se face exclusiv TVA.
3 Comisia de evaluare numită de Beneficiar analizează
procedura parcursă, evaluează și compară cotațiile primite,
verifică încadrarea substanțială în cerințe și face
clasamentul prețurilor, în ordine crescătoare.
4 Compararea prețurilor se face exclusiv TVA.
5 Setul de documente — modele FRDS — se regăsește
în Partea a 2-a a Ghidului, Secțiunea I.
6 Comisia de evaluare numită de Beneficiar analizează
procedura parcursă, evaluează și compară cotațiile primite,
verifică încadrarea substanțială în cerințele Invitației la
cotație și face clasamentul prețurilor, în ordine crescătoare.
7 Recepția și punerea în funcțiune pentru echipamente
sau utilaje se vor face numai în prezența unui specialist.
8 Se interzice împărțirea unor lucrări în contracte de
valori mai mici cu scopul aplicării unei proceduri mai simple.
9 Compararea prețurilor se face exclusiv TVA.
10 Se grupează lucrările pe categorii mari (activități),
într-o ordine cronologică, care pot fi executate și
recepționate parțial.

11

Setul de documente — modele FRDS — se
regăsește în Partea a 2-a a Ghidului, Secțiunea II.
12 Comisia de evaluare numită de Beneficiar analizează
procedura parcursă, îndeplinirea condițiilor de calificare ale
ofertanților, evaluează și compară cotațiile primite, verifică
încadrarea în cerințele Invitației și face clasamentul
prețurilor, în ordine crescătoare.
13 Compararea prețurilor se face luându-se în
considerare toate cantitățile de lucrări, costurile directe și
alte costuri (in)directe, exclusiv TVA.
14 În conformitate cu conținutul-cadru al Proiectului
tehnic (Ordinul nr. 1.014/874 MFP/MLPTL din 2001).
15 Lista firmelor recomandate de FRDS din Baza de
date proprie nu este limitativă, putând fi invitați și
contractori care și-au exprimat interesul, numai după ce se
verifică eligibilitatea, activitatea și notorietatea acestora.
16 Setul de documente — formulare FRDS — se
regăsește în Partea a 2-a a Ghidului, Secțiunea II.
17 Comisia de evaluare numită de Beneficiar analizează
procedura parcursă, îndeplinirea condițiilor de calificare ale
ofertanților, evaluează și compară cotațiile primite, verifică
încadrarea în cerințele invitației la cotație, evaluează
prețurile (utilizând pentru comparație prețurile unitare din
Baza de date FRDS) și face clasamentul prețurilor, în
ordine crescătoare.
18 Atașamentele și Situațiile pentru lucrările executate
corespunzător Proiectului tehnic și conform condițiilor de
calitate se certifică cantitativ și calitativ de către un
inspector de șantier angajat de către Beneficiar.
19 Compararea prețurilor se face exclusiv TVA, luându-se
în considerare toate activitățile (serviciile) cerute.
20 Setul de documente — formulare FRDS — se
regăsește în Partea a 2-a a Ghidului, Secțiunea III.A.
21 Lista firmelor recomandate de FRDS din Baza de
date proprie nu este limitativă, putând fi invitați și alți
consultanți care și-au exprimat interesul, caz în care este
necesară verificarea calificării și notorietății acestora.
22 Comisia de evaluare numită de Beneficiar analizează
procedura parcursă, verifică îndeplinirea Termenilor de
referință și notează fiecare propunere, conform cu criteriile
și punctajul comunicat prin Cererea de propunere.
23 Setul de documente — modele FRDS — se
regăsește în Partea a 2-a a Ghidului, Secțiunea III.B.

*) Partea a 2-a a Ghidului de achiziții poate fi consultată la organizatorii achizițiilor.

MONITORUL OFICIAL AL ROMÂNIEI, PARTEA I, Nr. 1.019/21.XII.2006
24

Fiecare membru al Comisiei de evaluare va semna
pe propria răspundere o Declarație de confidențialitate și
imparțialitate.
25 Scrisorile de intenție demonstrează interesul firmelor,
de aceea, după o atentă verificare a informațiilor furnizate,
acestea vor fi luate în considerare cu prioritate.
26 De regulă, în îTribuna Construcțiilor“.
27 Un model poate fi adaptat situației și caracteristicilor
specifice achiziției.
28 Un formular trebuie completat cu toate datele
Proiectului, dar nu poate fi modificat decât cu avizul
prealabil al Fondului.

29

29

Beneficiarul va solicita de la invitați îconfirmare de

primire“ a Invitației (sub semnătura reprezentantului firmei).
30

Beneficiarul se va asigura că toți participanții au

primit notificările, solicitând îconfirmare de primire“ (sub
semnătură).
31

Beneficiarul va numi o Comisie de recepție și va

anunța despre acest eveniment întreaga comunitate,
Fondul, autoritatea locală, toate instituțiile locale interesate,
pe alți colaboratori ai săi.

O R D O N A N Ț A G U V E R N U L U I Nr. 66/2000
privind organizarea și exercitarea profesiei de consilier în proprietate industrială*)
CAPITOLUL I
Dispoziții generale
Art. 1. — (1) Profesia de consilier în proprietate industrială
este liberă și independentă, cu organizare și funcționare
autonomă, în condițiile prezentei ordonanțe.
(2) Activitatea de consilier în proprietate industrială constă în
acordarea de asistență de specialitate în domeniul proprietății
industriale și reprezentarea persoanelor fizice și juridice române
sau străine interesate în fața Oficiului de Stat pentru Invenții și
Mărci, precum și față de terți în procedurile reglementate.
(3) Domeniul proprietății industriale are ca obiect brevetele de
invenție, desenele și modelele industriale, mărcile de comerț și de
serviciu, numele comerciale, indicațiile de proveniență, geografice
sau denumirile de origine, topografiile de circuite integrate, precum
și combatarea concurenței neloiale.
Art. 2. — Consilierul în proprietate industrială este persoana
fizică atestată în condițiile prezentei ordonanțe și înscrisă în
Registrul național al consilierilor în proprietate industrială.
Art. 3. — În scopul reprezentării și ocrotirii la nivel național și
internațional a intereselor consilierilor în proprietate industrială se
înființează Camera Națională a Consilierilor în Proprietate
Industrială din România, denumită în continuare Camera.
Art. 4. — Profesia de consilier în proprietate industrială poate
fi practicată numai de persoana fizică înscrisă în Registrul național
al consilierilor în proprietate industrială și care este membră a
Camerei.
CAPITOLUL II
Dobândirea calității de consilier în proprietate industrială
Art. 5. — Calitatea de consilier în proprietate industrială poate
fi dobândită, în urma promovării unui examen susținut în fața
Oficiului de Stat pentru Invenții și Mărci, în condițiile specificate
de prezenta ordonanță, de către persoana care face dovada
îndeplinirii cumulative a următoarelor condiții:
a) este cetățean român, cetățean al unui stat membru al
Uniunii Europene sau al altui stat al Spațiului Economic European;
b) are domiciliul, reședința sau sediul profesional în România;
c) are deplină capacitate de exercițiu;
d) are studii superioare tehnice, științifice sau juridice;
e) are o practică de cel puțin 3 ani în domeniul pregătirii
profesionale de bază și de cel puțin 3 ani în domeniul proprietății
industriale. Cele două perioade pot fi suprapuse total sau parțial;
f) nu a fost condamnată definitiv pentru o faptă prevăzută de
legea penală care o face nedemnă de a fi consilier în proprietate
industrială.

Art. 6. — În cazul specialiștilor în domeniul proprietății
industriale care au avut calitatea de salariat al Oficiului de Stat
pentru Invenții și Mărci o perioadă de cel puțin 5 ani, precum și
al cadrelor didactice care fac dovada că au predat disciplina
proprietății industriale în facultăți de drept acreditate sau autorizate
cel puțin 5 ani înainte de dobândirea calității de consilier în
proprietate industrială, nu este necesară susținerea examenului
pentru domeniul de proprietate industrială în care și-au desfășurat
activitatea.
Art. 7. — (1) Examenul pentru atestarea în profesia de
consilier în proprietate industrială se desfășoară pentru
următoarele obiecte ale dreptului de proprietate industrială:
a) brevete de invenție;
b) mărci și indicații geografice;
c) desene și modele industriale;
d) topografii de circuite integrate.
(2) Condițiile privind organizarea și promovarea examenului de
atestare sunt stabilite în instrucțiuni aprobate de directorul general
al Oficiului de Stat pentru Invenții și Mărci, la propunerea
președintelui Camerei.
Art. 8. — (1) Cetățeanul unui stat membru al Uniunii
Europene sau al altui stat al Spațiului Economic European poate
exercita profesia de consilier în proprietate industrială în România
dacă respectă condițiile prevăzute de lege.
(2) Persoana prevăzută la alin. (1) care a dobândit calificarea
de consilier în proprietate industrială în statul membru de origine
sau de proveniență poate solicita recunoașterea diplomei, în
vederea admiterii în profesia de consilier în proprietate industrială
și a practicării acesteia în România.
(3) Cetățeanul unui stat membru al Uniunii Europene sau al
altui stat al Spațiului Economic European va face dovada
îndeplinirii condițiilor prevăzute la art. 5 lit. d) și e) cu
documentele eliberate de autoritățile competente din statul de
origine sau de proveniență, recunoscute sau echivalate, potrivit
legii.
(4) Prevederile alin. (2) și (3) se aplică și cetățenilor români
care au obținut calificarea într-un stat membru al Uniunii
Europene sau într-un alt stat care face parte din Spațiul
Economic European.
(5) Prevederile prezentului articol se completează cu
dispozițiile Legii nr. 200/2004 privind recunoașterea diplomelor și
calificărilor profesionale pentru profesiile reglementate din
România, cu modificările ulterioare, precum și cu dispozițiile
tratatelor la care România este parte.

*) Republicată în temeiul art. II din Legea nr. 331/2006 pentru modificarea și completarea Ordonanței Guvernului nr. 66/2000 privind
organizarea și exercitarea profesiei de consilier în proprietate industrială, publicată în Monitorul Oficial al României, Partea I, nr. 646 din 26 iulie 2006,
dându-se textelor o nouă numerotare.
— Ordonanța Guvernului nr. 66/2000 privind organizarea și exercitarea profesiei de consilier în proprietate industrială a fost republicată în
Monitorul Oficial al României, Partea I, nr. 758 din 17 octombrie 2002.

30

MONITORUL OFICIAL AL ROMÂNIEI, PARTEA I, Nr. 1.019/21.XII.2006
CAPITOLUL III
Înscrierea în Registrul național al consilierilor
în proprietate industrială

Art. 9. — Oficiul de Stat pentru Invenții și Mărci este
depozitarul Registrului național al consilierilor în proprietate
industrială, care conține:
a) lista consilierilor în proprietate industrială stabiliți în
România;
b) lista consilierilor în proprietate industrială care prestează
temporar servicii de proprietate industrială în România.
Art. 10. — (1) În vederea dobândirii calității de consilier în
proprietate industrială Oficiul de Stat pentru Invenții și Mărci
organizează examenul de atestare care se susține în fața unei
comisii a cărei componență nominală se stabilește prin ordin al
directorului general al Oficiului de Stat pentru Invenții și Mărci.
(2) Comisia este formată din 3—7 membri pentru fiecare
obiect al dreptului de proprietate industrială pentru care se
organizează examenul.
(3) Componența Comisiei este următoarea:
a) președinte, ales dintre persoanele din structura de
conducere a Oficiului de Stat pentru Invenții și Mărci, cu atribuții
în domeniul protecției proprietății industriale;
b) membri, care sunt persoane cu pregătire tehnică și/sau
juridică și au experiență în domeniul proprietății industriale:
specialiști cu vechime de minimum 5 ani în cadrul Oficiului de
Stat pentru Invenții și Mărci, cadre didactice din învățământul
superior care au predat dreptul proprietății industriale, precum și
un membru al Camerei, consilier în proprietate industrială, propus
de președintele Camerei.
Art. 11. — Rezultatele examenului pot fi contestate în termen
de 15 zile de la comunicare și sunt reanalizate de o comisie
constituită în acest scop, al cărei președinte este directorul
general al Oficiului de Stat pentru Invenții și Mărci sau
împuternicitul acestuia.
Art. 12. — Deciziile comisiei prevăzute la art. 11, de admitere
sau de respingere a contestației, se comunică în scris
candidatului în termen de 30 de zile de la înregistrarea
contestației la Oficiul de Stat pentru Invenții și Mărci.
Art. 13. — Înscrierea consilierilor atestați în Registrul național
al consilierilor în proprietate industrială se face de drept, nominal,
și trebuie să fie însoțită de menționarea profesiei de bază,
conform diplomei de absolvire a unei instituții de învățământ
superior, a domeniului de proprietate industrială în care au fost
atestați, respectiv: invenții, mărci și indicații geografice, desene și
modele industriale, topografii de circuite integrate, precum și a
altor date relevante cu privire la activitatea consilierului.
Art. 14. — Oficiul de Stat pentru Invenții și Mărci publică în
Buletinul Oficial de Proprietate Industrială listele cuprinzând
consilierii în proprietate industrială înregistrați în Registrul național
al consilierilor în proprietate industrială și care sunt membri ai
Camerei, pe baza datelor comunicate de către aceasta.
CAPITOLUL IV
Drepturile și îndatoririle consilierilor în proprietate industrială
Art. 15. — (1) Consilierul în proprietate industrială cu liberă
practică, înscris în Registrul național al consilierilor în proprietate
industrială și care este membru al Camerei, are dreptul să asiste
și să reprezinte în fața Oficiului de Stat pentru Invenții și Mărci,
precum și față de terți orice persoană fizică și juridică română sau
străină, în temeiul unei procuri de reprezentare însușite în scris
de ambele părți.
(2) Consilierul în proprietate industrială, salariat specializat
înscris în Registrul național al consilierilor în proprietate industrială
și care este membru al Camerei, are dreptul să asiste și să
reprezinte în fața Oficiului de Stat pentru Invenții și Mărci, precum
și față de terți doar unitatea sau societatea comercială la care
este salariat.
Art. 16. — Consilierul în proprietate industrială cu liberă
practică își desfășoară activitatea pe bază de contract și are

dreptul la onorariu și la acoperirea tuturor cheltuielilor făcute în
interesul clientului său.
Art. 17. — Consilierul în proprietate industrială este obligat să
nu divulge datele și informațiile primite de la clientul său sau
referitoare la acesta decât în limitele mandatului și în condițiile
prevăzute de lege.
Art. 18. — Consilierul în proprietate industrială este obligat să
acționeze cu bună-credință și probitate profesională și numai în
limitele mandatului.
Art. 19. — Consilierul în proprietate industrială, membru al
Camerei, are dreptul la libera aderare la alte forme de asociere
profesională compatibile cu profesia sa.
CAPITOLUL V
Exercitarea profesiei de consilier
în proprietate industrială
Art. 20. — (1) Consilierii în proprietate industrială cu liberă
practică își desfășoară activitatea în cabinete individuale
autorizate, cabinete individuale asociate pe bază de contract,
societăți civile profesionale persoane juridice sau în societăți
comerciale având ca unic obiect activitățile în domeniul proprietății
industriale.
(2) Societatea civilă profesională se poate constitui din 2 sau
mai mulți consilieri în proprietate industrială, atestați. În societatea
civilă profesională respectivă își pot exercita profesia consilieri în
proprietate industrială, experți sau alți specialiști, colaboratori sau
salariați. Societatea civilă profesională și consilierii în proprietate
industrială care profesează în cadrul acesteia nu pot acorda
asistență persoanelor cu interese contrare.
(3) Consilierul în proprietate industrială își poate exercita
profesia și ca salariat specializat în domeniul protecției proprietății
industriale în cadrul unei unități sau societăți comerciale cu alt
obiect de activitate decât proprietatea industrială.
Art. 21. — (1) Consilierii în proprietate industrială, salariați
specializați în domeniul protecției proprietății industriale, își vor
exercita profesia pentru unitățile sau societățile comerciale la care
sunt încadrați și nominalizați în statele de funcții, în limitele de
competență atribuite funcției respective.
(2) Consilierii în proprietate industrială prevăzuți la alin. (1) pot
desfășura, pe bază de contract și procură de reprezentare,
activități specifice profesiei și pentru alte persoane, cu
respectarea următoarelor condiții:
a) să aibă aprobarea organelor de conducere ale unității la
care își desfășoară activitatea;
b) să respecte Codul deontologiei profesionale;
c) să facă dovada înregistrării fiscale legale pentru
desfășurarea activității.
Art. 22. — Consilierul în proprietate industrială nu poate asista
sau reprezenta mandanți cu interese contrare în aceeași speță
sau în spețe conexe și nu poate acționa împotriva unui mandant
căruia i-a acordat consultanță în legătură cu speța respectivă.
Art. 23. — (1) Consilierul în proprietate industrială, membru al
Camerei, nu-și poate exercita profesia de consilier în proprietate
industrială atât timp cât este salariat al Oficiului de Stat pentru
Invenții și Mărci.
(2) Dacă fostul salariat al Oficiului de Stat pentru Invenții și
Mărci și-a desfășurat activitatea în unul dintre următoarele
domenii ale proprietății industriale: mărci, desene și modele
industriale, topografii de circuite integrate, atunci reprezentarea
mandanților pentru cererile de obținere a protecției în domeniile
menționate se face numai pentru cererile depuse la Oficiul de
Stat pentru Invenții și Mărci, după ce salariatul și-a încetat
activitatea în cadrul instituției.
(3) Dacă fostul salariat al Oficiului de Stat pentru Invenții și
Mărci și-a desfășurat activitatea în domeniul brevetelor de
invenție, atunci prevederile alin. (2) se aplică în mod similar, dacă
invențiile care fac obiectul acestor cereri sunt în domeniul tehnic
de bază în care fostul salariat și-a desfășurat activitatea.
Art. 24. — Consilierul în proprietate industrială, care își
retrage serviciile în termen de 3 zile lucrătoare de la
împuternicirea sa de către client prin procură, va informa clientul

MONITORUL OFICIAL AL ROMÂNIEI, PARTEA I, Nr. 1.019/21.XII.2006
în legătură cu aceasta, va lua măsurile necesare care să permită
clientului să evite să fie prejudiciat și va informa Oficiul de Stat
pentru Invenții și Mărci și Camera despre aceasta.
Art. 25. — Exercitarea profesiei de consilier în proprietate
industrială este incompatibilă cu:
a) ocupații care lezează demnitatea, bunele moravuri și
independența profesiei de consilier în proprietate industrială;
b) desfășurarea de activități care generează concurență
neloială;
c) exercitarea nemijlocită de acte de comerț în domeniul
proprietății industriale;
d) calitatea de salariat al Oficiului de Stat pentru Invenții și
Mărci.
Art. 26. — (1) Prin excepție de la prevederile cap. II, cetățenii
statelor membre ale Uniunii Europene sau ai altor state care fac
parte din Spațiul Economic European, stabiliți în unul dintre
aceste state în scopul exercitării profesiei de consilier în
proprietate industrială, pot desfășura activități specifice acestei
profesii pe teritoriul României în mod ocazional sau temporar, prin
depunerea la Cameră a unei declarații.
(2) Declarația prevăzută la alin. (1) va cuprinde: numele și
prenumele persoanei, titlul profesional din statul de stabilire sau,
în lipsa acestuia, titlul academic, titulatura și adresa autorității
competente din statul de stabilire, dacă profesia este supusă
autorizării în acel stat, sediul din statul de stabilire, dacă este
cazul, registrul în care este înregistrată în statul de stabilire,
numărul de înregistrare sau alt mijloc de identificare echivalent
conținut în acel registru, locul desfășurării activității în România,
adresa de corespondență.
(3) La declarația prevăzută la alin. (1) solicitantul va depune și
următoarele documente:
a) dovada de cetățenie;
b) documentul care atestă că posesorul este stabilit legal
într-un stat membru al Uniunii Europene sau într-un alt stat care
face parte din Spațiul Economic European, în scopul exercitării
activităților de consilier în proprietate industrială și că la momentul
depunerii declarației nu îi este interzisă, fie și temporar,
exercitarea profesiei;
c) dovada de calificare profesională sau, dacă în statul
membru de stabilire profesia de consilier în proprietate industrială
nu este reglementată, dovada eliberată de autoritățile competente
ale acestui stat, care atestă că posesorul a exercitat activitățile
specifice profesiei cel puțin 2 ani în ultimii 10 ani.
(4) Persoanele prevăzute la alin. (1) se supun acelorași reguli
de conduită profesională ca și consilierii în proprietate industrială
stabiliți în România.
CAPITOLUL VI
Reprezentarea
Art. 27. — (1) Reprezentarea solicitanților, a titularilor de
drepturi de proprietate industrială sau a persoanelor interesate în
toate procedurile în fața Oficiului de Stat pentru Invenții și Mărci
de către consilierul în proprietate industrială se face pe baza unei
procuri cu caracter general sau a unei procuri pentru fiecare
solicitare.
(2) În cazul procurii generale se va depune la Oficiul de Stat
pentru Invenții și Mărci un exemplar al acesteia, cu condiția ca
mandatarul să indice în fiecare cerere procura în baza căreia
acționează.
(3) În procedurile în fața Oficiului de Stat pentru Invenții și
Mărci consilierul în proprietate industrială nu poate reprezenta un
client decât pentru domeniul de proprietate industrială în care a
fost atestat.
(4) În cazul reprezentării, retragerea, abandonarea cererilor de
solicitare a protecției sau transmiterea drepturilor se poate efectua
numai pe baza unei procuri care să conțină mențiuni exprese cu
privire la aceste acte.
Art. 28. — (1) Pentru soluționarea contestațiilor și, după caz,
a cererilor de revocare solicitantul sau titularul poate fi reprezentat
și de un avocat sau consilier juridic.

31

(2) Reprezentarea în fața instanțelor judecătorești a
solicitanților, a titularilor sau a persoanelor interesate de către
consilierii în proprietate industrială este condiționată de calitatea
acestora de avocat sau de consilier juridic.
CAPITOLUL VII
Suspendarea și încetarea exercitării profesiei de consilier în
proprietate industrială
Art. 29. — Dreptul la exercitarea profesiei de consilier în
proprietate industrială se suspendă:
a) în caz de incompatibilitate;
b) în cazul neîndeplinirii obligației de plată a cotizației față de
Cameră timp de un an calendaristic;
c) pe perioada interdicției exercitării dreptului de a profesa,
dispusă prin sancțiune disciplinară menținută prin efectul unei
hotărâri judecătorești.
Art. 30. — Dreptul la exercitarea profesiei de consilier în
proprietate industrială încetează:
a) prin renunțarea scrisă la exercitarea profesiei, depusă la
Cameră;
b) în cazul pierderii sau renunțării la cetățenia română;
c) în cazul în care nu mai are domiciliul, reședința sau sediul
profesional în România;
d) când nu mai este îndeplinită condiția de la art. 5 lit. a);
e) dacă împotriva consilierului în proprietate industrială s-a luat
măsura interdicției definitive a dreptului de a profesa;
f) în cazul în care nu mai are capacitate de exercițiu;
g) în cazul în care consilierul în proprietate industrială a fost
condamnat definitiv pentru o faptă prevăzută de legea penală și
care îl face nedemn de a fi consilier în proprietate industrială;
h) prin deces.
CAPITOLUL VIII
Răspunderea disciplinară
Art. 31. — Sancțiunile disciplinare care se aplică consilierilor
în proprietate industrială sunt:
a) mustrare;
b) avertisment;
c) interdicția exercitării dreptului de a profesa pe o perioadă
de 3—12 luni;
d) interdicția definitivă a exercitării dreptului de a profesa.
Art. 32. — Sancțiunile disciplinare prevăzute la art. 31 lit. a)—d)
se aplică de comisia de disciplină care funcționează în cadrul
Camerei. Procedura soluționării sesizărilor cu privire la încălcări
ale Codului deontologiei profesionale și ale obligațiilor profesionale
este prevăzută în Statutul Camerei.
Art. 33. — (1) Comisia de disciplină a Camerei este alcătuită
din 7 membri, consilieri în proprietate industrială cu minimum
5 ani vechime, dintre care se aleg un președinte și un secretar.
(2) Niciunul dintre membrii comisiei de disciplină nu poate fi
membru al consiliului de conducere al Camerei.
(3) Hotărârile comisiei de disciplină se iau cu votul majorității
membrilor acesteia.
Art. 34. — (1) Împotriva hotărârii comisiei de disciplină a
Camerei prin care s-a aplicat o sancțiune prevăzută la art. 31
lit. c) și d) se poate formula contestație la instanța judecătorească
competentă, în termen de 30 de zile de la data comunicării
hotărârii.
(2) Competența de judecată aparține instanței de contencios
administrativ. Procedura prealabilă nu este obligatorie.
(3) Hotărârile comisiei de disciplină a Camerei împotriva
cărora nu s-au formulat contestațiile respective în termenul
prevăzut la alin. (1) se vor comunica Oficiului de Stat pentru
Invenții și Mărci imediat după scurgerea acestor termene.
(4) Hotărârile instanțelor judecătorești, definitive și irevocabile,
prin care s-au aplicat sancțiuni membrilor Camerei se comunică
Oficiului de Stat pentru Invenții și Mărci, pentru a fi menționate în
Registrul național al consilierilor în proprietate industrială și
publicate în Buletinul Oficial de Proprietate Industrială.

32

MONITORUL OFICIAL AL ROMÂNIEI, PARTEA I, Nr. 1.019/21.XII.2006
CAPITOLUL IX
Organizarea și funcționarea Camerei

Art. 35. — (1) Camera este o organizație profesională,
neguvernamentală, care își desfășoară activitatea prin
autofinanțare și fără scop lucrativ, cu personalitate juridică, ai
cărei membri sunt consilieri în proprietate industrială, persoane
fizice.
(2) Camera are sediul în municipiul București.
(3) Activitatea Camerei este finanțată din taxele de înscriere,
cotizațiile anuale ale membrilor, fonduri rezultate din organizarea
de simpozioane, conferințe, activități editoriale specifice, precum și
din donații, sponsorizări sau din alte surse.
Art. 36. — Consilierul în proprietate industrială are dreptul să
devină, la cererea sa, membru al Camerei.
Art. 37. — Camera are următoarele atribuții:
a) asigură exercitarea profesiei de consilier în proprietate
industrială, în condițiile respectării deontologiei;
b) gestionează și transmite lunar Oficiului de Stat pentru
Invenții și Mărci evidența membrilor săi, cu menționarea, după
caz, a societății comerciale sau a unității la care aceștia își
desfășoară activitatea;
c) asigură apărarea intereselor profesionale ale membrilor săi;
d) contribuie la perfecționarea pregătirii profesionale a
membrilor săi în domeniul proprietății industriale;
e) asigură respectarea Codului deontologiei profesionale de
către membrii săi;
f) colaborează pe linie națională și internațională cu organisme
de profil.
Art. 38. — (1) Organele de conducere ale Camerei sunt:
a) conferința;
b) consiliul de conducere;
c) președintele Camerei.
(2) Persoanele alese în consiliul de conducere și președintele
Camerei sunt reelegibile, fără a putea exercita mai mult de două
mandate consecutive, iar durata mandatului este de 2 ani.
Art. 39. — (1) Conferința este formată din totalitatea
membrilor Camerei și are următoarele atribuții:
a) adoptă și modifică Statutul Camerei și Codul deontologiei
profesionale;
b) adoptă organizarea aparatului administrativ al Camerei;
c) alege și revocă președintele și vicepreședintele Camerei;
d) alege și revocă membrii consiliului de conducere al
Camerei;
e) alege membrii comisiilor de specialitate și ai comisiei de
disciplină din cadrul Camerei;
f) adoptă și modifică regulamentul de funcționare a Camerei;
g) aprobă bugetul de venituri și cheltuieli, precum și bilanțul
Camerei.
(2) Conferința este legal constituită la prima convocare în
prezența majorității absolute a membrilor Camerei, iar hotărârile
se adoptă cu votul majorității simple a membrilor prezenți.

(3) Dacă la prima convocare condiția de prezență nu este
îndeplinită, următoarea conferință este legal constituită în prezența
unei treimi din numărul membrilor Camerei și poate adopta
hotărâri.
Art. 40. — Activitatea curentă a Camerei este condusă de
consiliul de conducere, care este format din 7—11 membri și
adoptă hotărâri cu votul majorității membrilor săi.
Art. 41. — Modul de convocare, organizare și desfășurare a
reuniunilor, competența forurilor de conducere, modul de
organizare și funcționare a comisiilor de specialitate și a comisiei
de disciplină ale Camerei, drepturile și obligațiile membrilor
Camerei vor fi stabilite în Statutul Camerei.
Art. 42. — Președintele Camerei are următoarele atribuții:
a) reprezintă Camera în relațiile cu persoane fizice și juridice
din țară și din străinătate;
b) încheie convenții și contracte în numele Camerei, aprobate
de consiliul de conducere;
c) este președintele consiliului de conducere;
d) convoacă și conduce ședințele consiliului de conducere;
e) ordonanțează cheltuielile Camerei;
f) alte atribuții stabilite de conferință.
Art. 43. — În cazul în care președintele este în imposibilitatea
temporară de a-și exercita atribuțiile, vicepreședintele preia
atribuțiile sale pe această perioadă.
CAPITOLUL X
Dispoziții tranzitorii și finale
Art. 44. — Persoanele fizice care au dobândit calitatea de
consilier în proprietate industrială anterior intrării în vigoare a
prezentei ordonanțe vor fi înscrise de drept în Registrul național
al consilierilor în proprietate industrială.
Art. 45. — La data intrării în vigoare a prezentei ordonanțe
punctele (4)—(12) din Regula 5 — Reprezentarea prin mandatar
autorizat — din Hotărârea Guvernului nr. 152/1992 pentru
aprobarea Regulamentului de aplicare a Legii nr. 64/1991 privind
brevetele de invenție, publicată în Monitorul Oficial al României,
Partea I, nr. 79 din 30 aprilie 1992, precum și orice dispoziții
contrare se abrogă.
Art. 46. — În termen de 60 de zile de la data intrării în
vigoare a prezentei ordonanțe Camera va elabora Codul
deontologiei profesionale și va solicita autorității în drept
includerea în Clasificarea activităților din economia națională a
activității de protecție a proprietății industriale.
Art. 47. — Prezenta ordonanță intră în vigoare la 30 de zile
de la data publicării în Monitorul Oficial al României, Partea I.
Art. 48. — Până la data intrării în vigoare a prezentei
ordonanțe, Oficiul de Stat pentru Invenții și Mărci va elabora
instrucțiuni privind aplicarea acesteia, care vor fi publicate în
Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.019/21.XII.2006 conține 32 de pagini.

Prețul: 2,25 lei

&JUYDGY|149311]
ISSN 1453—4495

