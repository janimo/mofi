Anul 174 (XVIII) — Nr. 824

PARTEA

I

LEGI, DECRETE, HOTĂRÂRI ȘI ALTE ACTE

Vineri, 6 octombrie 2006

SUMAR

Nr.

Pagina

Nr.
ACTE ALE CASEI NAȚIONALE
DE ASIGURĂRI DE SĂNĂTATE

HOTĂRÂRI ALE GUVERNULUI ROMÂNIEI
1.275. — Hotărâre pentru modificarea Hotărârii
Guvernului nr. 1.233/1996 privind înființarea
Institutului Național de Cercetare-Dezvoltare pentru
Urbanism și Amenajarea Teritoriului —
URBANPROIECT București ......................................
1.346. — Hotărâre pentru modificarea și completarea
Hotărârii Guvernului nr. 978/2002 privind atestarea
domeniului public al județului Sibiu, precum și
al municipiilor, orașelor și comunelor din județul
Sibiu ...........................................................................

HOTĂRÂRI

ALE

Pagina

1–6

461. — Ordin al președintelui Casei Naționale de
Asigurări de Sănătate privind modificarea și
completarea Ordinului președintelui Casei
Naționale de Asigurări de Sănătate nr. 315/2006
pentru aprobarea utilizării formularelor unice pe
țară, fără regim special, necesare raportării
activității furnizorilor de servicii medicale ................

10–12

REPUBLICĂRI
6–9

Legea nr. 16/1995 privind protecția topografiilor produselor
semiconductoare ........................................................

GUVERNULUI

12–16

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.233/1996 privind înființarea Institutului Național
de Cercetare-Dezvoltare pentru Urbanism și Amenajarea Teritoriului — URBANPROIECT București
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.233/1996 privind
înființarea Institutului Național de Cercetare-Dezvoltare
pentru Urbanism și Amenajarea Teritoriului —
URBANPROIECT București, publicată în Monitorul Oficial al
României, Partea I, nr. 319 din 29 noiembrie 1996, cu
modificările ulterioare, se modifică după cum urmează:
1. Articolul 4 se abrogă.
2. Articolul 5 va avea următorul cuprins:
îArt. 5. — Patrimoniul Institutului Național de CercetareDezvoltare pentru Urbanism și Amenajarea Teritoriului —
URBANPROIECT București, stabilit pe baza situațiilor

financiare la data de 31 decembrie 2005, este de 405.328 lei,
din care: active imobilizate 164.623 lei și active circulante
nete 240.705 lei.“
3. Articolul 6 va avea următorul cuprins:
îArt. 6. — Institutul Național de Cercetare-Dezvoltare
pentru Urbanism și Amenajarea Teritoriului —
URBANPROIECT București își desfășoară activitatea în
conformitate cu reglementările legale în vigoare, precum și
cu regulamentul de organizare și funcționare prevăzut în
anexa care face parte integrantă din prezenta hotărâre.“
4. Articolul 9 se abrogă.

2

MONITORUL OFICIAL AL ROMÂNIEI, PARTEA I, Nr. 824/6.X.2006

5. Anexa nr. 1 se abrogă.
6. Anexa nr. 2 se înlocuiește cu anexa care face parte
integrantă din prezenta hotărâre.
Art. II. — Hotărârea Guvernului nr. 412/2004 privind
organizarea și funcționarea Ministerului Transporturilor,

Construcțiilor și Turismului, publicată în Monitorul Oficial al
României, Partea I, nr. 276 din 30 martie 2004, cu
modificările și completările ulterioare, se modifică și se
completează după cum urmează:

1. La anexa nr. 2 litera E, după punctul 3 se introduce un nou punct, punctul 4, cu următorul
cuprins:
Nr.
crt.

Denumirea unității

Localitatea

î4. Institutul Național de Cercetare-Dezvoltare pentru Urbanism
și Amenajarea Teritoriului — URBANPROIECT București
2. La anexa nr. 2 litera F, punctul 25 se abrogă.
Art. III. — În termen de 30 de zile de la data intrării în
vigoare a prezentei hotărâri, se aprobă, prin ordin al
ministrului transporturilor, construcțiilor și turismului,
structura organizatorică a Institutului Național de Cercetare-

București“

Dezvoltare pentru Urbanism și Amenajarea Teritoriului —
URBANPROIECT București.
Art. IV. — Prezenta hotărâre intră în vigoare la data
publicării în Monitorul Oficial al României, Partea I, cu
excepția art. I pct. 5, care intră în vigoare la 30 de zile de
la data publicării.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul delegat pentru lucrări publice
și amenajarea teritoriului,
László Borbély
Ministrul educației și cercetării,
Mihail Hărdău
p. Ministrul finanțelor publice,
Doina-Elena Dascălu,
secretar de stat
București, 13 septembrie 2006.
Nr. 1.275.
ANEXĂ

REGULAMENT
de organizare și funcționare al Institutului Național de Cercetare-Dezvoltare pentru Urbanism
și Amenajarea Teritoriului — URBANPROIECT București
CAPITOLUL I
Dispoziții generale

CAPITOLUL II
Obiectul de activitate

Art. 1. — (1) Institutul Național de Cercetare-Dezvoltare
pentru Urbanism și Amenajarea Teritoriului —
URBANPROIECT București, denumit în continuare institut
național, este persoană juridică română aflată în
coordonarea Ministerului Transporturilor, Construcțiilor și
Turismului, denumit în continuare minister coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic și își
desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.
Art. 2. — (1) Institutul național este înființat în scopul
desfășurării activității de cercetare științifică și dezvoltare
tehnologică în domeniul urbanismului și amenajării
teritoriului, corespunzător hotărârii Guvernului de înființare a
acestuia.
(2) Institutul național contribuie, în principal, la
elaborarea strategiei de dezvoltare în domeniul urbanismului
și amenajării teritoriului, potrivit hotărârii de înființare, și la
realizarea cu prioritate a obiectivelor științifice și tehnologice
stabilite prin programele naționale de cercetare științifică și
dezvoltare tehnologică.

Art. 3. — (1) Obiectul principal de activitate este
cercetarea-dezvoltarea în științe sociale și umaniste,
conform Clasificării activităților din economia națională.
(2) Obiectul de activitate al institutului național cuprinde,
în principal:
A. Activități de cercetare-dezvoltare: cod CAEN 7320:
a) în cadrul Planului național pentru cercetare-dezvoltare
și inovare, având ponderea majoră din totalul activității:
— cercetare fundamentală de bază și orientată, realizată
în scopul creșterii nivelului conceptual în domeniile
dezvoltării regionale, amenajării teritoriului și urbanismului;
— cercetare aplicativă pentru realizarea de studii-pilot și
modele experimentale cu rol de suport pentru cercetările
aplicative din diferite sectoare sau activități;
— elaborarea de studii și cercetări aplicative din
domeniul amenajării teritoriului și dezvoltării regionale: studii
de competitivitate interregională, dezvoltarea rețelei de
localități, policentricitate, protecția zonelor construite și
naturale, reabilitare zonală și reconstrucție ecologică, zone
în declin socioeconomic, zone rurale defavorizate;
— elaborarea de studii și cercetări aplicative în
urbanism pentru dezvoltarea durabilă a așezărilor umane:
restructurarea și modernizarea orașelor, politici de locuire,
managementul strategic și operațional, conservarea și

MONITORUL OFICIAL AL ROMÂNIEI, PARTEA I, Nr. 824/6.X.2006
gestionarea terenului urban, protecția patrimoniului construit,
reconversii funcționale;
— elaborarea de strategii, diagnoze și prognoze în
domeniul amenajării teritoriului și urbanismului;
b) pentru realizarea programelor sectoriale și a
programelor-nucleu, pentru participarea în cadrul
programelor internaționale de cercetare-dezvoltare și
realizarea altor activități de cercetare științifică și dezvoltare
tehnologică:
— cercetare fundamentală de bază și orientată, realizată
în scopul perfecționării concepției globale de amenajarea
teritoriului și urbanism și dezvoltare regională;
— elaborare de cercetări aplicative, studii și studii-pilot
axate pe tematici specifice: amenajarea teritoriului,
amenajare și dezvoltare regională, mediu și dezvoltare
durabilă, populație și calitatea vieții, aspecte economice și
sociale, infrastructuri ale teritoriului, mobilitate urbană,
echipamente publice, noi tehnologii;
— elaborare de studii-pilot și proiecte experimentale
pentru promovarea unor măsuri de amenajare a unor zone
specifice: regiuni de dezvoltare, euroregiuni, regiuni
geografice de interes european, zone de cooperare
transfrontalieră;
— construire și utilizare a unor bănci de date specifice;
— elaborare de diagnoze, prognoze și strategii în
domeniile dezvoltării regionale, amenajării teritoriului și
urbanismului;
— elaborare de studii pentru fundamentarea legislației și
a reglementărilor din domeniile amenajării teritoriului,
urbanismului și locuirii;
c) în afara programelor sus-amintite:
— cercetare aplicativă pentru soluționarea unor
probleme concrete din domeniul de activitate.
B. Activități conexe activității de cercetare-dezvoltare,
desfășurate în domeniul propriu de activitate, cu aprobarea
ministerului coordonator și cu avizul autorității de stat
pentru cercetare-dezvoltare și, după caz, cu autorizarea
instituțiilor abilitate, constând în:
a) participare la elaborarea strategiei domeniului;
b) formare și specializare profesională;
c) consultanță și asistență de specialitate cuprinzând:
asistență tehnică, furnizare de servicii științifice și metodologice
agenților economici sau oricăror beneficiari interesați și
execuție de documentații de urbanism și amenajare a
teritoriului cu caracter de unicat și importanță deosebită;
d) prestări de servicii.
C. Activități de elaborare și revizuire a reglementărilor
tehnice din domeniile amenajării teritoriului, urbanismului,
locuirii și cerințelor funcționale ale construcțiilor.
(3) Activitățile menționate pot fi efectuate și în cadrul
unor contracte internaționale.
(4) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
CAPITOLUL III
Patrimoniul
Art. 4. — (1) Conform situațiilor financiare la data de
31 decembrie 2005, institutul național are un patrimoniu în
valoare de 405.328 lei, din care: active imobilizate 164.623 lei
și active circulante nete 240.705 lei.
(2) Institutul național administrează, cu diligența unui
bun proprietar, bunurile proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, prevăzute

3

în hotărârea Guvernului de înființare a institutului național,
se înregistrează distinct în patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea și
casarea rezultatelor cercetărilor obținute în baza derulării
unui contract finanțat din fonduri publice se fac potrivit
Ordonanței Guvernului nr. 57/2002, aprobată prin Legea
nr. 324/2003.
(4) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(5) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
ministerului coordonator și a autorității de stat pentru
cercetare-dezvoltare.
(6) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național poate avea în structură
subunități, cu sau fără personalitate juridică, departamente,
secții, compartimente și alte structuri organizatorice
necesare realizării obiectului său de activitate.
(2) Structura organizatorică a institutului național se
aprobă prin ordin al conducătorului organului administrației
publice coordonator, denumit în continuare ministru
coordonator, și cuprinde, pe lângă structura organizatorică
prevăzută la alin. (1), și următoarele compartimente:
compartimentul juridic, compartimentul de marketing,
compartimentul financiar-contabil, compartimentul de audit și
control financiar, compartimentul de diseminare a
informațiilor, relații publice și mass-media.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 6. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 9. — (1) Consiliul de administrație este format din 7
membri, cetățeni români, numiți prin ordin al ministrului
coordonator, cu avizul autorității de stat pentru cercetaredezvoltare, la propunerea conducerii autorității de la care
aceștia provin, pentru un mandat de 4 ani, care poate fi
reînnoit pentru o perioadă de cel mult 4 ani.

4

MONITORUL OFICIAL AL ROMÂNIEI, PARTEA I, Nr. 824/6.X.2006

(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) un reprezentant al Ministerului Transporturilor,
Construcțiilor și Turismului.
(3) Celălalt membru al consiliului de administrație este
specialist în domeniu, numit de ministerul coordonator.
(4) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajat la instituția sau la unitatea
de la care provin, precum și toate drepturile și obligațiile
care derivă din această calitate.
(2) Pentru activitatea desfășurată, în calitatea de
membru al consiliului de administrație, aceștia beneficiază
de o indemnizație lunară stabilită de consiliul de
administrație, dar nu mai mult de 20% din salariul de bază
al directorului general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate, la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele pînă la gradul al doilea inclusiv, sunt în același timp
patroni sau asociați la alte unități cu același profil ori cu
care institutul național se află în relații comerciale directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la Ministerul Transporturilor,
Construcțiilor și Turismului, în vederea aprobării conform
reglementărilor legale;
d) analizează și avizează situațiile financiare anuale pe
care le supune spre aprobare ministerului coordonator și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru ale bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 31
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;

l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește o
dată pe lună sau ori de câte ori interesele institutului
național o cer, la convocarea președintelui sau a cel puțin
3 membri din numărul membrilor consiliului de
administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de
vicepreședintele ales de membrii acestuia.
Art. 14. — (1) Consiliul de administrație își desfășoară
activitatea în prezența a cel puțin 5 membri din numărul
membrilor săi. Dacă nu este îndeplinită această condiție,
ședința consiliului de administrație poate fi reprogramată
într-un interval de cel mult 15 zile, având aceeași ordine
de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de jumătate plus unu din numărul total al membrilor.
Art. 15. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii privind problemele
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund, dacă au
consemnat expres punctul lor de vedere în registrul de
ședințe al consiliului de administrație și au anunțat în scris
despre aceasta Ministerul Transporturilor, Construcțiilor și
Turismului.
(3) Membrii consiliului de administrație care nu respectă
prevederile art. 10 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an, consiliul de
administrație prezintă Ministerului Transporturilor,
Construcțiilor și Turismului un raport asupra activității
desfășurate în anul precedent și asupra programului de
activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție
Art. 20. — (1) Conducerea operativă a institutului național
este asigurată de un comitet de direcție, compus din
directorul general și conducătorii principalelor compartimente
din structura organizatorică a institutului național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.

MONITORUL OFICIAL AL ROMÂNIEI, PARTEA I, Nr. 824/6.X.2006
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Directorul general
Art. 23. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al ministrului coordonator.
Art. 24. — (1) Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu alte organe, organizații și
operatori economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
(2) În exercitarea atribuțiilor sale, directorul general
emite decizii.
Consiliul științific
Art. 25. — (1) Consiliul științific este format din
9 membri, dintre care 7 membri reprezentând principalele
compartimente din cadrul institutului național care
desfășoară activități de cercetare-dezvoltare și 2 membri

5

din afară, cercetători cu realizări deosebite, cu capacitate
de sinteză și de prospectare în domeniu, cadre didactice
din învățământul superior.
(2) Consiliul științific este alcătuit din cercetători cu
realizări deosebite în domeniu, salariați ai institutului
național sau din afară, aleși pe 4 ani prin vot secret de
către cadrele cu studii superioare din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 26. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 27. — (1) Institutul național întocmește anual
bugetul de venituri și cheltuieli, situațiile financiare anuale,
potrivit normelor metodologice elaborate de Ministerul
Finanțelor Publice și reglementărilor legale în vigoare.
(2) Situațiile financiare anuale se aprobă de ministerul
coordonator, în condițiile legii.
Art. 28. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 29. — Institutul național determină anual volumul de
venituri de realizat și de cheltuieli totale de efectuat, corelat
cu contractele încheiate pentru activitatea programată.
Art. 30. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al ministrului coordonator, potrivit reglementărilor
legale în vigoare.
Art. 31. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.

6

MONITORUL OFICIAL AL ROMÂNIEI, PARTEA I, Nr. 824/6.X.2006

Art. 32. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 33. — (1) Operațiunile de încasări și plăți ale
institutului național se efectuează prin conturi deschise la
bănci cu sediul în România.
(2) Institutul național poate efectua operațiuni de
încasări și plăți, în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate, cu sediul în România.
(4) Încasările și plățile din fondurile de la bugetul de
stat se efectuează prin trezorerie, conform legii.

Art. 34. — Institutul național își va organiza controlul
financiar preventiv propriu și auditul financiar potrivit legii.
CAPITOLUL VII
Reglementarea litigiilor
Art. 35. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
CAPITOLUL VIII
Dispoziții finale
Art. 36. — (1) Prezentul regulament de organizare și
funcționare se completează cu celelalte reglementări legale
care se referă la activitatea institutelor de cercetaredezvoltare.
(2) Modificările și completările regulamentului de
organizare și funcționare se pot face la propunerea
consiliului de administrație, cu respectarea actelor
normative în vigoare, cu aprobarea Ministerului
Transporturilor, Construcțiilor și Turismului și cu avizul
autorității centrale pentru cercetare-dezvoltare, și se aprobă
prin hotărâre a Guvernului.
Art. 37. — Statutul de institut național se reînnoiește
prin reacreditare, conform prevederilor legale, sau la
modificarea obiectului de activitate al institutului național.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 978/2002
privind atestarea domeniului public al județului Sibiu,
precum și al municipiilor, orașelor și comunelor din județul Sibiu
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 978/2002 privind
atestarea domeniului public al județului Sibiu, precum și al
municipiilor, orașelor și comunelor din județul Sibiu,
publicată în Monitorul Oficial al României, Partea I, nr. 689
și 689 bis din 19 septembrie 2002, cu modificările și
completările ulterioare, se modifică și se completează după
cum urmează:
1. La anexa nr. 31 îInventarul bunurilor care aparțin
domeniului public al comunei Jina“:
a) poziția nr. 26 se abrogă;
b) la poziția nr. 97, coloana nr. 5 îElemente de
identificare“ va avea următorul cuprins: î2.280 ha,
incluzând 1,4 km drum forestier Râul Mic — Valea Dobrei
(tronson II)“;

c) după poziția nr. 98 se introduc șapte noi poziții,
pozițiile nr. 99—105, conform anexei nr. 1 la prezenta
hotărâre.
2. La anexa nr. 53 îInventarul bunurilor care aparțin
domeniului public al comunei Slimnic“:
a) poziția nr. 107 se abrogă;
b) după poziția nr. 112 se introduce o nouă poziție,
poziția nr. 113, conform anexei nr. 2 la prezenta hotărâre.
3. La anexa nr. 54 îInventarul bunurilor care aparțin
domeniului public al comunei Șeica Mare“, după poziția
nr. 682 se introduc șapte noi poziții, pozițiile nr. 683—689,
conform anexei nr. 3 la prezenta hotărâre.
Art. II. — Anexele nr. 1—3 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 27 septembrie 2006.
Nr. 1.346.

MONITORUL OFICIAL AL ROMÂNIEI, PARTEA I, Nr. 824/6.X.2006

7
ANEXA Nr. 1*)

*) Anexa nr. 1 este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 824/6.X.2006
ANEXA Nr. 2*)

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 824/6.X.2006

9
ANEXA Nr. 3*)

*) Anexa nr. 3 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 824/6.X.2006

ACTE ALE CASEI NAȚIONALE
DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
privind modificarea și completarea Ordinului președintelui Casei Naționale de Asigurări
de Sănătate nr. 315/2006 pentru aprobarea utilizării formularelor unice pe țară, fără regim special,
necesare raportării activității furnizorilor de servicii medicale
Având în vedere:
— art. 15 lit. d) din Contractul-cadru privind condițiile acordării asistenței medicale în cadrul sistemului de
asigurări sociale de sănătate, aprobat prin Hotărârea Guvernului nr. 706/2006;
— Ordinul ministrului sănătății publice și al președintelui Casei Naționale de Asigurări de Sănătate
nr. 681/243/2006 pentru aprobarea Normelor metodologice de aplicare a Contractului-cadru privind condițiile acordării
asistenței medicale în cadrul sistemului de asigurări sociale de sănătate, cu modificările și completările ulterioare;
— Referatul Direcției generale planificare și relații cu furnizorii nr. III 1.540 din 26 septembrie 2006, avizat de
directorul general al Casei Naționale de Asigurări de Sănătate și aprobat de președintele Casei Naționale de Asigurări
de Sănătate,
în temeiul prevederilor art. 281 alin. (2) din titlul VIII îAsigurările sociale de sănătate“ al Legii nr. 95/2006 privind
reforma în domeniul sănătății, cu modificările ulterioare, și ale art. 17 alin. (5) din Statutul Casei Naționale de Asigurări
de Sănătate, aprobat prin Hotărârea Guvernului nr. 972/2006,
președintele Casei Naționale de Asigurări de Sănătate
Art. I. — Ordinul președintelui Casei Naționale de
Asigurări de Sănătate nr. 315/2006 pentru aprobarea
utilizării formularelor unice pe țară, fără regim special,
necesare raportării activității furnizorilor de servicii medicale,
publicat în Monitorul Oficial al României, Partea I, nr. 706

emite următorul ordin:

din 17 august 2006, se modifică și se completează după
cum urmează:
— Anexa nr. 7 îScrisoare medicală“ va avea următorul
cuprins:
,,ANEXA Nr. 7*)

*) Anexa nr. 7 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 824/6.X.2006

11

12

MONITORUL OFICIAL AL ROMÂNIEI, PARTEA I, Nr. 824/6.X.2006

“
Art. II. — Casele de asigurări de sănătate județene, a
municipiului București, Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și Casa Asigurărilor de Sănătate a

Ministerului Transporturilor, Construcțiilor și Turismului vor
duce la îndeplinire prevederile prezentului ordin.
Art. III. — Prezentul ordin va fi publicat în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București, 26 septembrie 2006.
Nr. 461.

REPUBLICĂRI
L E G E A Nr. 16/1995
privind protecția topografiilor produselor semiconductoare*)
CAPITOLUL I
Obiectul protecției
Art. 1. — Topografiile produselor semiconductoare sunt
protejate pe teritoriul României, prin înregistrarea la Oficiul
de Stat pentru Invenții și Mărci, în condițiile prevăzute prin
prezenta lege.
Art. 2. — În înțelesul prezentei legi, termenii și
expresiile de mai jos se definesc după cum urmează:
a) B.O.P.I. — Buletinul Oficial de Proprietate Industrială —
Secțiunea Topografii;
b) produs semiconductor — forma finală sau
intermediară a oricărui produs:
— compus dintr-un substrat ce comportă un strat de
material semiconductor; și

— constituit din unul sau mai multe straturi de materiale
conductoare, izolante ori semiconductoare, straturile fiind
dispuse conform unei configurații tridimensionale prestabilite; și
— destinat să îndeplinească, în mod exclusiv sau nu, o
funcție electronică;
c) topografie a unui produs semiconductor — o serie de
imagini legate între ele, indiferent de modalitatea în care
acestea sunt fixate sau codate, reprezentând configurația
tridimensională a straturilor care compun un produs
semiconductor și în care fiecare imagine reproduce desenul
sau o parte din desenul unei suprafețe a produsului
semiconductor, în orice stadiu al fabricației sale;
d) exploatare comercială — vânzarea, închirierea,
leasingul sau orice altă metodă de distribuire comercială ori
ofertă făcută în aceste scopuri. Cu toate acestea

*) Republicată în temeiul art. III din Legea nr. 337/2005 pentru modificarea și completarea Legii nr. 16/1995 privind protecția topografiilor
circuitelor integrate, publicată în Monitorul Oficial al României, Partea I, nr. 1.094 din 5 decembrie 2005, dându-se textelor o nouă numerotare.
Legea nr. 16/1995 privind protecția topografiilor produselor semiconductoare a fost publicată în Monitorul Oficial al României, Partea I, nr. 45
din 9 martie 1995 și a mai fost modificată și completată prin:
— Ordonanța Guvernului nr. 41/1998 privind taxele în domeniul protecției proprietății industriale și regimul de utilizare a acestora, publicată în
Monitorul Oficial al României, Partea I, nr. 43 din 30 ianuarie 1998, aprobată cu modificări și completări prin Legea nr. 383/2002, publicată în Monitorul
Oficial al României, Partea I, nr. 471 din 2 iulie 2002, cu modificările și completările ulterioare;
— Ordonanța de urgență a Guvernului nr. 190/2005 pentru realizarea unor măsuri necesare în procesul de integrare europeană, publicată în
Monitorul Oficial al României, Partea I, nr. 1.179 din 28 decembrie 2005, aprobată cu modificări și completări prin Legea nr. 332/2006, publicată în
Monitorul Oficial al României, Partea I, nr. 629 din 20 iulie 2006.

MONITORUL OFICIAL AL ROMÂNIEI, PARTEA I, Nr. 824/6.X.2006
exploatarea comercială nu include exploatarea în condiții
de confidențialitate; se aplică sub condiția ca nicio
distribuire către terți să nu aibă loc în afară de situația în
care exploatarea topografiei se efectuează în condițiile de
confidențialitate cerute de măsurile necesare în vederea
protecției intereselor esențiale pentru siguranța națională.
Art. 3. — (1) Sunt protejate, în condițiile prezentei legi,
topografiile originale. Sunt originale topografiile care
constituie rezultatul efortului intelectual al creatorilor lor și
care, la data când au fost create, nu erau uzuale pentru
creatorii de topografii și pentru fabricanții de produse
semiconductoare.
(2) O topografie constituită dintr-o combinație de
elemente și de interconexiuni uzuale poate fi protejată
numai dacă combinația, luată în ansambul ei, este
originală, în sensul alin. (1).
Art. 4. — Drepturile titularului unei topografii protejate
asupra produsului semiconductor nu sunt condiționate de
faptul că acesta este sau nu încorporat într-un produs.
Art. 5. — Protecția acordată, potrivit art. 3, se aplică
numai topografiei propriu-zise, cu excluderea oricărui
concept, procedeu, sistem, oricărei tehnici sau informații
codate încorporate în această topografie.
CAPITOLUL II
Dreptul la protecție
Art. 6. — (1) Pot beneficia de protecția oferită prin
prezenta lege:
a) persoanele fizice care sunt resortisante ale unui stat
membru al Uniunii Europene sau al Organizației Mondiale
a Comerțului ori care au reședința obișnuită pe teritoriul
unui astfel de stat;
b) societățile sau alte persoane juridice care desfășoară
o activitate industrială ori comercială, reală și efectivă, pe
teritoriul României sau al unui stat membru al Uniunii
Europene ori al Organizației Mondiale a Comerțului.
(2) În cazul negocierii unor acorduri internaționale cu
state terțe sau al adoptării de dispoziții interne, prin care
se intenționează extinderea protecției acordate prin
prezenta lege altor persoane decât cele prevăzute la
alin. (1), Comisia Europeană va fi informată cu 30 de zile
în avans.
(3) Încheierea acordurilor sau adoptarea dispozițiilor
prevăzute la alin. (2) nu poate avea loc mai devreme de
două luni de la data informării Comisiei Europene, în cazul
în care aceasta comunică statului român, în termenul
prevăzut la alineatul precedent, intenția de a prezenta
Consiliului European o propunere în sensul extinderii
protecției de către toate statele membre în ceea ce
privește persoanele sau statele terțe respective.
(4) Dacă în această perioadă de două luni Comisia
Europeană prezintă Consiliului European o astfel de
propunere, încheierea acordurilor sau adoptarea dispozițiilor
prevăzute la alin. (2) nu poate avea loc mai devreme de
4 luni de la data prezentării propunerii.
(5) În lipsa unei comunicări din partea Comisiei
Europene în termenul prevăzut la alin. (3) sau a prezentării
unei propuneri ori a adoptării unei decizii a Consiliului
European în termenele prevăzute la alin. (4), statul român
poate încheia acordurile sau poate adopta dispozițiile
prevăzute la alin. (2).
(6) Decizia Consiliului European, adoptată în baza
propunerii Comisiei Europene, nu împiedică încheierea
acordurilor sau adoptarea dispozițiilor prevăzute la alin. (2),

13

cu excepția cazului în care Consiliul decide în sens
contrar, cu majoritate calificată.
Art. 7. — (1) Persoana îndreptățită să obțină protecția
legală a unei topografii poate fi reprezentată, în relațiile cu
Oficiul de Stat pentru Invenții și Mărci, prin mandatar.
(2) În cazul persoanelor fizice și al persoanelor juridice
străine, cu domiciliul, respectiv sediul, în străinătate,
reprezentarea prin mandatar este obligatorie, mandatarul
trebuind să aibă domiciliul sau sediul pe teritoriul României.
Art. 8. — (1) Dreptul la protecția topografiei unui produs
semiconductor aparține creatorului topografiei sau
succesorului în drepturi al acestuia. În cazul în care sunt
mai mulți creatori, coautori, drepturile aparțin acestora în
comun.
(2) Dreptul la protecție este acordat și persoanelor
prevăzute la art. 6, care:
a) procedează la o primă exploatare comercială a unei
topografii, în România sau în Uniunea Europeană, ce nu a
mai făcut obiectul niciunei exploatări în lume; și
b) au primit din partea unei persoane în drept să
dispună de topografie autorizația exclusivă de a exploata
comercial această topografie pe teritoriul României sau în
Uniunea Europeană.
Art. 9. — (1) Dacă topografia a fost creată de un
salariat în cadrul sarcinilor de serviciu, dreptul la protecția
topografiei aparține unității al cărei salariat este creatorul
topografiei.
(2) Dacă topografia a fost creată la comanda unei
persoane fizice sau persoane juridice, dreptul la protecția
topografiei aparține persoanei care a comandat-o.
(3) În cazul în care există dispoziții contractuale
contrare celor de la alineatele precedente, se aplică aceste
dispoziții contractuale.
Art. 10. — Dacă o topografie a fost exploatată
comercial, în țară sau în străinătate, topografia poate
beneficia de protecție, în condițiile prezentei legi, numai
dacă cererea de înregistrare a fost depusă la Oficiul de
Stat pentru Invenții și Mărci în termen de 2 ani de la data
primei exploatări comerciale.
Art. 11. — În situația în care o topografie nu a fost
exploatată comercial timp de 15 ani de la data la care a
fost creată sau codată pentru prima oară, la împlinirea
acestui termen dreptul la protecție încetează, după cum
urmează:
a) dacă topografia nu a fost înregistrată, ea nu mai
poate face obiectul unei cereri de înregistrare;
b) dacă topografia a fost înregistrată, drepturile conferite
prin înregistrare se sting.
CAPITOLUL III
Înregistrarea topografiilor
Art. 12. — (1) Înregistrarea unei topografii de produs
semiconductor este condiționată de constituirea la Oficiul
de Stat pentru Invenții și Mărci a unui depozit reglementar
al cererii de înregistrare.
(2) O cerere de înregistrare poate avea ca obiect o
singură topografie, iar o topografie poate fi înregistrată
numai o singură dată.
Art. 13. — (1) Depozitul cererii de înregistrare a unei
topografii este reglementar constituit dacă se depun
următoarele:
a) o cerere scrisă prin care se solicită înregistrarea
topografiei și care trebuie să evidențieze cel puțin:
— numele, prenumele și domiciliul creatorului/creatorilor
topografiei;

14

MONITORUL OFICIAL AL ROMÂNIEI, PARTEA I, Nr. 824/6.X.2006

— numele și prenumele sau denumirea și adresa
solicitantului, dacă acesta este altul decât creatorul
topografiei;
— indicații privind dreptul solicitantului de a înregistra
topografia;
— denumirea și destinația produsului semiconductor
realizabil pe baza topografiei;
— data fixării sau a primei codări a topografiei;
— data primei exploatări comerciale a topografiei, când
este cazul;
— numele și prenumele sau denumirea și adresa
mandatarului, când este cazul;
— semnătura solicitantului sau, după caz, a
mandatarului;
b) o documentație tehnică, constituită din materiale
grafice și texte, care să conțină informații suficiente pentru
a permite identificarea topografiei și pentru a evidenția
funcțiunea electronică a produsului semiconductor care
încorporează topografia;
c) două exemplare ale produsului semiconductor, dacă
acesta a fost realizat și exploatat comercial;
d) împuternicirea de reprezentare a mandatarului,
după caz;
e) dovada de plată a taxelor prevăzute de lege.
(2) Toate documentele menționate mai sus se depun
dactilografiate în limba română.
Art. 14. — (1) Oficiul de Stat pentru Invenții și Mărci
examinează cererile de înregistrare a topografiilor din punct
de vedere al îndeplinirii cerințelor legale pentru constituirea
depozitului reglementar și, dacă constată îndeplinirea
acestora, efectuează înregistrarea topografiei în Registrul
național al topografiilor, publică înregistrarea topografiei în
condițiile prevăzute la art. 17 și eliberează persoanei
îndreptățite un certificat de înregistrare a topografiei, în
termen de 3 luni de la data publicării.
(2) Data depozitului reglementar este data înregistrării
cererii de protecție.
Art. 15. — (1) În cazul în care, la examinarea cererii,
se constată lipsuri sau deficiențe ale actelor prevăzute la
art. 13, acestea se comunică în scris solicitantului, în
termen de 15 zile de la data depunerii cererii, acordându-i-se
un termen de două luni pentru a efectua completările și
rectificările necesare.
(2) Dacă în termenul acordat s-au efectuat toate aceste
completări și rectificări, Oficiul de Stat pentru Invenții și
Mărci efectuează procedura prevăzută la art. 14.
(3) Data depozitului reglementar va fi, în acest caz,
data la care s-au primit toate completările și rectificările
necesare.
(4) Dacă în termenul acordat nu s-au efectuat
completările și rectificările cerute, cererea este respinsă și
se comunică în scris solicitantului motivele respingerii.
Art. 16. — (1) Hotărârile privind cererile de înregistrare
a topografiilor pot fi contestate pe cale administrativă, în
scris și motivat, la Oficiul de Stat pentru Invenții și Mărci,
în termen de 3 luni de la comunicare.
(2) Contestația va fi examinată, în termen de 3 luni de
la înregistrarea acesteia, de către Comisia de reexaminare
din cadrul Departamentului de apeluri al Oficiului de Stat
pentru Invenții și Mărci.
(3) Hotărârea motivată a Comisiei de reexaminare se
comunică părților în termen de 15 zile de la pronunțare și
poate fi atacată cu apel la Tribunalul București, în termen
de 3 luni de la comunicare.
(4) Hotărârea Tribunalului București poate fi atacată cu
recurs la Curtea de Apel București, în termen de 15 zile
de la comunicare.

(5) Hotărârile Comisiei de reexaminare rămase definitive
și irevocabile se publică în B.O.P.I., în termen de
60 de zile.
Art. 17. — (1) Înregistrarea topografiilor se publică în
B.O.P.I., în termen de două luni de la data înregistrării.
(2) Titularul este obligat să comunice, în cel mai scurt
termen, Oficiului de Stat pentru Invenții și Mărci orice
modificări survenite în ceea ce privește numele sau
denumirea titularului ori a mandatarului acestuia. Oficiul de
Stat pentru Invenții și Mărci operează modificările în
Registrul național al topografiilor și le publică în B.O.P.I.,
în termen de 3 luni de la primirea comunicării.
Art. 18. — (1) După publicarea înregistrării,
documentația din depozitul reglementar al topografiilor
poate fi consultată la sediul Oficiului de Stat pentru Invenții
și Mărci de către persoanele interesate.
(2) Nu pot fi consultate documentele din depozitul
reglementar, care conțin informații declarate de solicitantul
protecției ca fiind secrete comerciale.
Art. 19. — (1) Orice persoană interesată are dreptul să
formuleze în scris și motivat la Oficiul de Stat pentru
Invenții și Mărci o cerere de revocare împotriva hotărârilor
privind cererile de înregistrare a topografiilor produselor
semiconductoare, în termen de 3 luni de la publicarea
acestora, dacă hotărârile au fost luate cu nerespectarea
art. 13.
(2) Cererea de revocare va fi soluționată, în termen de
3 luni de la înregistrarea acesteia la Oficiul de Stat pentru
Invenții și Mărci, de către Comisia de reexaminare din
cadrul Departamentului de apeluri al oficiului.
(3) Hotărârea motivată a Comisiei de reexaminare se
comunică părților în termen de 15 zile de la pronunțare și
va fi supusă căilor de atac prevăzute la art. 16 alin. (3)
și (4).
(4) Hotărârile privind revocarea, definitive și irevocabile,
se publică în B.O.P.I., în termen de 60 de zile.
CAPITOLUL IV
Drepturi
Art. 20. — Drepturile exclusive se sting la 10 ani de la
prima dintre următoarele date:
a) sfârșitul anului în care topografia a făcut obiectul
unei exploatări comerciale pentru prima dată în lume;
b) sfârșitul anului în care s-a constituit depozitul
reglementar.
Art. 21. — (1) Titularul unei topografii înregistrate are,
pe toată durata de protecție, dreptul exclusiv de exploatare
a topografiei, precum și dreptul exclusiv de a autoriza sau
de a interzice următoarele acte:
a) reproducerea acelei topografii, în măsura în care
este protejată conform art. 3 alin. (1);
b) exploatarea comercială sau importul în acest scop al
unei topografii sau al unui produs semiconductor fabricat
cu ajutorul acestei topografii.
(2) Se exceptează de la dispozițiile alin. (1):
a) reproducerea unei topografii cu titlu privat în scopuri
necomerciale;
b) reproducerea în scop de analiză, evaluare sau
învățământ privind concepte, procedee, sisteme ori tehnici
încorporate în topografie sau privind topografia însăși;
c) actele privind o topografie protejată și care a fost
creată plecând de la o analiză și o evaluare a unei alte
topografii, efectuate potrivit lit. b).
(3) Dreptul exclusiv de a autoriza sau de a interzice
actele prevăzute la alin. (1) lit. b) nu este aplicabil actelor
săvârșite după ce topografia sau produsul semiconductor a

MONITORUL OFICIAL AL ROMÂNIEI, PARTEA I, Nr. 824/6.X.2006
fost pus pe piață în România sau în Uniunea Europeană,
de către titular sau cu consimțământul acestuia.
Art. 22. — Drepturile exclusive prevăzute la art. 21 se
nasc:
a) la data depozitului reglementar;
b) la data la care topografia a făcut obiectul unei
exploatări comerciale pentru prima dată, oriunde în lume,
dacă aceasta este anterioară datei prevăzute la lit. a).
Art. 23. — Titularul are dreptul să marcheze produsele
semiconductoare fabricate pe baza topografiei protejate, cu
majuscula T.
Art. 24. — Creatorii de topografii au dreptul să li se
menționeze numele și calitatea de creator al topografiei în
certificatul de înregistrare a topografiei și în publicațiile
efectuate de Oficiul de Stat pentru Invenții și Mărci cu
privire la topografiile înregistrate.
Art. 25. — Creatorii de topografii, care, în virtutea
prevederilor art. 9, nu sunt titulari, au dreptul la o
remunerație care se stabilește prin contract încheiat între
aceștia și titularul topografiei protejate.
Art. 26. — (1) Nu constituie o încălcare a drepturilor
titularului unei topografii protejate exploatarea topografiei de
către persoana care a achiziționat cu bună-credință
produsul semiconductor, fără să aibă posibilitatea de a ști
că produsul semiconductor respectiv încorporează o
topografie protejată, reprodusă ilegal. Începând de la data
la care persoana în cauză a luat cunoștință că topografia
este protejată, ea nu mai are dreptul de a achiziționa, fără
autorizația titularului, produse semiconductoare similare, dar
poate continua exploatarea comercială a produselor
semiconductoare, achiziționate sau contractate anterior
acestei date, cu condiția plății către titular a unei
despăgubiri echitabile.
(2) Dispozițiile alin. (1) sunt aplicabile și succesorilor în
drepturi ai titularului topografiei protejate.
Art. 27. — Pentru perioada anterioară nașterii drepturilor
exclusive, în conformitate cu prevederile art. 22, persoana
care are dreptul la protecție în temeiul prezentei legi și
care poate dovedi că un terț a reprodus în mod fraudulos
sau a exploatat comercial ori a importat în aceste scopuri
topografia poate solicita daune potrivit dreptului comun.
CAPITOLUL V
Transmiterea drepturilor
Art. 28. — Dreptul la protecție și drepturile ce decurg
din înregistrarea unei topografii pot fi transmise, în tot sau
în parte, prin cesiune și prin succesiune legală sau
testamentară.
Art. 29. — Drepturile conferite prin înregistrarea unei
topografii pot fi transmise prin acordarea de licențe
exclusive sau neexclusive.
Art. 30. — Transmiterea drepturilor prevăzute la art. 28
și 29 produce efecte față de terți numai începând cu data
publicării în B.O.P.I. a mențiunii transmiterii înregistrate la
Oficiul de Stat pentru Invenții și Mărci.
Art. 31. — (1) Tribunalul București poate acorda o
licență obligatorie de exploatare unor persoane care, cu
toate eforturile depuse, nu au reușit să obțină autorizația
titularului de a exploata o topografie protejată, dacă:
a) acordarea licenței este necesară în situații de urgență
care privesc apărarea și siguranța națională, prevenirea
sau lichidarea efectelor unor calamități naturale, încălcarea
Legii concurenței nr. 21/1996, republicată, ori nerespectarea
standardelor naționale privind poluarea atmosferei;

15

b) au trecut cel puțin 4 ani de la începerea perioadei
de protecție și topografia nu a fost exploatată comercial pe
teritoriul României.
(2) Licențele obligatorii sunt neexclusive și nu pot fi
transmise decât împreună cu patrimoniul afectat aplicării
lor.
(3) Licențele obligatorii acordate se comunică Oficiului
de Stat pentru Invenții și Mărci, care le înscrie în Registrul
național al topografiilor.
(4) Beneficiarul licenței obligatorii datorează titularului o
remunerație echitabilă.
(5) Întinderea și durata licențelor obligatorii vor fi limitate
la scopurile pentru care acestea au fost acordate.
(6) Beneficiari ai licenței obligatorii pot fi inclusiv
Guvernul sau terții autorizați de acesta.
Art. 32. — (1) La solicitarea motivată prezentată de
persoana interesată, Tribunalul București poate retrage
licența obligatorie atunci când circumstanțele care au
condus la acordarea acesteia au încetat să mai existe, cu
condiția ca interesele legitime ale persoanei care a
dobândit-o să fie protejate într-o manieră corespunzătoare.
(2) Licența nu va fi retrasă dacă există iminența
repetării circumstanțelor care au determinat acordarea
acesteia.
(3) Hotărârile Tribunalului București privind acordarea
unei licențe obligatorii, precum și cele privind retragerea
acesteia vor putea fi atacate la Curtea de Apel București,
în termen de 15 zile de la comunicare.
(4) Hotărârile judecătorești definitive și irevocabile privind
acordarea sau, după caz, retragerea licenței obligatorii se
comunică de persoana interesată Oficiului de Stat pentru
Invenții și Mărci, care le înregistrează în Registrul național
al topografiilor și publică mențiunea acestor hotărâri în
B.O.P.I., în termen de 30 de zile de la comunicare.
Art. 33. — Oficiul de Stat pentru Invenții și Mărci
publică în B.O.P.I. toate cesiunile și licențele înregistrate cu
privire la topografiile protejate, precum și modificările
survenite în legătură cu acestea, în termen de 3 luni de la
înregistrarea lor.
CAPITOLUL VI
Încetarea drepturilor
Art. 34. — (1) Drepturile conferite titularului prin
înregistrarea topografiei se sting la data expirării perioadei
de protecție, dată la care topografia intră în domeniul
public, putând fi exploatată de orice persoană fără nicio
restricție.
(2) Drepturile titularului se sting înainte de expirarea
duratei de protecție, dacă sunt îndeplinite condițiile
prevăzute la art. 11 lit. b).
Art. 35. — Titularul poate renunța la protecția unei
topografii înregistrate oricând în cursul duratei de protecție;
renunțarea are ca efect stingerea drepturilor titularului cu
toate consecințele prevăzute la art. 34 alin. (1), începând
de la data publicării cererii de renunțare în B.O.P.I.
Art. 36. — (1) Orice persoană interesată poate cere
Tribunalului București anularea în tot sau în parte a
înregistrării unei topografii, în cazul în care se constată că
nu au fost îndeplinite condițiile legale pentru acordarea
protecției. Cererea de anulare poate fi formulată pe
întreaga perioadă de protecție a topografiei.
(2) Hotărârile Tribunalului București pot fi atacate cu
apel la Curtea de Apel București, în termen de 30 de zile
de la comunicare.

16

MONITORUL OFICIAL AL ROMÂNIEI, PARTEA I, Nr. 824/6.X.2006

(3) Hotărârile Curții de Apel București pot fi atacate cu
recurs la Înalta Curte de Casație și Justiție, în termen de
30 de zile de la comunicare.
Art. 37. — Oficiul de Stat pentru Invenții și Mărci
înscrie în Registrul național al topografiilor și publică în
B.O.P.I. toate modificările privind protecția topografiilor
survenite ca urmare a aplicării dispozițiilor art. 34—36.
CAPITOLUL VII
Apărarea drepturilor
Art. 38. — (1) Constituie infracțiune de contrafacere, în
sensul prezentei legi, exploatarea comercială sau
producerea fără drept a unei topografii protejate ori a unui
produs semiconductor în care este încorporată o topografie
protejată sau a unui element de circuit care încorporează
un astfel de produs semiconductor, în măsura în care
acest element continuă să conțină o topografie.
(2) Acțiunile prevăzute la alin. (1) sunt calificate
contrafacere dacă au fost săvârșite după data publicării
înregistrării topografiei în Registrul național al topografiilor
și se pedepsesc cu închisoare de la 3 luni la 2 ani sau cu
amendă de la 10.000 lei la 30.000 lei.
(3) Acțiunea penală se pune în mișcare din oficiu.
(4) Pentru prejudiciile cauzate, titularul are dreptul la
despăgubiri, potrivit dreptului comun, și poate solicita
instanței judecătorești competente să dispună măsura
confiscării sau, după caz, a distrugerii produselor
contrafăcute; aceste dispoziții se aplică și echipamentelor
care au servit nemijlocit la săvârșirea infracțiunii de
contrafacere.
Art. 39. — Litigiile cu privire la calitatea de creator al
topografiei sau de titular, precum și cele cu privire la
drepturile născute din înregistrarea topografiilor — inclusiv
drepturile patrimoniale ale creatorilor — sau din contractele
de cesiune sau licență sunt de competența instanțelor
judecătorești.
Art. 40. — În cazul în care, prin hotărâre
judecătorească definitivă și irevocabilă, se constată că o
altă persoană decât titularul certificatului de înregistrare
este îndreptățită la obținerea protecției topografiei, Oficiul
de Stat pentru Invenții și Mărci eliberează certificatul de
înregistrare persoanei îndreptățite, înscrie în Registrul
național al topografiilor modificarea de titular și o publică în
B.O.P.I.
Art. 41. — În situația în care drepturile asupra unei
topografii înregistrate au încetat pentru o perioadă de timp
ca urmare a renunțării la protecție, a decăderii din drepturi
sau a anulării înregistrării, despăgubirile și celelalte drepturi
patrimoniale dobândite de titular, corespunzător perioadei

menționate, se restituie de către acesta persoanelor de la
care au fost dobândite.
Art. 42. — La cererea instanței judecătorești, Oficiul de
Stat pentru Invenții și Mărci este obligat să înainteze
actele, documentele și informațiile necesare judecării cauzei
cu care a fost învestită, acestea restituindu-se la încetarea
procesului. Citarea în instanță se va face numai în acest
scop.
Art. 43. — (1) Procedurile privind cererile și certificatele
de înregistrare a topografiilor produselor semiconductoare
sunt supuse taxelor, în cuantumul și la termenele stabilite
conform legii. Taxele se plătesc în contul Oficiului de Stat
pentru Invenții și Mărci.
(2) Taxele datorate de persoanele fizice și persoanele
juridice cu domiciliul sau, după caz, cu sediul în străinătate
se plătesc în valută în contul Oficiului de Stat pentru
Invenții și Mărci.
(3) Neplata taxelor la termenele legale prevăzute atrage
neefectuarea procedurii respective.
CAPITOLUL VIII
Dispoziții finale
Art. 44. — Prezenta lege intră în vigoare în termen de
3 luni de la data publicării ei în Monitorul Oficial al
României, Partea I.
*
Prezenta lege transpune Directiva Consiliului nr. 87/54/CEE
din 16 decembrie 1986 privind protecția juridică a topografiilor
produselor semiconductoare, publicată în Jurnalul Oficial al
Comunităților Europene nr. L 024 din 27 ianuarie 1987.
N O T Ă:

Reproducem mai jos art. II din Legea nr. 337/2005 care
nu este încorporat în textul republicat al Legii nr. 16/1995
și care se aplică, în continuare, ca dispoziții proprii ale
Legii nr. 337/2005:
îArt. II. — Prezenta lege intră în vigoare la 3 luni de la
data publicării în Monitorul Oficial al României, Partea I.
În termen de 3 luni de la publicarea prezentei legi,
Oficiul de Stat pentru Invenții și Mărci va adopta norme de
aplicare a Legii nr. 16/1995 privind protecția topografiilor
circuitelor integrate, cu modificările ulterioare, precum și cu
modificările și completările aduse prin prezenta lege, care
se vor publica în Monitorul Oficial al României, Partea I.
La data intrării în vigoare a normelor prevăzute la
alin. 2 se abrogă Hotărârea Guvernului nr. 535/1996 pentru
aprobarea Regulamentului privind înregistrarea topografiilor
circuitelor integrate, publicată în Monitorul Oficial al
României, Partea I, nr. 172 din 1 august 1996.“

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 824/6.X.2006 conține 16 pagini.

Prețul: 1,15 lei

&JUYDGY|120006]
ISSN 1453—4495

