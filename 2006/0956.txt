Anul 174 (XVIII) — Nr. 956

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 noiembrie 2006

SUMAR

Nr.
LEGI ȘI DECRETE
403. — Lege pentru modificarea și completarea Legii
nr. 9/1998 privind acordarea de compensații
cetățenilor români pentru bunurile trecute în
proprietatea statului bulgar în urma aplicării
Tratatului dintre România și Bulgaria, semnat la
Craiova la 7 septembrie 1940 .................................
1.254. — Decret privind promulgarea Legii pentru
modificarea și completarea Legii nr. 9/1998 privind
acordarea de compensații cetățenilor români
pentru bunurile trecute în proprietatea statului
bulgar în urma aplicării Tratatului dintre România
și Bulgaria, semnat la Craiova la 7 septembrie
1940 ...........................................................................
406. — Lege pentru modificarea și completarea Legii
nr. 126/1995 privind regimul materiilor explozive
1.257. — Decret privind promulgarea Legii pentru
modificarea și completarea Legii nr. 126/1995
privind regimul materiilor explozive..........................
410. — Lege pentru ratificarea Acordului sub formă de
schimb de scrisori dintre România și Comunitatea
Europeană privind acordarea reciprocă de concesii
comerciale preferențiale în domeniul vinurilor,
semnat la Bruxelles la 23 februarie 2006 ............
Acord sub formă de schimb de scrisori între România și
Comunitatea Europeană privind acordarea
reciprocă de concesii comerciale preferențiale în
domeniul vinurilor ......................................................
1.261. — Decret privind promulgarea Legii pentru
ratificarea Acordului sub formă de schimb de

Pagina

Nr.

Pagina
scrisori dintre România și Comunitatea Europeană
privind acordarea reciprocă de concesii comerciale
preferențiale în domeniul vinurilor, semnat la
Bruxelles la 23 februarie 2006 ...............................

8

DECIZII ALE CURȚII CONSTITUȚIONALE
2

3

3–4

4

Decizia nr. 643 din 5 octombrie 2006 referitoare la
excepția de neconstituționalitate a prevederilor
art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea
Codului de procedură civilă ....................................

8–10

Decizia nr. 729 din 24 octombrie 2006 referitoare la
excepția de neconstituționalitate a art. 37 și art. 38
din Codul familiei .....................................................

10–11

HOTĂRÂRI ALE GUVERNULUI ROMÂNIEI
1.538. — Hotărâre pentru modificarea și completarea
Hotărârii Guvernului nr. 1.347/2001 privind
atestarea domeniului public al județului Bacău,
precum și al municipiilor, orașelor și comunelor
din județul Bacău ....................................................

12–26

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

1.398. — Ordin al ministrului sănătății publice pentru
aprobarea modalității de remunerare a experților
medicali ......................................................................

27

5–8

2.570/C. — Ordin al ministrului justiției privind
modificarea și completarea Ordinului ministrului
justiției
nr.
210/2001
pentru
aprobarea
Regulamentului de punere în aplicare a Legii
nr. 188/2000 privind executorii judecătorești .........

28–32

2

MONITORUL OFICIAL AL ROMÂNIEI, PARTEA I, Nr. 956/28.XI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 9/1998 privind acordarea de compensații
cetățenilor români pentru bunurile trecute în proprietatea statului bulgar în urma aplicării
Tratatului dintre România și Bulgaria, semnat la Craiova la 7 septembrie 1940
Parlamentul României adoptă prezenta lege.
Art. I. — Legea nr. 9/1998 privind acordarea de
compensații cetățenilor români pentru bunurile trecute în
proprietatea statului bulgar în urma aplicării Tratatului dintre
România și Bulgaria, semnat la Craiova la 7 septembrie
1940, republicată în Monitorul Oficial al României, Partea I,
nr. 105 din 7 februarie 2002, se modifică și se
completează după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Cetățenii români prejudiciați în urma
aplicării Tratatului dintre România și Bulgaria, semnat la
Craiova la 7 septembrie 1940, denumit în continuare tratat,
au dreptul la compensațiile stabilite potrivit prezentei legi,
în măsura în care nu au primit anterior sau au primit
numai parțial compensații ori despăgubiri pentru bunurile
imobile — construcții și terenuri — pe care le aveau în
proprietate în județele Durostor și Caliacra, cedate
Bulgariei, pentru recoltele neculese de porumb, bumbac și
floarea-soarelui, precum și pentru plantații de pomi fructiferi
și/sau pepiniere de pomi fructiferi altoiți.“
2. Articolul 2 va avea următorul cuprins:
îArt. 2. — (1) Despăgubirile se acordă celor îndreptățiți,
sub forma unor compensații bănești distincte pentru
terenuri, pentru construcții și pentru recoltele neculese de
porumb, bumbac și floarea-soarelui, precum și pentru
plantații de pomi fructiferi și/sau pepiniere de pomi fructiferi
altoiți, după cum urmează:
a) pentru fiecare hectar de teren, o sumă calculată la
valoarea medie a categoriilor de teren, stabilită în condițiile
prevăzute de dispozițiile legale pentru valoarea de
patrimoniu a terenurilor ce constituie capital social, sau, la
cerere, acțiuni la societățile comerciale cu capital integral
ori majoritar de stat în județul de domiciliu sau învecinat,
fără ca totalul suprafeței de teren pentru care se acordă
compensații să depășească suprafața prevăzută de Legea
fondului funciar nr. 18/1991, republicată, cu modificările și
completările ulterioare;
b) pentru fiecare locuință — inclusiv anexele
gospodărești —, precum și pentru construcțiile cu alte
destinații, o sumă calculată în raport cu suprafața construită
și cu materialele de construcții folosite, precum și cu
vechimea construcției; în această sumă este inclusă și

compensația pentru terenul aferent construcției, respectiv
terenul de sub construcție și curtea;
c) pentru recoltele neculese de porumb, bumbac și
floarea-soarelui, o sumă calculată în raport cu suprafața
cultivată și cu producția medie la hectar în anul 1940;
d) pentru plantații de pomi fructiferi și/sau pepiniere de
pomi fructiferi altoiți, o sumă calculată în raport cu
suprafața acestora.
(2) Comisia prevăzută la art. 6 va putea majora cu
până la 50% compensația bănească prevăzută la alin. (1)
lit. a), b) și d), în raport cu valoarea deosebită a unor
construcții, terenuri intravilane urbane sau rurale, plantații
de pomi fructiferi altoiți, dacă o asemenea apreciere se
justifică pe baza actelor prezentate de cei în cauză.
(3) Criteriile de evaluare, modalitățile concrete de
stabilire a cuantumului compensațiilor pentru terenuri
agricole, terenuri intravilane, construcții și recolte, plantații
de pomi fructiferi și/sau pepiniere de pomi fructiferi altoiți
se vor reglementa prin normele metodologice aprobate de
Guvern, prevăzute la art. 13. Criteriile de evaluare a
contrucțiilor se vor stabili în condițiile prevăzute de Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, cu modificările ulterioare.“
3. Alineatul (1) al articolului 9 va avea următorul
cuprins:
îArt. 9. — (1) Pentru evaluarea terenurilor, construcțiilor
și a recoltelor neculese de porumb, bumbac și floareasoarelui, a plantațiilor de pomi fructiferi și/sau a pepinierelor
de pomi fructiferi altoiți, comisiile județene sau a
municipiului București desemnează una sau mai multe
comisii tehnice de specialitate, după caz, formate din
3 membri specialiști în expertizări de construcții și evaluatori
funciari și agricoli, desemnați din cadrul instituțiilor publice,
al serviciilor publice descentralizate sau al consiliilor locale.“
Art. II. — Legea nr. 9/1998 privind acordarea de
compensații cetățenilor români pentru bunurile trecute în
proprietatea statului bulgar în urma aplicării Tratatului dintre
România și Bulgaria, semnat la Craiova la 7 septembrie
1940, republicată, cu modificările și completările aduse prin
prezenta lege, va fi republicată în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 9 noiembrie 2006.
Nr. 403.

3

MONITORUL OFICIAL AL ROMÂNIEI, PARTEA I, Nr. 956/28.XI.2006
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 9/1998 privind acordarea de compensații cetățenilor
români pentru bunurile trecute în proprietatea statului bulgar
în urma aplicării Tratatului dintre România și Bulgaria,
semnat la Craiova la 7 septembrie 1940
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru modificarea și completarea
Legii nr. 9/1998 privind acordarea de compensații cetățenilor români pentru
bunurile trecute în proprietatea statului bulgar în urma aplicării Tratatului
dintre România și Bulgaria, semnat la Craiova la 7 septembrie 1940, și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.254.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 126/1995 privind regimul materiilor explozive
Parlamentul României adoptă prezenta lege.
Art. I. — Legea nr. 126/1995 privind regimul materiilor
explozive, publicată în Monitorul Oficial al României,
Partea I, nr. 298 din 28 decembrie 1995, cu modificările și
completările ulterioare, se modifică și se completează după
cum urmează:
1. Articolul 293 va avea următorul cuprins:
îArt. 29 3 . — Vânzarea obiectelor artizanale și de
distracție fabricate sau confecționate pe bază de amestecuri
pirotehnice se face numai de către persoanele juridice
autorizate în acest sens și numai în locurile autorizate în
condițiile legii.
Spațiile de comercializare a obiectelor artizanale și de
distracție fabricate sau confecționate pe bază de amestecuri
pirotehnice vor fi construite și amenajate pe baza
documentațiilor tehnice avizate de inspectoratele teritoriale
de muncă, în afara imobilelor de locuit, și pot funcționa
numai după obținerea prealabilă a autorizației emise în
comun de către inspectoratul teritorial de muncă și
inspectoratul județean de poliție, respectiv Direcția Generală
de Poliție a Municipiului București.
În cadrul spațiilor de comercializare a obiectelor
artizanale și de distracție fabricate sau confecționate pe
bază de amestecuri pirotehnice, inspectoratul teritorial de
muncă va aviza cantitatea care poate fi depozitată în
vederea comercializării.“

2. Articolul 294 va avea următorul cuprins:
îArt. 29 4 . — Se interzice persoanelor juridice
comercializarea către persoanele fizice a obiectelor
artizanale și de distracție pe bază de amestecuri
pirotehnice din clasele II—IV, T.1, T.2, precum și a
artificiilor din categoria «obiecte zburătoare luminoase» și a
pocnitorilor din clasa I. Persoanele juridice autorizate în
condițiile legii pot folosi aceste obiecte artizanale și de
distracție pe bază de amestecuri pirotehnice numai în
interes propriu și numai în locurile autorizate.
Se interzice persoanelor fizice confecționarea, deținerea,
comercializarea, importul, folosirea sau orice altă operațiune
cu obiecte artizanale și de distracție pe bază de
amestecuri pirotehnice din clasele II—IV, T.1, T.2, precum
și a artificiilor din categoria «obiecte zburătoare luminoase»
și a pocnitorilor din clasa I.“
3. La articolul 295, literele b) și f) ale alineatului 2 vor
avea următorul cuprins:
îb) la o distanță mai mică de 50 m de contrucțiile de
locuințe cu până la 4 niveluri și la mai puțin de 100 m față
de cele cu peste 4 niveluri;
............................................................................................
f) pe drumurile publice deschise circulației rutiere, pe
aleile pietonale și în spații deschise cu aglomerări de
persoane;“.

4

MONITORUL OFICIAL AL ROMÂNIEI, PARTEA I, Nr. 956/28.XI.2006

4. La articolul 29 5 , după litera f) a alineatului 2 se
introduce o nouă literă, litera g), cu următorul cuprins:
îg) la o distanță mai mică de 500 m de păduri.“
5. La articolul 31, după alineatul 2 se introduce un nou
alineat, alineatul 21, cu următorul cuprins:
îConfecționarea, deținerea, comercializarea, importul,
folosirea sau orice altă operațiune cu obiecte artizanale și
de distracție pe bază de amestecuri pirotehnice din
clasele II—IV, T.1, T.2, precum și a artificiilor din categoria
«obiecte zburătoare luminoase» și a pocnitorilor din clasa I,

efectuate fără drept, constituie infracțiune și se pedepsește
cu închisoare de la 3 luni la un an.“
6. La articolul 32, litera c) a alineatului 1 va avea
următorul cuprins:
îc) nerespectarea prevederilor art. 29 2 și 29 5 , cu
amendă de la 3.000 lei la 6.000 lei;“.
Art. II. — La data intrării în vigoare a prezentei legi,
orice alte dispoziții contrare se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 9 noiembrie 2006.
Nr. 406.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 126/1995 privind regimul materiilor explozive
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru modificarea și completarea
Legii nr. 126/1995 privind regimul materiilor explozive și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.257.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului sub formă de schimb de scrisori
dintre România și Comunitatea Europeană
privind acordarea reciprocă de concesii comerciale
preferențiale în domeniul vinurilor,
semnat la Bruxelles la 23 februarie 2006
Parlamentul României adoptă prezenta lege.
Articol unic — Se ratifică Acordul sub formă de schimb de scrisori
dintre România și Comunitatea Europeană privind acordarea reciprocă de
concesii comerciale preferențiale în domeniul vinurilor, semnat la Bruxelles
la 23 februarie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 9 noiembrie 2006.
Nr. 410.

MONITORUL OFICIAL AL ROMÂNIEI, PARTEA I, Nr. 956/28.XI.2006
ACORD
sub formă de schimb de scrisori între România și Comunitatea Europeană privind acordarea
reciprocă de concesii comerciale preferențiale în domeniul vinurilor
A. Scrisoare din partea Comunității Europene
Domnule,
Am onoarea să mă refer la Acordul din data de 22 martie 2001 sub formă de schimb de
scrisori între România și Comunitatea Europeană privind acordarea reciprocă de contingente
tarifare pentru anumite vinuri și băuturi spirtoase, care amendează Acordul din data de
26 noiembrie 1993, precum și la negocierile finalizate în cursul anului 2004 între România și
Comunitatea Europeană, vizând concesiile comerciale în domeniul vinurilor.
Prin prezenta scrisoare confirmăm că, urmare a rezultatelor negocierilor și ținând cont de
procedura de adoptare și intrare în vigoare a Protocolului adițional, anexă la Acordul european în
domeniul vinurilor și băuturilor spirtoase, precum și în vederea implementării rezultatelor
negocierilor vizând noile concesii bilaterale pentru anumite vinuri, România și Comunitatea
Europeană au convenit asupra celor ce urmează, înlocuind concesiile în domeniul vinurilor
prevăzute în schimbul de scrisori din anul 2001:
1. Importul în România al următoarelor produse originare din Comunitate va face obiectul
concesiilor de mai jos:
Codul din tariful
vamal de import
al României

ex 2204 10
ex 2204 21
ex 2204 29

Descrierea produselor

Cantitate anuală
(hl)

Vin din struguri proaspeți

60.000

Taxa vamală aplicabilă
(% din taxa vamală
în regimul clauzei națiunii
celei mai favorizate)

Exceptare

2. Importul în Comunitate al următoarelor produse originare din România va face obiectul
concesiilor de mai jos:
Codul NC

Descrierea produselor

Cantitate anuală
(hl)

ex 2204 10
ex 2204 21
ex 2204 29

Vin din struguri proaspeți

345.000

Taxa vamală aplicabilă

Exceptare

3. Regulile de origine aplicate în cadrul prezentului acord sunt cele stabilite prin
Protocolul 4, anexă la Acordul european instituind o asociere între România, pe de o parte, și
Comunitatea Europeană și statele ei membre, pe de altă parte.
4. În scopul aplicării prezentului acord, vinul este definit în conformitate cu prevederile
pct. 10 din anexa I la Regulamentul Consiliului (CE) nr. 1.493/1999 cu privire la organizarea
comună de piață în domeniul vinului și trebuie produs conform regulilor ce guvernează practicile și
procesele oenologice la care fac referire titlul V din anexele IV și V la regulamentul menționat,
precum și Regulamentul Comisiei (CE) nr. 1.622/2000 care stabilește regulile detaliate pentru
implementarea Regulamentului Consiliului (CE) nr. 1.493/1999 privind organizarea comună a pieței
vinului și instituie un cod comunitar al practicilor și proceselor oenologice.
5. Importurile de vinuri care fac obiectul concesiilor prevăzute în prezentul acord vor fi
supuse prezentării unui certificat emis de o instituție recunoscută reciproc, înscrisă pe lista
elaborată în comun, care să ateste că vinurile în cauză îndeplinesc cerințele prevăzute la pct. 4.
6. Părțile contractante se vor asigura că preferințele tarifare acordate reciproc nu sunt
afectate de alte măsuri.
7. La cererea oricărei părți vor avea loc consultări vizând orice aspect referitor la modul de
funcționare a prezentului acord.
8. Prezentul acord se aplică, pe de o parte, pe teritoriul României și, pe de altă parte, pe
teritoriile în care se aplică Tratatul de constituire a Comunității Europene, cu respectarea condițiilor
prevăzute în tratatul respectiv.
9. Prezentul acord va fi aprobat de părțile contractante în conformitate cu procedurile lor
interne specifice.
Prezentul acord va intra în vigoare de la 1 ianuarie 2005, pentru partea comunitară; pentru
România, acesta va intra în vigoare în prima zi a lunii următoare datei la care România a
notificat Comunității îndeplinirea procedurilor interne de aprobare. Acest acord va expira la data
intrării în vigoare a Protocolului adițional, anexă la Acordul european în domeniul vinurilor și
băuturilor spirtoase.

5

6

MONITORUL OFICIAL AL ROMÂNIEI, PARTEA I, Nr. 956/28.XI.2006
V-aș fi recunoscător dacă ați binevoi să confirmați acordul Guvernului dumneavoastră cu
privire la conținutul prezentei scrisori.
Vă rog să primiți, domnule, asigurarea înaltei mele considerațiuni.
Adoptat la Bruxelles la 23 februarie 2006.
Pentru Comunitatea Europeană,
Gregor Woschnagg,
ambasador
ANEXĂ*)

*) Anexa (reprodusă în facsimil) face parte integrantă din Acord și reprezintă detalierea, pe linii tarifare la
10 cifre, conform TARIC, a pozițiilor tarifare pentru care se acordă concesiile prevăzute de Acord și care sunt menționate
în textul acestuia.

MONITORUL OFICIAL AL ROMÂNIEI, PARTEA I, Nr. 956/28.XI.2006
B. Scrisoare din partea României
Domnule,
Am onoarea să confirm primirea scrisorii dumneavoastră de astăzi, cu următorul conținut:
îAm onoarea să mă refer la Acordul din data de 22 martie 2001 sub formă de schimb de
scrisori între România și Comunitatea Europeană privind acordarea reciprocă de contingente
tarifare pentru anumite vinuri și băuturi spirtoase, care amendează Acordul din data de
26 noiembrie 1993, precum și la negocierile finalizate în cursul anului 2004 între România și
Comunitatea Europeană, vizând concesiile comerciale în domeniul vinurilor.
Prin prezenta scrisoare confirmăm că, urmare a rezultatelor negocierilor și ținând cont de
procedura de adoptare și intrare în vigoare a Protocolului adițional, anexă la Acordul european în
domeniul vinurilor și băuturilor spirtoase, precum și de necesitatea implementării rezultatelor
negocierilor vizând noile concesii bilaterale pentru anumite vinuri, România și Comunitatea
Europeană au convenit asupra celor ce urmează, înlocuind concesiile în domeniul vinurilor
prevăzute în schimbul de scrisori din anul 2001:
1. Importul în România al următoarelor produse originare din Comunitate va face obiectul
concesiilor de mai jos:

Codul din tariful
vamal de import
al României

ex 2204 10
ex 2204 21
ex 2204 29

Descrierea produselor

Cantitate anuală
(hl)

Vin din struguri proaspeți

60.000

Taxa vamală aplicabilă
(% din taxa vamală
în regimul clauzei națiunii
celei mai favorizate)

Exceptare

2. Importul în Comunitate al următoarelor produse originare din România va face obiectul
concesiilor de mai jos:
Codul
NC

ex 2204 10
ex 2204 21
ex 2204 29

Descrierea produselor

Cantitate anuală
(hl)

Vin din struguri proaspeți

345.000

Taxa vamală aplicabilă

Exceptare

3. Regulile de origine aplicate în cadrul prezentului acord sunt cele stabilite prin
Protocolul 4, anexă la Acordul european instituind o asociere între România, pe de o parte, și
Comunitatea Europeană și statele ei membre, pe de altă parte.
4. În scopul aplicării prezentului acord, vinul este definit în conformitate cu prevederile
pct. 10 din anexa I la Regulamentul Consiliului (CE) nr. 1.493/1999 cu privire la organizarea
comună de piață în domeniul vinului și trebuie produs conform regulilor ce guvernează practicile și
procesele oenologice la care fac referire titlul V din anexele IV și V la regulamentul menționat,
precum și Regulamentul Comisiei (CE) nr. 1.622/2000 care stabilește regulile detaliate pentru
implementarea Regulamentului Consiliului (CE) nr. 1.493/1999 privind organizarea comună a pieței
vinului și instituie un cod comunitar al practicilor și proceselor oenologice.
5. Importurile de vinuri care fac obiectul concesiilor prevăzute în prezentul acord vor fi
supuse prezentării unui certificat emis de o instituție recunoscută reciproc, înscrisă pe lista
elaborată în comun, care să ateste că vinurile în cauză îndeplinesc cerințele prevăzute la pct. 4.
6. Părțile contractante se vor asigura că preferințele tarifare acordate reciproc nu sunt
afectate de alte măsuri.
7. La cererea oricărei părți vor avea loc consultări vizând orice aspect referitor la modul de
funcționare a prezentului acord.
8. Prezentul acord se aplică, pe de o parte, pe teritoriul României și, pe de altă parte, pe
teritoriile în care se aplică Tratatul de constituire a Comunității Europene, cu respectarea condițiilor
prevăzute în tratatul respectiv.
9. Prezentul acord va fi aprobat de părțile contractante în conformitate cu procedurile lor
interne specifice.
Prezentul acord va intra în vigoare de la 1 ianuarie 2005, pentru partea comunitară; pentru
România, acesta va intra în vigoare în prima zi a lunii următoare datei la care România a
notificat Comunității îndeplinirea procedurilor interne de aprobare. Acest acord va expira la data

7

8

MONITORUL OFICIAL AL ROMÂNIEI, PARTEA I, Nr. 956/28.XI.2006
intrării în vigoare a Protocolului adițional, anexă la Acordul european în domeniul vinurilor și
băuturilor spirtoase.
V-aș fi recunoscător dacă ați binevoi să confirmați acordul Guvernului dumneavoastră cu
privire la conținutul prezentei scrisori.“
Am onoarea să confirm acordul Guvernului nostru cu privire la conținutul scrisorii
dumneavoastră.
Vă rog să primiți, domnule, asigurarea înaltei mele considerațiuni.
Adoptat la Bruxelles la 23 februarie 2006.
În numele Guvernului României,
Lazăr Comănescu,
ambasador, șeful Uniunii Permanente a României pe lângă Uniunea Europeană
PREȘEDINTELE ROMÂNIEI

DECRET
privind promulgarea Legii pentru ratificarea Acordului
sub formă de schimb de scrisori dintre România
și Comunitatea Europeană privind acordarea reciprocă
de concesii comerciale preferențiale în domeniul vinurilor,
semnat la Bruxelles la 23 februarie 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului sub
formă de schimb de scrisori dintre România și Comunitatea Europeană
privind acordarea reciprocă de concesii comerciale preferențiale în domeniul
vinurilor, semnat la Bruxelles la 23 februarie 2006, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.261.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 643
din 5 octombrie 2006

referitoare la excepția de neconstituționalitate a prevederilor art. II alin. (3) din Legea nr. 219/2005
privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Maria Bratu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. II alin. (3) din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Gheorghe Garoafă și
Rădița Garoafă în Dosarul nr. 30.108/2/2005 al Curții de
Apel București — Secția a IV-a civilă.
La apelul nominal răspund personal Rădița Garoafă și
Gabriela-Roxana Andronescu, lipsind celelalte părți, față de
care procedura de citare a fost legal îndeplinită.

MONITORUL OFICIAL AL ROMÂNIEI, PARTEA I, Nr. 956/28.XI.2006
Autorul excepției, Rădița Garoafă solicită admiterea
excepției pentru aceleași motive pe care le-a invocat în
fața instanței de judecată.
Partea Gabriela-Roxana Andronescu solicită respingerea
excepției.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 28 februarie 2006, pronunțată în
Dosarul nr. 30.108/2/2005, Curtea de Apel București —
Secția a IV-a civilă a sesizat Curtea Constituțională cu
excepția de neconstituționalitate a prevederilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Gheorghe Garoafă și Rădița Garoafă.
În motivarea excepției de neconstituționalitate autorii
acesteia susțin, în esență, că textele de lege criticate
contravin dispozițiilor constituționale ale art. 15 alin. (2),
art. 16 alin. (1) și (2), art. 20, art. 21 alin. (1) și (2) și ale
art. 124 alin. (2), precum și ale art. 6, 13 și 14 din
Convenția pentru apărarea drepturilor și a libertăților
fundamentale și ale art. 299 alin. (2) din Codul de
procedură civilă, deoarece conferă competență de a judeca
în recurs aceleiași instanțe ce a judecat apelul.
Curtea de Apel București — Secția a IV-a civilă propune
respingerea excepției, întrucât printr-o decizie anterioară
Curtea Constituțională s-a mai pronunțat asupra
constituționalității art. II din Legea nr. 219/2005.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția este neîntemeiată,
invocând în acest sens jurisprudența Curții Constituționale
în materie.
Avocatul Poporului consideră că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.

9

Obiectul excepției de neconstituționalitate îl constituie
art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 609
din 14 iulie 2005, care are următoarea redactare:
— Art. II alin. (3): î(3) Recursurile aflate pe rolul Înaltei
Curți de Casație și Justiție la data intrării în vigoare a prezentei
legi și care, potrivit prezentei legi, sunt de competența curților
de apel se trimit la curțile de apel.“
În susținerea neconstituționalității acestui text de lege,
autorii excepției invocă încălcarea următoarelor prevederi
constituționale: art. 15 alin. (2), privind neretroactivitatea
legii, art. 16 alin. (1) și (2), privind egalitatea în drepturi,
art. 20, referitor la tratatele internaționale privind drepturile
omului, art. 21 alin. (1) și (2), privind accesul liber la
justiție, art. 124 alin. (2), privind înfăptuirea justiției.
Este invocată și încălcarea art. 6, 13 și 14 din
Convenția pentru apărarea drepturilor omului și a libertăților
fundamentale, precum și a art. 299 alin. (2) din Codul de
procedură civilă.
Examinând excepția de neconstituționalitate, Curtea
reține următoarele:
Textul de lege criticat a mai fost supus controlului de
constituționalitate prin raportare la aceleași dispoziții
constituționale și din convențiile internaționale. Astfel, prin
Decizia nr. 90 din 7 februarie 2006, publicată în Monitorul
Oficial al României, Partea I, nr. 193 din 1 martie 2006, și
Decizia nr. 266 din 16 martie 2006, publicată în Monitorul
Oficial al României, Partea I, nr. 336 din 14 aprilie 2006,
Curtea a respins excepția de neconstituționalitate,
constatând că reglementarea criticată a fost adoptată de
legiuitor în cadrul competenței sale constituționale, astfel
cum este consacrată prin art. 126 alin. (2) și art. 129 din
Constituție, potrivit cărora îCompetența instanțelor
judecătorești și procedura de judecată sunt prevăzute numai
prin lege“, iar, îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“. De asemenea, Curtea a reținut că, deși prin
efectul aplicării imediate a noii reglementări referitoare la
competența materială, aceeași instanță urmează să
soluționeze o cale de atac împotriva propriei sale hotărâri,
soluția legislativă adoptată nu relevă nici un fine de
neconstituționalitate. Astfel, dincolo de caracterul tranzitoriu
al acestei reglementări, soluționarea aparține unor complete
cu o compunere diferită, iar părțile beneficiază de toate
drepturile și garanțiile procesuale menite să le asigure
dreptul la apărare, dreptul la un proces echitabil și la
soluționarea acestuia într-un termen rezonabil.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.
În ceea ce privește pretinsa încălcare a prevederilor
art. 299 alin. (2) din Codul de procedură civilă, Curtea
constată că exercitarea controlului de constituționalitate
vizează conformitatea prevederilor legale criticate cu
dispozițiile constituționale, iar nu eventuala necorelare
existentă între dispozițiile unor legi.

10

MONITORUL OFICIAL AL ROMÂNIEI, PARTEA I, Nr. 956/28.XI.2006

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Gheorghe Garoafă și Rădița Garoafă în Dosarul nr. 30.108/2/2005 al Curții de Apel București — Secția a IVa civilă.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 729
din 24 octombrie 2006

referitoare la excepția de neconstituționalitate a art. 37 și art. 38 din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ramona Daniela Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 37 și 38 din Codul familiei, excepție
ridicată de Irina Elena Boață în Dosarul nr. 36.256/3/2005
al Tribunalului București — Secția a III-a civilă.
La apelul nominal lipsesc părțile. Procedura de citare
este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2006, pronunțată în Dosarul
nr. 36.256/3/2005, Tribunalul București — Secția a III-a
civilă a sesizat Curtea Constituțională cu excepția de

neconstituționalitate a prevederilor art. 37 și 38 din Codul
familiei. Excepția a fost ridicată de Irina Elena Boață.
În motivarea excepției de neconstituționalitate se
susține că textul de lege criticat este neconstituțional,
deoarece instituie posibilitatea părților de a divorța cu
ușurință.
Tribunalul București — Secția a III-a civilă apreciază că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

MONITORUL OFICIAL AL ROMÂNIEI, PARTEA I, Nr. 956/28.XI.2006
Legea nr. 47/1992,
neconstituționalitate.

să

soluționeze

excepția

11

de

controlului de constituționalitate, prin raportare la aceleași
dispoziții din Legea fundamentală și cu o motivare identică.

Obiectul excepției de neconstituționalitate îl reprezintă
prevederile art. 37 și 38 din Codul familiei.

Astfel, prin Decizia nr. 163 din 22 mai 2001, publicată
în Monitorul Oficial al României, Partea I, nr. 453 din
9 august 2001, Curtea a constatat că prevederile art. 37
din Codul familiei nu fac decât să enumere cauzele de
încetare a căsătoriei, una dintre acestea fiind desfacerea
prin divorț. Dispozițiile art. 38 stabilesc condițiile în care
instanțele judecătorești pot pronunța divorțul, și anume
când există motive temeinice și numai dacă raporturile
dintre soți sunt grav vătămate, și continuarea căsătoriei nu
mai este posibilă. Potrivit textului de lege criticat, aceste
condiții trebuie îndeplinite cumulativ.

Art. 37 alin. 2 și art. 38 din Codul familiei au fost
modificate prin Legea nr. 59/1993 pentru modificarea
Codului de procedură civilă, a Codului familiei, a Legii
contenciosului administrativ nr. 29/1990 și a Legii
nr. 94/1992 privind organizarea și funcționarea Curții de
Conturi, publicată în Monitorul Oficial al României, Partea I,
nr. 177 din 26 iulie 1993, și au următorul cuprins:
Art. 37: îCăsătoria încetează prin moartea unuia dintre soți
sau prin declararea judecătorească a morții unuia dintre ei.
Căsătoria se poate desface prin divorț.“
Art. 38: îInstanța judecătorească poate desface căsătoria
prin divorț atunci când, datorită unor motive temeinice,
raporturile dintre soți sunt grav vătămate și continuarea
căsătoriei nu mai este posibilă.
Divorțul poate fi pronunțat și numai pe baza acordului
ambilor soți, dacă sunt îndeplinite următoarele condiții:
a) până la data cererii de divorț a trecut cel puțin un an de la
încheierea căsătoriei, și
b) nu există copii minori rezultați din căsătorie.
Oricare dintre soți poate cere divorțul atunci când starea
sănătății sale face imposibilă continuarea căsătoriei. La
soluționarea cererilor accesorii divorțului, referitoare la
încredințarea copiilor minori, obligația de întreținere și folosirea
locuinței, instanța va tine seama și de interesele minorilor.“
Prevederile legale criticate sunt considerate a fi contrare
dispozițiilor constituționale cuprinse în art. 26 alin. (1)
referitoare la principiul respectării și ocrotirii vieții intime,
familiale și private de către autoritățile publice.
Analizând excepția de neconstituționalitate, Curtea
constată că textele de lege criticate au mai făcut obiect al

De asemenea, pentru divorțul bazat pe acordul părților,
reglementat în art. 38 alin. 2 din Codul familiei, legiuitorul
a impus două condiții, și anume o durată minimă a
căsătoriei ce se desface, precum și inexistența copiilor
minori rezultați din căsătorie, ceea ce demonstrează
ocrotirea instituției căsătoriei.
În ceea ce privește art. 38 alin. 3 din Codul familiei,
care prevede posibilitatea ca oricare dintre soți să ceară
desfacerea căsătoriei atunci când starea sănătății face
imposibilă continuarea acesteia, legiuitorul a avut în vedere
evitarea recurgerii cu superficialitate la desfacerea unei
astfel de căsătorii. Pentru aceste considerente, Curtea a
constatat că dispozițiile criticate de autorul excepției nu
contravin art. 26 alin. (1) din Constituție. Dimpotrivă,
instanțele de judecată vor decide desfacerea sau nu a
căsătoriei, ținând seama de probatoriul administrat,
acționând astfel în sensul garanției constituționale instituite
prin textul invocat ca fiind încălcat.
Soluția și considerentele pronunțate în decizia
menționată își mențin valabilitatea și în prezenta cauză,
neexistând temeiuri care să determine reconsiderarea
jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 37 și 38 din Codul familiei, excepție ridicată de Irina
Elena Boață în Dosarul nr. 36.256/3/2005 al Tribunalului București — Secția a III-a civilă.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ramona Daniela Marițiu

12

MONITORUL OFICIAL AL ROMÂNIEI, PARTEA I, Nr. 956/28.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.347/2001
privind atestarea domeniului public al județului Bacău,
precum și al municipiilor, orașelor și comunelor din județul Bacău
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 1.347/2001 privind
atestarea domeniului public al județului Bacău, precum și al
municipiilor, orașelor și comunelor din județul Bacău,

*) Textul modificărilor și completărilor este reprodus în facsimil.

publicată în Monitorul Oficial al României, Partea I, nr. 305
și 305 bis din 9 mai 2002, cu modificările ulterioare, se
modifică și se completează după cum urmează*):

MONITORUL OFICIAL AL ROMÂNIEI, PARTEA I, Nr. 956/28.XI.2006

b) se completează cu poziția 204, conform anexei nr. 5
la prezenta hotărâre.
Art. II. — Hotărârea Guvernului nr. 588/2006 pentru
modificarea și completarea Hotărârii Guvernului
nr. 1.347/2001 privind atestarea domeniului public al

*) Textul modificărilor și completărilor este reprodus în facsimil.

13

județului Bacău, precum și al municipiilor, orașelor și
comunelor din județul Bacău, publicată în Monitorul Oficial
al României, Partea I, nr. 485 și 485 bis din 5 iunie 2006,
se modifică și se completează după cum urmează*):

14

MONITORUL OFICIAL AL ROMÂNIEI, PARTEA I, Nr. 956/28.XI.2006

MONITORUL OFICIAL AL ROMÂNIEI, PARTEA I, Nr. 956/28.XI.2006

15

16

MONITORUL OFICIAL AL ROMÂNIEI, PARTEA I, Nr. 956/28.XI.2006

Art. III. — Se atestă apartenența la domeniul public
al comunei Itești, județul Bacău, înființată conform
Legii nr. 215/2005 pentru înființarea comunei Itești
prin reorganizarea comunei Berești-Bistrița, județul

Bacău, a bunurilor cuprinse în anexa nr. 7 la prezenta
hotărâre.
Art. IV. — Anexele nr. 1—7*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.538.

*) Anexele nr. 1—7 sunt reproduse în facsimil.

Completări la inventarul bunurilor care aparțin domeniului public al comunei Berzunți, județul Bacău

Completări la inventarul bunurilor care aparțin domeniului public al comunei Berești-Bistrița, județul Bacău

ANEXA Nr. 2

ANEXA Nr. 1

MONITORUL OFICIAL AL ROMÂNIEI, PARTEA I, Nr. 956/28.XI.2006
17

Completări la inventarul bunurilor care aparțin domeniului public al comunei Luizi-Călugăra, județul Bacău

Completări la inventarul bunurilor care aparțin domeniului public al comunei Glăvănești, județul Bacău

ANEXA Nr. 4

ANEXA Nr. 3

18
MONITORUL OFICIAL AL ROMÂNIEI, PARTEA I, Nr. 956/28.XI.2006

Completări la inventarul bunurilor care aparțin domeniului public al comunei Vultureni, județul Bacău

ANEXA Nr. 5

MONITORUL OFICIAL AL ROMÂNIEI, PARTEA I, Nr. 956/28.XI.2006
19

Completări la inventarul bunurilor care aparțin domeniului public al comunei Gioseni, județul Bacău

ANEXA Nr. 6

20
MONITORUL OFICIAL AL ROMÂNIEI, PARTEA I, Nr. 956/28.XI.2006

MONITORUL OFICIAL AL ROMÂNIEI, PARTEA I, Nr. 956/28.XI.2006

21

Inventarul bunurilor ce alcătuiesc domeniul public al comunei Itești, județul Bacău

ANEXA Nr. 7

22
MONITORUL OFICIAL AL ROMÂNIEI, PARTEA I, Nr. 956/28.XI.2006

MONITORUL OFICIAL AL ROMÂNIEI, PARTEA I, Nr. 956/28.XI.2006

23

24

MONITORUL OFICIAL AL ROMÂNIEI, PARTEA I, Nr. 956/28.XI.2006

MONITORUL OFICIAL AL ROMÂNIEI, PARTEA I, Nr. 956/28.XI.2006

25

26

MONITORUL OFICIAL AL ROMÂNIEI, PARTEA I, Nr. 956/28.XI.2006

MONITORUL OFICIAL AL ROMÂNIEI, PARTEA I, Nr. 956/28.XI.2006

27

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea modalității de remunerare a experților medicali
Văzând prevederile art. 669 alin. (3) din Legea nr. 95/2006 privind reforma în domeniul sănătății, cu modificările
și completările ulterioare,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
având în vedere Referatul de aprobare al Direcției juridice nr. E.N. 6.617 din 14 noiembrie 2006,
ministrul sănătății publice emite prezentul ordin.
Art. 1. — Se aprobă modalitatea de remunerare a experților
medicali cuprinși în lista națională, conform metodologiei
prevăzute în anexa care face parte integrantă din prezentul ordin.
Art. 2. — Autoritățile de sănătate publică județene și a
municipiului București, unitățile sanitare, experții medicali,

precum și persoanele fizice sau juridice implicate vor duce
la îndeplinire prevederile prezentului ordin.
Art. 3. — Prezentul ordin se va publica în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 14 noiembrie 2006.
Nr. 1.398.

ANEXĂ

METODOLOGIE
de stabilire a modalității de remunerare a experților cuprinși în lista națională
Art. 1. — Experții medicali cuprinși în lista națională
sunt desemnați prin tragere la sorți de către comisia de
monitorizare și competență profesională pentru cazurile de
malpraxis, organizată potrivit reglementărilor legale,
denumită în continuare comisia.
Art. 2. — (1) Desemnarea experților potrivit art. 1 se
face în situația în care comisia consideră necesară o
expertiză, pentru elaborarea deciziei asupra cazului.
(2) Comisia stabilește onorariul care trebuie achitat de
partea interesată, potrivit ordinului ministrului sănătății
publice privind onorariile experților medicali, punctele asupra
cărora trebuie să se pronunțe expertul, precum și termenul
până la care trebuie să se efectueze expertiza.
Art. 3. — Comisia colectează de la experții medicali
datele cu privire la numărul de cont și unitatea bancară la
care este deschis acesta și va întocmi o listă ce va fi
actualizată când intervin date noi.
Art. 4. — În vederea achitării onorariului pentru serviciile
expertului, președintele comisiei comunică, în scris, prin
scrisoare recomandată cu confirmare de primire, persoanei
care a făcut sesizarea cu privire la cazul de malpraxis și îi

pune în vedere să achite onorariul stabilit în termen de
5 zile lucrătoare de la data primirii acesteia.
Art. 5. — În vederea achitării onorariului de către partea
interesată, stabilit conform art. 2 alin. (2), comisia indică
numărul de cont în care acest onorariu va trebui achitat.
Art. 6. — De îndată ce partea interesată a achitat
onorariul cuvenit expertului, acesta va depune la comisie
chitanța care dovedește efectuarea plății.
Art. 7. — Comisia trimite expertului desemnat o copie
de pe actul ce atestă efectuarea plății și îi pune în vedere
acestuia să efectueze expertiza în cazul respectiv.
Art. 8. — (1) În situația în care partea interesată nu
face dovada achitării onorariului potrivit prevederilor art. 6,
comisia are dreptul să respingă sesizarea.
(2) O sesizare nouă poate fi făcută pentru același caz
în situația în care nu a expirat termenul de prescripție
pentru introducerea sesizării.
Art. 9. — Persoanele desemnate ca experți vor efectua
toate demersurile legale în vederea achitării obligațiilor ce
rezultă din încasarea sumelor cu titlu de onorariu.
Neîndeplinirea acestor obligații atrage răspunderea
persoanelor vinovate, potrivit legii.

28

MONITORUL OFICIAL AL ROMÂNIEI, PARTEA I, Nr. 956/28.XI.2006

MINISTERUL JUSTIȚIEI

ORDIN
privind modificarea și completarea Ordinului ministrului justiției nr. 210/2001
pentru aprobarea Regulamentului de punere în aplicare a Legii nr. 188/2000
privind executorii judecătorești
Având în vedere dispozițiile art. III din Ordonanța de urgență a Guvernului nr. 190/2005 pentru realizarea unor
măsuri necesare în procesul de integrare europeană, publicată în Monitorul Oficial al României, Partea I, nr. 1.179 din
28 decembrie 2005, astfel cum a fost aprobată cu modificări și completări prin Legea nr. 332/2006, publicată în Monitorul
Oficial al României, Partea I, nr. 629 din 20 iulie 2006,
în temeiul art. 6 alin. (4) din Hotărârea Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare, publicată în Monitorul Oficial al României, Partea I, nr. 132 din
11 februarie 2005,
ministrul justiției emite următorul ordin:
Art. I. — Anexa la Ordinul ministrului justiției
nr. 210/2001 pentru aprobarea Regulamentului de punere
în aplicare a Legii nr. 188/2000 privind executorii
judecătorești, publicat în Monitorul Oficial al României,
Partea I, nr. 64 din 6 februarie 2001, cu modificările și
completările ulterioare, se modifică și se completează după
cum urmează:
1. Articolul 3 va avea următorul cuprins:
îArt. 3. — Executorii judecătorești își îndeplinesc
atribuțiile cu respectarea și în limitele competențelor
prevăzute de Legea nr. 188/2000 privind executorii
judecătorești, cu modificările și completările ulterioare,
denumită în continuare lege, de prezentul regulament de
aplicare a legii, de prevederile Statutului profesiei de
executor judecătoresc, de Codul de procedură civilă și de
alte legi aplicabile în materie.“
2. Alineatul (1) al articolului 4 va avea următorul
cuprins:
îArt. 4. — (1) Executorii judecătorești își desfășoară
activitatea în cadrul unor birouri, individual sau prin
asociere în baza unui contract de societate civilă.“
3. Alineatele (1), (2) și (4) ale articolului 5 vor avea
următorul cuprins:
îArt. 5. — (1) Numărul executorilor judecătorești din
circumscripția fiecărei judecătorii și din municipiul București
se stabilește și se actualizează de ministrul justiției, prin
ordin, cu consultarea Consiliului Uniunii Naționale a
Executorilor Judecătorești, în funcție de cerințele locale
determinate de întinderea teritoriului, de volumul de
activitate și de numărul locuitorilor. Stabilirea numărului de
executori judecătorești se face astfel încât la 15.000 de
locuitori să revină cel puțin un post de executor
judecătoresc. Numărul posturilor executorilor judecătorești
din circumscripția unei judecătorii nu va fi mai mic de 3.
La stabilirea numărului executorilor judecătorești se va
avea în vedere și numărul executorilor judecătorești stagiari
care au promovat examenul de definitivat.
(2) Ministrul justiției stabilește și actualizează numărul
executorilor judecătorești anual, cu consultarea Consiliului
Uniunii Naționale a Executorilor Judecătorești.
.............................................................................................
(4) La numirea pe posturile declarate vacante în
condițiile alin. (2) vor avea prioritate, în următoarea ordine:

a) executorii judecătorești care solicită schimbarea
sediului biroului dintr-o circumscripție a judecătoriei în alta;
b) executorii judecătorești stagiari care au promovat
examenul de definitivat;
c) persoanele care au promovat concursul sau examenul
anual de admitere în profesie;
d) persoanele scutite de examen, în conformitate cu
dispozițiile art. 15 lit. g) din lege, care solicită admiterea în
profesie.“
4. Alineatul (1) al articolului 6 va avea următorul
cuprins:
îArt. 6. — (1) Executorul judecătoresc este numit de
ministrul justiției, prin ordin, în baza cererii celui interesat
și a referatului întocmit de direcția de specialitate din cadrul
Ministerului Justiției privind îndeplinirea condițiilor de numire
prevăzute de lege. Referatul direcției de specialitate va fi
însoțit, de regulă, de propunerea motivată a Consiliului
Uniunii Naționale a Executorilor Judecătorești privind
îndeplinirea sau neîndeplinirea condițiilor de numire
prevăzute de lege și admiterea sau respingerea cererii.“
5. După alineatul (1) al articolului 6 se introduc două
noi alineate, alineatele (11) și (12), cu următorul cuprins:
î(11) Persoanele care au îndeplinit timp de 2 ani funcția
de executor judecătoresc stagiar și au promovat examenul
de definitivat sau, după caz, au exercitat timp de 3 ani o
funcție de specialitate juridică și au promovat concursul sau
examenul de admitere în profesie sunt numite în funcție în
baza hotărârii de validare a Consiliului Uniunii Naționale a
Executorilor Judecătorești și a referatului întocmit de
direcția de specialitate din Ministerul Justiției.
(12) Persoanele scutite de examen care au exercitat
timp de 5 ani funcția de judecător, procuror sau avocat, cu
condiția să fi promovat examenul de definitivat în profesia
din care provin, sunt numite pe baza cererii celor interesați
și după verificarea îndeplinirii condițiilor prevăzute la art. 15
din Legea nr. 188/2000, cu modificările și completările
ulterioare.“
6. Alineatul (3) al articolului 6 va avea următorul
cuprins:
î(3) Prelungirea termenului de 90 de zile pentru
înregistrarea biroului poate fi încuviințată de ministrul
justiției, pentru motive temeinice, la cererea executorului
judecătoresc. Cererea, cuprinzând motivele justificate care
îl împiedică să își înregistreze biroul în termenul prevăzut

MONITORUL OFICIAL AL ROMÂNIEI, PARTEA I, Nr. 956/28.XI.2006
de lege, se depune la Camera executorilor judecătorești,
care o înaintează ministrului justiției în termen de 48 de
ore de la depunere, împreună cu punctul său de vedere.“
7. Alineatul (1) al articolului 9 va avea următorul
cuprins:
îArt. 9. — (1) Ștampila executorilor judecătorești
cuprinde stema României, numele, prenumele și calitatea
de executor judecătoresc, precum și circumscripția
judecătoriei în care își are sediul biroul. Modelul și
dimensiunea ștampilei sunt propuse de Consiliul Uniunii
Naționale a Executorilor Judecătorești și aprobate de
ministrul justiției prin ordin.“
8. Alineatul (2) al articolului 11 va avea următorul
cuprins:
î(2) Listele se vor comunica direcției de specialitate din
cadrul Ministerului Justiției în termen de 5 zile de la
întocmirea, respectiv actualizarea acestora.“
9. Alineatul (1) al articolului 13 va avea următorul
cuprins:
îArt. 13. — (1) Durata stagiului se suspendă pe timpul
serviciului militar sau al concentrării, al concediului de
maternitate și de creștere a copilului până la vârsta de
2 ani ori în alte cazuri prevăzute de lege. Durata stagiului
se suspendă de drept până la preluarea executorului
judecătoresc stagiar de către alt executor judecătoresc
îndrumător, dacă executorul judecătoresc îndrumător este
suspendat.“
10. La articolul 14, după alineatul (4) se introduce un
nou alineat, alineatul (5), cu următorul cuprins:
î(5) Pe durata suspendării din funcție a executorului
judecătoresc îndrumător, executorul judecătoresc stagiar
poate fi preluat de către un alt executor judecătoresc care
îndeplinește condițiile.“
11. Titlul secțiunii a 4-a din capitolul I va avea
următorul cuprins:
îSECȚIUNEA a 4-a
Organizarea și desfășurarea concursului sau a examenului
de admitere în profesie și a examenului de definitivat“

12. Articolul 19 va avea următorul cuprins:
îArt. 19. — (1) În termen de 3 zile de la expirarea
termenului pentru depunerea dosarului, colegiul director al
Camerei executorilor judecătorești verifică îndeplinirea
cerințelor legale pentru înscrierea la concurs sau examen
și pentru dobândirea calității de executor judecătoresc
stagiar, întocmind pentru fiecare candidat referatul de
admitere sau, după caz, de respingere a cererii de
înscriere la examen. Referatul de admitere sau de
respingere este consultativ. Referatul de respingere trebuie
motivat. În a 3-a zi se va afișa la sediul Camerei, la loc
vizibil și accesibil publicului, lista cu numele candidaților și
dosarele admise sau respinse. Despre aceasta se va
întocmi proces-verbal, care va consemna data și ora
afișării și care va fi afișat împreună cu lista. La cererea
candidaților ale căror dosare au fost respinse, li se va
înmâna acestora copie certificată de pe referatul de
respingere.
(2) În termen de două zile de la afișarea listei,
candidații ale căror cereri de înscriere au fost respinse pot
completa dosarul de înscriere pentru a remedia, dacă este
posibil, cele constatate în referatul de respingere.“
13. Alineatul (3) al articolului 19 se abrogă.
14. Articolul 20 va avea următorul cuprins:
îArt. 20. — (1) În termen de 24 de ore de la expirarea
termenului de completare a dosarului de înscriere, se trimit,
se înregistrează și se centralizează la Uniunea Națională a

29

Executorilor Judecătorești toate dosarele de înscriere,
cuprinzând cererea de înscriere, dovezile anexate și
referatul de admitere sau de respingere.
(2) Odată cu dosarele de înscriere ale candidaților,
Camera executorilor judecătorești va înainta situația
centralizată privind datele de identificare a candidaților și
circumscripția pentru care candidează.“
15. Alineatul (1) al articolului 24 va avea următorul
cuprins:
îArt. 24. — (1) În ziua concursului sau examenului, cu
30 de minute înainte de ora începerii acestuia, comisia
care a redactat subiectele va proceda la alegerea prin
tragere la sorți a unui set de 10 subiecte, câte două din
fiecare materie, acestea constituind subiectele de concurs
sau examen, și va întocmi un proces-verbal constatator
semnat de membrii comisiei.“
16. Alineatul (6) al articolului 25 va avea următorul
cuprins:
î(6) După începerea comunicării subiectelor, accesul
candidaților în sala de concurs sau examen, precum și al
oricăror alte persoane, în afara membrilor comisiilor
prevăzute la art. 28 lit. b) și c), este interzis.“
17. Alineatele (1) și (5) ale articolului 26 vor avea
următorul cuprins:
îArt. 26. — (1) Notarea lucrărilor se face de comisia de
examinare, în componența prevăzută la art. 28 lit. c), de
regulă în termen de 15 zile de la data susținerii
concursului sau examenului.
..............................................................................................
(5) Pentru a promova concursul sau examenul,
candidatul trebuie să obțină cel puțin media 7,00, iar nota
obținută la fiecare materie să nu fie mai mică de 5,00.“
18. Alineatele (1) și (2) ale articolului 27 vor avea
următorul cuprins:
îArt. 27. — (1) Pentru buna desfășurare a concursului
sau examenului de admitere în profesia de executor
judecătoresc, Uniunea Națională a Executorilor
Judecătorești și Ministerul Justiției își vor desemna
reprezentanți în condițiile prevăzute în prezentul
regulament.
(2) Reprezentanții Uniunii Naționale a Executorilor
Judecătorești vor fi desemnați în compunerea comisiilor
dintre executorii licențiați în drept, care s-au remarcat prin
probitate și competență profesională, recomandați de
Camerele executorilor judecătorești. Desemnarea acestora
se va face de către Consiliul Uniunii Naționale a
Executorilor Judecătorești.“
19. Alineatul (3) al articolului 27 se abrogă.
20. Articolul 28 va avea următorul cuprins:
îArt. 28. — În vederea organizării și desfășurării
concursului sau examenului de admitere în profesia de
executor judecătoresc se vor constitui și vor funcționa
următoarele comisii:
a) Comisia pentru verificarea îndeplinirii condițiilor de
înscriere la concurs sau examen, formată din 2 executori
judecătorești și 3 reprezentanți ai Ministerului Justiției. În
termen de 5 zile de la expirarea termenului de completare
la Cameră a dosarului de înscriere, comisia va verifica
îndeplinirea condițiilor de înscriere și va dispune, prin
hotărâre luată cu majoritate de voturi, admiterea sau
respingerea cererii de înscriere. Respingerea cererilor de
înscriere se va motiva. În termen de 24 de ore de la
sfârșitul termenului de 5 zile, hotărârea va fi afișată la
sediile Camerelor unde s-au depus cererile de înscriere, la
loc vizibil și accesibil publicului, precum și pe pagina de
internet a Uniunii Naționale a Executorilor Judecătorești.
Despre afișarea la sediul Camerei se va întocmi procesverbal care va consemna data și ora afișării și care va fi

30

MONITORUL OFICIAL AL ROMÂNIEI, PARTEA I, Nr. 956/28.XI.2006

afișat împreună cu hotărârea. Candidații ale căror cereri de
înscriere au fost respinse pot formula contestație împotriva
hotărârii comisiei, în termen de 48 de ore de la expirarea
termenului de afișare. Contestația se depune la sediul
Camerei unde s-a depus cererea de înscriere și se
comunică Uniunii Naționale a Executorilor Judecătorești în
termen de 24 de ore de la sfârșitul termenului de
depunere. Contestațiile se soluționează de către Comisia
pentru soluționarea contestațiilor, prevăzută la lit. a 1 ),
constituită în acest scop pe lângă Uniunea Națională a
Executorilor Judecătorești;
a1) Comisia pentru soluționarea contestațiilor formulate
împotriva hotărârii comisiei prevăzute la lit. a) de către cei
respinși la înscrierea la concurs sau examen. Comisia este
formată din 2 executori judecătorești și 3 reprezentanți ai
Ministerului Justiției, alții decât cei din comisia prevăzută la
lit. a). Comisia va examina contestațiile în termen de 48
de ore la de centralizarea și primirea acestora,
pronunțându-se prin hotărâre motivată numai asupra acelor
cereri de înscriere care au fost respinse și împotriva cărora
candidatul a formulat contestație. Comisia, prin hotărâre
luată cu majoritate de voturi, poate admite contestația și
poate declara candidatul admis la înscrierea la examen
sau poate respinge contestația și declara candidatul
respins, menținând astfel soluția dată anterior prin hotărâre
de către comisia prevăzută la lit. a). Hotărârea Comisiei
pentru soluționarea contestațiilor este definitivă. În termen
de 24 de ore de la sfârșitul termenului de soluționare a
contestațiilor, hotărârea va fi afișată la sediile Camerelor
unde s-au depus cererile de înscriere, la loc vizibil și
accesibil publicului, precum și pe pagina de internet a
Uniunii Naționale a Executorilor Judecătorești. Despre
afișarea la sediul Camerei se va întocmi proces-verbal,
care va consemna data și ora afișării și care va fi afișat
împreună cu hotărârea;
b) Comisia pentru organizarea și supravegherea
concursului sau examenului, compusă din 2 reprezentanți
ai Uniunii Naționale a Executorilor Judecătorești și
2 reprezentanți ai Ministerului Justiției. În cazul în care
există un număr mare de candidați, din comisie pot face
parte mai mulți membri, păstrându-se însă paritatea
reprezentanților celor două instituții. Pe lângă activitatea de
supraveghere, această comisie asigură verificarea identității
candidaților, distribuirea colilor de concurs sau examen în
condițiile prezentului regulament, respectarea de către
candidați a condițiilor regulamentare cu privire la
desfășurarea concursului sau examenului, preluarea
lucrărilor predate de candidați și predarea lor, pe bază de
proces-verbal, Comisiei pentru elaborarea subiectelor și
notarea lucrărilor de concurs sau examen. La primirea
lucrărilor și, respectiv, la predarea lor se verifică dacă este
sigilată partea de lucrare pe care candidatul și-a înscris
datele de identificare. Lucrările predate de candidați vor fi
semnate, pe fiecare filă, spre neschimbare, de 2 membri
ai comisiei, un reprezentant al Ministerului Justiției și un
reprezentant al Uniunii Naționale a Executorilor
Judecătorești. Suportul de scris va fi pregătit de această
comisie în seturi de câte 5 coli, având pe fiecare filă
ștampila Uniunii Naționale a Executorilor Judecătorești și a
direcției de specialitate din cadrul Ministerului Justiției;
c) Comisia pentru elaborarea subiectelor și notarea
lucrărilor de concurs sau examen, formată din: un membru
al Consiliului Uniunii Naționale a Executorilor Judecătorești,
desemnat de președintele acestuia; 2 reprezentanți ai
Ministerului Justiției; două cadre didactice universitare de la
facultățile de drept din țară; 2 executori judecătorești
desemnați de Consiliul Uniunii Naționale a Executorilor

Judecătorești, licențiați în drept, care s-au remarcat prin
probitate și competență profesională. Președintele comisiei,
care este reprezentantul Consiliului Uniunii Naționale a
Executorilor Judecătorești, nu participă la elaborarea
subiectelor și nici la notarea lucrărilor și veghează ca
desfășurarea activității comisiei să fie în conformitate cu
prezentul regulament;
d) Comisia pentru soluționarea contestațiilor, formată
din: 2 executori judecătorești numiți prin hotărâre a
Consililui Uniunii Naționale a Executorilor Judecătorești,
licențiați în drept, care s-au remarcat prin probitate și
competență profesională; 2 reprezentanți ai Ministerului
Justiției; un cadru didactic universitar de la o facultate de
drept, alții decât cei care au alcătuit comisia prevăzută la
lit. c).“
21. Alineatul (2) al articolului 29 va avea următorul
cuprins:
î(2) Baremul de notare se va întocmi, în condițiile
alin. (1), în timpul desfășurării concursului sau examenului
și va fi afișat la sfârșitul duratei concursului sau
examenului pentru consultare de către candidați.“
22. Alineatul (4) al articolului 34 se abrogă.
23. Articolul 35 va avea următorul cuprins:
îArt. 35. — În termen de 10 zile de la soluționarea
contestațiilor, Consiliul Uniunii Naționale a Executorilor
Judecătorești va proceda la validarea rezultatelor, pe care
le va înainta Ministerului Justiției în termen de 5 zile de la
validare.“
24. Titlul paragrafului 2 din secțiunea a 4-a va avea
următorul cuprins:
î§2. Organizarea și desfășurarea examenului de
definitivat“
25. Articolul 38 va avea următorul cuprins:
îArt. 38. — (1) După expirarea perioadei de stagiu
executorii judecătorești stagiari sunt obligați să se înscrie
pentru susținerea examenului de definitivat.
(2) Uniunea Națională a Executorilor Judecătorești
organizează sub coordonarea și controlul Ministerului
Justiției, o dată pe an, examenul de definitivat pentru
executorii judecătorești stagiari care au împlinit durata de
stagiu, în condițiile prezentului regulament.
(3) Nepromovarea sau, după caz, neprezentarea
nejustificată a executorului judecătoresc stagiar la două
sesiuni de examene de definitivat consecutive atrage de
drept încetarea contractului său de muncă și pierderea
calității de executor judecătoresc stagiar. Prin neprezentare
justificată se înțelege acea neprezentare datorată unor
situații, împrejurări insurmontabile, pe care persoana nu
putea și nici nu avea cum să le prevadă pentru a
preîntâmpina apariția lor sau a le evita.“
26. Articolul 39 va avea următorul cuprins:
îArt. 39. — (1) Examenul de definitivat va consta într-o
probă teoretică, în condițiile prevăzute la art. 22, și o
probă practică ce va consta în întocmirea unui act
procedural.
(2) Notarea la proba practică se face prin acordarea
unei note de la 0 la 10. Media examenului de definitivat
se stabilește pe baza mediei aritmetice dintre media
obținută la proba teoretică și nota obținută la proba
practică. Pentru a promova examenul, candidatul trebuie să
obțină cel puțin media 7,00 la proba teoretică, iar nota
obținută la fiecare materie să nu fie mai mică de 5,00. De
asemenea, nota obținută la proba practică trebuie să nu fie
mai mică de 5,00.“

MONITORUL OFICIAL AL ROMÂNIEI, PARTEA I, Nr. 956/28.XI.2006
27. Litera f) a alineatului (2) al articolului 40 va avea
următorul cuprins:
îf) propunerea motivată de admitere sau de respingere
a cererii de înscriere la examenul de definitivat.“
28. Alineatele (3), (4), (5) și (7) ale articolului 40 se
abrogă.
29. Alineatul (2) al articolului 41 va avea următorul
cuprins:
î(2) Dispozițiile art. 19—36 se aplică în mod
corespunzător.“
30. Articolul 44 va avea următorul cuprins:
îArt. 44. — În termen de 5 zile de la validarea
rezultatelor, Consiliul Uniunii Naționale a Executorilor
Judecătorești va înainta ministrului justiției propunerile de
numire a executorilor judecătorești. Acestea vor fi însoțite
de situația centralizată pe Camere, de dosarele candidaților
declarați admiși în urma validării rezultatelor, precum și de
cererile lor de numire în funcție, indicându-se postul obținut
în urma opțiunii exprimate, în funcție de poziția de pe listă
corespunzătoare notei obținute.“
31. Articolul 45 va avea următorul cuprins:
îArt. 45. — Pe locurile rămase vacante după acordarea
priorităților prevăzute la art. 5 alin. (4) lit. a) și b), Uniunea
Națională a Executorilor Judecătorești, sub coordonarea și
controlul Ministerului Justiției, va organiza concursul sau
examenul de admitere în profesia de executor judecătoresc
pentru persoanele care au exercitat timp de 3 ani funcții
de specialitate juridică.“
32. După paragraful 3 se introduce un nou paragraf,
paragraful 4, cuprinzând articolele 461—463 cu următorul
cuprins:
î§4. Admiterea în profesie pentru persoanele scutite de
examen în condițiile art. 15 lit. g) teza finală din lege
Art. 46.1 — (1) Persoanele prevăzute la art. 15 lit. g)
teza finală din lege pot formula cerere pentru ocuparea
unuia dintre posturile rămase vacante după acordarea
priorităților prevăzute de art. 5 alin. (4) lit. a)—c).
(2) Cererea se depune la Camera executorilor
judecătorești în a cărei circumscripție se află localitatea în
care domiciliază candidatul, însoțită de următoarele
documente:
— copie legalizată a diplomei de licență în studii
juridice;
— copia actului de identitate;
— declarație pe propria răspundere că are capacitate
deplină de exercițiu;
— cazierul judiciar;
— recomandare de la ultimul loc de muncă;
— adeverință medicală din care să rezulte că este apt
din punct de vedere medical pentru exercitarea funcției de
executor judecătoresc;
— dovada că a desfășurat timp de cel puțin 5 ani
funcția de judecător, procuror sau avocat și a promovat
examenul de definitivat în această profesie.
Art. 46 2 . — (1) Cererea se depune la Camera
executorilor judecătorești în a cărei circumscripție se află
localitatea în care domiciliază candidatul, în termen de
15 zile de la data publicării în Monitorul Oficial al
României, Partea a III-a, a listei posturilor rămase vacante
după acordarea priorităților prevăzute de art. 5 alin. (4)
lit. a)—c). Lista se afișează cel puțin la sediul Camerelor,
la loc vizibil și accesibil publicului, și se publică pe paginile
de internet ale Ministerului Justiției și Uniunii Naționale a
Executorilor Judecătorești.
(2) Camerele executorilor judecătorești formează
dosarele cuprinzând fiecare cererea și anexele acesteia, pe

31

care le comunică Uniunii Naționale a Executorilor
Judecătorești în termen de 5 zile de la data înregistrării.
(3) Dosarele candidaților vor fi înaintate Ministerului
Justiției însoțite fiecare de referatul consultativ de admitere
sau de respingere întocmit de Uniunea Națională a
Executorilor Judecătorești. De asemenea, se va transmite
Ministerului Justiției situația centralizată cu candidații,
opțiunile acestora și numărul de opțiuni pe fiecare post.
Art. 463. — Când numărul cererilor pentru ocuparea
posturilor vacante este mai mare decât numărul posturilor
vacante din circumscripția unei judecătorii, ordinea de
prioritate a solicitanților se va stabili cu respectarea
următoarelor criterii:
1. să nu fi fost sancționat disciplinar în ultimii 5 ani
anteriori anului depunerii cererii de numire în funcția de
executor judecătoresc și nici în anul respectiv. Dacă nu
mai este în funcție, trebuie îndeplinită și condiția ca acesta
să își fi încetat activitatea din motive neimputabile;
2. să aibă domiciliul într-o localitate din circumscripția
judecătoriei în care solicită numirea;
3. să fi absolvit cursuri de specializare;
4. alte aspecte relevante.“
33. Litera c) a articolului 47 va avea următorul cuprins:
îc) în cazurile prevăzute la art. 22 alin. (1) lit. c), d), g)
și h) din lege, la sesizarea Consiliului Uniunii Naționale a
Executorilor Judecătorești sau din oficiu;“.
34. La articolul 47 se introduc două noi litere, literele d)
și e), cu următorul cuprins:
îd) în cazul prevăzut la art. 22 alin. (1) lit. e) din lege,
la data rămânerii definitive a hotărârii de condamnare, din
oficiu sau la sesizarea Consiliului Uniunii Naționale a
Executorilor Judecătorești;
e) în cazurile prevăzute la art. 22 alin. (1) lit. f), numai
dacă acestea sunt imputabile executorului judecătoresc.
Constatarea imputabilității cazurilor se face de către un
inspector de specialitate din Ministerul Justiției.“
35. Articolul 49 va avea următorul cuprins:
îArt. 49. — Încetarea suspendării executorului
judecătoresc se dispune de ministrul justiției din oficiu sau
la solicitarea Consiliului Uniunii Naționale a Executorilor
Judecătorești ori a Camerei executorilor judecătorești, dacă
au dispărut împrejurările care au determinat-o.“
36. Alineatul (1) al articolului 50 va avea următorul
cuprins:
îArt. 50. — (1) În toate cazurile de încetare sau
suspendare a calității de executor judecătoresc ori de
schimbare a sediului biroului în circumscripția altei
judecătorii, în lipsa unui executor judecătoresc asociat sau
a unui alt executor judecătoresc în aceeași circumscripție,
colegiul director al Camerei executorilor judecătorești va
delega, în termen de 10 zile de la data primirii ordinului
de suspendare sau încetare a calității de executor
judecătoresc, un executor judecătoresc din circumscripția
altei judecătorii situate în raza aceleiași curți de apel,
pentru îndeplinirea atribuțiilor prevăzute la art. 7 din lege.“
37. Alineatul (1) al articolului 55 va avea următorul
cuprins:
îArt. 55. — (1) Executorul judecătoresc are dreptul la
onorariu pentru activitatea prestată, stabilit în condițiile
legii.“
38. La articolul 56, după alineatul (4) se introduce un
nou alineat, alineatul (5), cu următorul cuprins:
î(5) Punerea la dispoziție a dosarelor de executare
către autoritatea judiciară competentă se va face numai în
copii certificate de către executorul judecătoresc ca fiind
conforme cu originalul.“

32

MONITORUL OFICIAL AL ROMÂNIEI, PARTEA I, Nr. 956/28.XI.2006

39. La articolul 61, după alineatul (1) se introduce un
nou alineat, alineatul (11), cu următorul cuprins:
î(11) Adunarea generală a fiecărei Camere va alege pe
durata mandatului membrilor Consiliului de disciplină un
număr de 3 supleanți.“
40. Alineatul (2) al articolului 61 va avea următorul
cuprins:
î(2) După confirmarea de către Colegiul director al
Camerei executorilor judecătorești, Consiliul de disciplină își
desemnează președintele și vicepreședintele.“
41. La articolul 61, după alineatul (3) se introduce un
nou alineat, alineatul (4), cu următorul cuprins:
î(4) Pentru situații excepționale în care Consiliul de
disciplină nu poate fi legal constituit, președintele Comisiei
superioare de disciplină va asigura legala constituire a
acestuia prin delegarea unui număr corespunzător de
membri ai comisiei din cadrul membrilor supleanți.“
42. Articolul 66 va avea următorul cuprins:
îArt. 66. — Consiliul de disciplină are competența de a
judeca orice executor judecătoresc din cadrul Camerei
respective, pentru abaterile prevăzute la art. 44 din lege.“
43. Alineatul (2) al articolului 67 va avea următorul
cuprins:
î(2) În cazul exercitării acțiunii disciplinare, cercetarea
prealabilă este obligatorie și se efectuează de inspectori de
specialitate din Ministerul Justiției sau de colegiul director
al Camerei executorilor judecătorești.“
44. Alineatul (3) al articolului 67 se abrogă.
45. Alineatul (2) al articolului 78 va avea următorul
cuprins:
î(2) În situația în care într-o anumită perioadă este
necesară suplimentarea numărului de executori
judecătorești în circumscripția unei judecătorii, colegiul
director al Camerei executorilor judecătorești poate dispune
delegarea pe o perioadă determinată a unor executori
judecătorești din circumscripția altei judecătorii aflate în
raza aceleiași Camere a executorilor judecătorești.“
46. Alineatele (1), (3) și (4) ale articolului 79 vor avea
următorul cuprins:
îArt. 79. — (1) Schimbarea sediului biroului executorului
judecătoresc dintr-o circumscripție în alta se face, la
cerere, pe post vacant, potrivit art. 5 alin. (4) lit. a).
..............................................................................................
(3) Cererea de schimbare a sediului biroului se face în
termen de 15 zile de la data publicării în Monitorul Oficial
al României, Partea a III-a, a listei cuprinzând posturile
vacante. Lista se publică și pe paginile de internet ale
Ministerului Justiției și Uniunii Naționale a Executorilor

Judecătorești. De asemenea, lista se va afișa la sediul
Camerelor, la loc vizibil și accesibil publicului.
(4) Cererea va fi avizată favorabil de Consiliul Uniunii
Naționale a Executorilor Judecătorești, cu condiția ca în
circumscripția judecătoriei de unde se solicită schimbarea
sediului să își desfășoare în continuare activitatea cel puțin
un executor judecătoresc. Schimbarea sediului se dispune
de ministrul justiției, prin ordin.“
47. Alineatul (2) al articolului 79 se abrogă.
48. Alineatele (4) și (5) ale articolului 79 1 vor avea
următorul cuprins:
î(4) Tematica va fi transmisă Camerelor executorilor
judecătorești cu cel puțin 30 de zile înaintea datei
concursului și va fi afișată la sediul acestora, la loc vizibil
și accesibil publicului. Tematica se publică, în același
termen, și pe paginile de internet ale Ministerului Justiției și
Uniunii Naționale a Executorilor Judecătorești.
(5) Cererile de înscriere la concurs se depun, cu cel
puțin 30 de zile înainte de data susținerii acestuia, la
Camera executorilor judecătorești în a cărei circumscripție
candidatul are sediul biroului. După expirarea termenului
menționat mai sus, cererile vor fi considerate ca tardiv
formulate și nu vor mai fi primite.“
49. Articolul 81 va avea următorul cuprins:
îArt. 81. — În cazul în care în cadrul biroului
funcționează mai mulți executori judecătorești asociați,
fiecare își exercită personal profesia și răspunde individual
pentru lucrările și activitatea sa.“
50. Articolul 105 va avea următorul cuprins:
îArt. 105. — Actele de control efectuate de inspectorii
de specialitate din Ministerul Justiției, de Consiliul Uniunii
sau, după caz, de colegiul director al Camerei executorilor
judecătorești se vor comunica direcției de specialitate din
cadrul Ministerului Justiției în vederea atașării acestora la
dosarul profesional.“
51. Articolul 106 va avea următorul cuprins:
îArt. 106. — Colegiul director al Camerei executorilor
judecătorești verifică sesizările părților împotriva executorilor
judecătorești în termen de cel mult 20 de zile de la
sesizare și ia măsuri de îndreptare sau, după caz, exercită
acțiunea disciplinară, înștiințând și Consiliul Uniunii.“
52. Anexa la regulament îCalendarul desfășurării
concursului sau examenului de admitere în profesia de
executor judecătoresc“ se abrogă.
Art. II. — Direcția publicitate mobiliară, notari publici,
executori, traducători și interpreți va duce la îndeplinire
prevederile prezentului ordin.

Ministrul justiției,
Monica Luisa Macovei
București, 17 noiembrie 2006.
Nr. 2.570/C.
EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 956/28.XI.2006 conține 32 de pagini.

Prețul: 2,25 lei

&JUYDGY|121324]
ISSN 1453—4495

