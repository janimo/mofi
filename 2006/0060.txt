PARTEA

Anul 174 (XVIII) — Nr. 60

I

LEGI, DECRETE, HOTĂRÂRI ȘI ALTE ACTE

Luni, 23 ianuarie 2006

SUMAR
Pagina

Nr.
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 646 din 29 noiembrie 2005 referitoare la
excepția de neconstituționalitate a dispozițiilor
art. 63 alin. 2, art. 65 alin. 1 și art. 262 din Codul
de procedură penală.................................................

47.

1–3

Decizia nr. 652 din 8 decembrie 2005 referitoare la
excepția de neconstituționalitate a dispozițiilor
art. 244 din Codul de procedură civilă și a Legii
nr. 64/1995 privind procedura reorganizării
judiciare și a falimentului..........................................

3–5

Decizia nr. 656 din 8 decembrie 2005 referitoare la
excepția de neconstituționalitate a prevederilor
art. 56, art. 57 și ale art. 106 alin. (1) lit. D din
Legea nr. 64/1995 privind procedura reorganizării
judiciare și a falimentului..........................................

5–7

DECIZII

ALE

Pagina

48.

CURȚII

— Hotărâre pentru modificarea anexei nr. 1 la
Hotărârea Guvernului nr. 837/1995 cu privire la
criteriile de salarizare în valută și celelalte drepturi
în valută și în lei ale personalului trimis în misiune
permanentă în străinătate.........................................

7–8

— Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale, de către Societatea Comercială îUrbana“ —
S.A. Zimnicea, județul Teleorman............................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 646
din 29 noiembrie 2005

referitoare la excepția de neconstituționalitate a dispozițiilor art. 63 alin. 2, art. 65 alin. 1
și art. 262 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 63 alin. 2, art. 65 alin. 1 și art. 262 din
Codul de procedură penală, excepție ridicată de Mihaela
Lupu în Dosarul nr. 9.123/2004 al Judecătoriei Sectorului 4
București.
La apelul nominal se prezintă, personal, autoarea
excepției și se constată lipsa celeilalte părți, față de care
procedura de citare a fost legal îndeplinită.
Autoarea excepției solicită admiterea excepției de
neconstituționalitate, sens în care depune concluzii scrise.
Reprezentantul Ministerului Public pune concluzii de
respingere a excepției ca neîntemeiată, întrucât dispozițiile

2

MONITORUL OFICIAL AL ROMÂNIEI, PARTEA I, Nr. 60/23.I.2006

legale criticate nu vin în contradicție cu prevederile din
Legea fundamentală invocate.
C U R T E A,

având în vedere actele și lucrările dosarului, constată
următoarele:
Prin Încheierea din 3 iunie 2005, pronunțată în Dosarul
nr. 9.123/2004, Judecătoria Sectorului 4 București a
sesizat Curtea Constituțională cu
excepția de
neconstituționalitate a prevederilor art. 63 alin. 2, art. 65
alin. 1 și art. 262 din Codul de procedură penală, excepție
ridicată de Mihaela Lupu în dosarul de mai sus, având ca
obiect soluționarea unei cauze penale.
În motivarea excepției de neconstituționalitate,
autoarea acesteia susține că dispozițiile art. 63 alin. 2 și
ale art. 65 alin. 1 din Codul de procedură penală contravin
prevederilor constituționale referitoare la dreptul la un
proces echitabil, precum și celor care reglementează
activitatea Ministerului Public, deoarece, în opinia sa,
procurorul nu are calitatea de magistrat și, de vreme ce
este doar un organ exclusiv de urmărire penală care
conduce și supraveghează activitatea de cercetare penală
a poliției judiciare, nu poate îndeplini deopotrivă funcția de
urmărire și de instrucție penală prin posibilitatea de a
administra probe în procesul penal.
Autoarea excepției arată că prevederile art. 262 din
Codul de procedură penală contravin dispozițiilor referitoare
la garantarea dreptului la apărare, deoarece oferă
procurorului posibilitatea de a aprecia discreționar
rezolvarea unei cauze penale, atâta timp cât în prezenta
cauză i-a fost respinsă cererea de probatorii formulată cu
ocazia prezentării materialului de urmărire penală.
Judecătoria Sectorului 4 București opinează că
excepția de neconstituționalitate este neîntemeiată,
deoarece nici unul dintre principiile constituționale enunțate
nu este încălcat de prevederile legale criticate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece Ministerului Public, prin
procurori, în calitate de reprezentant al intereselor generale
ale societății și de apărător al ordinii de drept, al drepturilor
și libertăților cetățenilor, îi revine sarcina să lămurească
cauza sub toate aspectele. Aprecierea probelor de către
procurori nu prejudecă procesul penal, ci determină doar
modul în care se finalizează urmărirea penală. Instanța de
judecată este cea care face aprecierea finală a probelor
administrate în cele două faze ale procesului penal.
De altfel, prevederile articolelor menționate, referitoare la
dreptul la un proces echitabil, nu impun o delimitare între
funcțiile de urmărire și instrucție, ci separarea strictă a
acestora de funcția de judecată, ceea ce presupune ca
persoana care are competența de a hotărî asupra
temeiniciei acuzațiilor de natură penală să nu poată
desfășura acte de urmărire penală în aceeași cauză.
Referitor la critica formulată cu privire la art. 262 din
Codul de procedură penală, Guvernul apreciază că acestea
nu contravin prevederilor art. 24 alin. (1) din Constituție, ci,
dimpotrivă, răspund exigențelor constituționale, întrucât îi
impun procurorului să adopte o soluție de finalizare a
urmăririi penale numai atunci când constată că au fost
respectate dispozițiile legale care garantează aflarea
adevărului și, respectiv, că urmărirea penală este completă,
existând probele necesare și legal administrate.
Împrejurarea că în speță se invocă o atitudine
discreționară a procurorului, care a respins în mod
nejustificat o cerere de completare a probatoriului formulată

cu ocazia prezentării materialului de urmărire penală, nu
atrage neconstituționalitatea art. 262 din Codul de
procedură penală. Aplicarea în concret a dispozițiilor legale
menționate nu poate face obiectul controlului de
constituționalitate, excedând competențelor Curții
Constituționale, astfel cum sunt stabilite prin Legea
nr. 47/1992, ele constituind atributul exclusiv al instanței de
judecată, care este obligată ca, la prima înfățișare, să
verifice regularitatea actului de sesizare, astfel cum prevăd
dispozițiile art. 300 alin. 1 din Codul de procedură penală.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale referitoare la aprecierea și administrarea probelor nu
opresc părțile interesate de a se adresa justiției pentru
apărarea drepturilor, libertăților și intereselor legitime,
acestea beneficiind de toate garanțiile care condiționează
procesul echitabil. De asemenea, prerogativele privind
aprecierea probelor în procesul penal, încredințate de
legiuitor procurorului, reprezintă o expresie a rolului
Ministerului Public, stabilit de art. 131 din Constituție, și nu
o încălcare a acestor dispoziții.
Cât privește critica de neconstituționalitate a prevederilor
art. 262 din Codul de procedură penală, față de art. 24
alin. (1) din Legea fundamentală, Avocatul Poporului
apreciază că acestea din urmă nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 63 alin. 2, art. 65 alin. 1 și art. 262 din
Codul de procedură penală, cu următorul conținut:
— Art. 63 alin. 2 — Probele și aprecierea lor:
îProbele nu au valorare mai dinainte stabilită. Aprecierea
fiecărei probe se face de organul de urmărire penală sau de
instanța de judecată în urma examinării tuturor probelor
administrate, în scopul aflării adevărului.“;
— Art. 65 alin. 1 — Sarcina administrării probelor:
îSarcina administrării probelor în procesul penal revine
organului de urmărire penală și instanței de judecată.“;
— Art. 262 — Rezolvarea cauzelor:
îDacă procurorul constată că au fost respectate dispozițiile
legale care garantează aflarea adevărului, că urmărirea penală
este completă, existând probele necesare și legal administrate,
procedează, după caz, astfel:
1. când din materialul de urmărire penală rezultă că fapta
există, că a fost săvârșită de învinuit sau de inculpat și că
acesta răspunde penal:
a) dacă acțiunea penală nu a fost pusă în mișcare în cursul
urmăririi penale, dă rechizitoriu prin care pune în mișcare
acțiunea penală și dispune trimiterea în judecată;
b) dacă acțiunea penală a fost pusă în mișcare în cursul
urmăririi penale, dă rechizitoriu prin care dispune trimiterea în
judecată;
2. dă ordonanță prin care:
a) clasează, scoate de sub urmărire sau încetează
urmărirea penală potrivit dispozițiilor art. 11.

3

MONITORUL OFICIAL AL ROMÂNIEI, PARTEA I, Nr. 60/23.I.2006
Dacă procurorul dispune scoaterea de sub urmărire penală
în temeiul art. 10 lit. b1), face aplicarea art. 181 alin. 3 din Codul
penal;
b) suspendă urmărirea penală, atunci când constată
existența unei cauze de suspendarea urmăririi.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (1), (2) și (3) privind liberul
acces la justiție, ale art. 24 alin. (1) referitoare la
garantarea dreptului la apărare, ale art. 131 alin. (1) și (3)
privind activitatea Ministerului Public, precum și ale art. 6
paragraful 1 din Convenția pentru apărarea drepturilor
omului și a libertăților fundamentale, referitoare la dreptul
la un proces echitabil.
Examinând excepția de neconstituționalitate, Curtea
constată că asupra constituționalității art. 63 alin. 2 și
art. 65 alin. 1 din Codul de procedură penală s-a mai
pronunțat prin Decizia nr. 343 din 21 septembrie 2004,
publicată în Monitorul Oficial al României, Partea I, nr. 980
din 25 octombrie 2004. Cu acel prilej Curtea a constatat
că prerogativele încredințate procurorului de către legiuitor,
privind administrarea și aprecierea probelor în cursul
urmăririi penale, reprezintă o expresie a rolului Ministerului
Public, stabilit de prevederile art. 131 din Constituție,
republicată, iar nu o încălcare a acestor dispoziții
constituționale, așa cum neîntemeiat susține autoarea
excepției de neconstituționalitate. Potrivit Constituției
României, Ministerul Public este o parte componentă a
autorității judecătorești, și nu a puterii executive sau a
administrației publice. În calitatea sa de reprezentant al
intereselor generale ale societății și de apărător al ordinii
de drept, al drepturilor și libertăților cetățenilor, Ministerului
Public, prin procurori, îi revine sarcina ca în faza de

urmărire penală să caute, să administreze și să aprecieze
probele care servesc la constatarea existenței sau
inexistenței infracțiunii, la identificarea persoanei care a
săvârșit-o și la cunoașterea tuturor împrejurărilor pentru
justa soluționare a cauzei.
Curtea a mai constatat că nu poate reține nici critica
dispozițiilor art. 63 alin. 2 și ale art. 65 alin. 1 din Codul
de procedură penală, în raport de prevederile
constituționale care consacră dreptul părții la un proces
echitabil, întrucât dreptul învinuitului sau inculpatului de a
propune probe și de a cere administrarea lor se păstrează
în tot cursul urmăririi penale, precum și în cursul judecății,
când acesta poate să solicite respingerea probelor cerute
de procuror și de părți, ca o consecință a dreptului său la
apărare.
Deoarece până în prezent nu au intervenit elemente noi
de natură să determine schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.
Cât privește critica referitoare la prevederile art. 262 din
Codul de procedură penală, Curtea constată că nu se
poate susține că acestea aduc atingere dreptului la
apărare, întrucât, în măsura în care partea interesată
consideră că procurorul a pronunțat în mod discreționar
una dintre soluțiile menționate în textul legal criticat,
aceasta are posibilitatea, în cazul emiterii rechizitoriului, de
a arăta judecătorului în ce constă nelegalitatea comisă, cât
și, în cazul dispunerii unei soluții de scoatere de sub
urmărire penală sau de încetare a urmăririi penale, pe
aceea de a formula, potrivit art. 278 și 2781 din Codul de
procedură penală, plângere contra actelor procurorului la
procurorul ierarhic superior ori la instanța de judecată,
după caz.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 63 alin. 2, art. 65 alin. 1 și art. 262 din Codul de
procedură penală, excepție ridicată de Mihaela Lupu în Dosarul nr. 9.123/2004 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
CURTEA CONSTITUȚIONALĂ

D E C I Z I A Nr. 652
din 8 decembrie 2005

referitoare la excepția de neconstituționalitate a dispozițiilor art. 244 din Codul de procedură civilă
și a Legii nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Florentina Baltă
Mădălina Ștefania Diaconu

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 244 din Codul de procedură civilă și a
Legii nr. 64/1995 privind procedura reorganizării judiciare și

4

MONITORUL OFICIAL AL ROMÂNIEI, PARTEA I, Nr. 60/23.I.2006

a falimentului, excepție ridicată de Georgeta Ion și Tarek
Hassan Abdel Hady Hassan, prin procurator Liga
Democratică pentru Dreptate din România, în Dosarul
nr. 1.939/JS/2000 al Tribunalului Ialomița — Judecătorulsindic.
La apelul nominal se prezintă personal autorul excepției
Georgeta Ion și partea Banca Comercială Română — S.A.,
Sucursala Ialomița, prin consilier juridic, lipsind celelalte
părți, față de care procedura de citare este legal
îndeplinită.
Autorul excepției Georgeta Ion solicită admiterea
excepției de neconstituționalitate și depune concluzii scrise
în acest sens.
Partea Banca Comercială Română — S.A., Sucursala
Ialomița, prin consilier juridic, solicită respingerea excepției
de neconstituționalitate, invocând jurisprudența în materie a
Curții Constituționale.
Reprezentantul Ministerului Public pune, de asemenea,
concluzii de respingere a excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 22 aprilie 2005, pronunțată în
Dosarul nr. 1.939/JS/2000, Tribunalul Ialomița —
Judecătorul-sindic a sesizat Curtea Constituțională cu
excepția de neconstituționalitate a dispozițiilor art. 244 din
Codul de procedură civilă și a Legii nr. 64/1995 privind
procedura reorganizării judiciare și a falimentului.
Excepția a fost ridicată de către Ion Georgeta și Tarek
Hassan Abdel Hady Hassan, prin procurator Liga
Democratică pentru Dreptate din România, cu prilejul
soluționării unei proceduri de reorganizare judiciară și
faliment a debitoarei Societatea Comercială îT&G Trading“
Slobozia.
În motivarea excepției de neconstituționalitate autorii
acesteia susțin, în esență, că Legea nr. 64/1995 privind
procedura reorganizării judiciare și a falimentului îrupe
echilibrul între interesul general și interesul fundamental cu
privire la dreptul de proprietate al persoanei juridice
înființate în baza Legii nr. 31/1990“. Cu privire la art. 244
din Codul de procedură civilă, consideră că acesta încalcă
dispozițiile art. 11, 20, 21 și 44 din Constituție, pe cele ale
art. 6 paragraful 1, art. 13 și 14 din Convenția pentru
apărarea drepturilor omului și a libertăților fundamentale și
ale art. 1 din primul Protocol adițional la această convenție.
Tribunalul Ialomița — Judecătorul-sindic apreciază că
excepția de neconstituționalitate nu este întemeiată,
deoarece îi permite instanței să își exercite rolul activ,
sancționând eventualele intenții de exercitare abuzivă a
drepturilor procesuale, mai eficient decât dacă suspendarea
ar avea un caracter imperativ.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile

procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit prevederilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 244 din Codul de procedură civilă, cu
modificările aduse prin Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, precum și dispozițiile
Legii nr. 64/1995 privind procedura reorganizării judiciare și
a falimentului, republicată în Monitorul Oficial al României,
Partea I, nr. 1.066 din 17 noiembrie 2004, cu modificările
ulterioare.
— Art. 244 din Codul de procedură civilă are următorul
conținut:
îInstanța poate suspenda judecata:
1. când dezlegarea pricinii atârnă, în totul sau în parte, de
existența sau neexistența unui drept care face obiectul unei
alte judecăți;
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce
urmează să se dea.
Suspendarea va dăinui până când hotărârea pronunțată în
pricina care a motivat suspendarea a devenit irevocabilă.“
În susținerea neconstituționalității acestor texte de lege,
autorii excepției invocă încălcarea prevederilor art. 1
alin. (5), referitor la statul român, ale art. 16 alin. (1) și
(2), referitor la egalitatea în drepturi, ale art. 20 alin. (2),
referitor la tratatele internaționale privind drepturile omului,
ale art. 21, referitor la accesul liber la justiție, și ale art. 44
alin. (2) din Constituție, referitor la dreptul de proprietate
privată. De asemenea, s-a invocat încălcarea art. 6
paragraful 1 din Convenția pentru apărarea drepturilor
omului și a libertăților fundamentale, referitor la dreptul la
un proces echitabil, a art. 13 și 14 din aceeași convenție,
referitoare la dreptul la un recurs efectiv și la interzicerea
discriminării, precum și a art. 1 din primul Protocol adițional
la această convenție, referitor la protecția proprietății.
I. Examinând excepția de neconstituționalitate a art. 244
din Codul de procedură civilă, Curtea constată că aceasta
este neîntemeiată. Deoarece nu impun suspendarea
judecății în toate cazurile, dispozițiile art. 244 din Codul de
procedură civilă dau judecătorului posibilitatea să aprecieze,
în fiecare caz, utilitatea suspendării, evitând prelungirea
artificială și nejustificată a procesului și asigurând astfel
părților exercitarea drepturilor procesuale cu bună-credință,
fără a aduce atingere drepturilor și intereselor legitime ale
celorlalte părți.
De altfel, în acest sens s-a pronunțat Curtea
Constituțională și prin Decizia nr. 262 din 15 octombrie
2002, publicată în Monitorul Oficial al României, Partea I,
nr. 807 din 6 noiembrie 2002.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția cuprinse în decizia
de mai sus își mențin valabilitatea și în prezenta cauză.
II. Cu privire la excepția de neconstituționalitate a Legii
nr. 64/1995 privind procedura reorganizării judiciare și a
falimentului, Curtea constată că excepția de neconstituționalitate este, de asemenea, neîntemeiată.
Astfel, declanșarea procedurii reglementate de Legea
nr. 64/1995 presupune, desigur, unele limitări ale drepturilor
debitorului, dar acestea intervin ca urmare a nerespectării

MONITORUL OFICIAL AL ROMÂNIEI, PARTEA I, Nr. 60/23.I.2006
de către acesta a obligațiilor de plată asumate și, pe cale
de consecință, a drepturilor corelative ale creditorilor.
Aceeași concluzie se desprinde și din analiza
jurisprudenței Curții Europene a Drepturilor Omului, în
conformitate cu care dreptul de proprietate nu este un
drept absolut, ci comportă limitări care trebuie să răspundă
cerințelor de legalitate și proporționalitate. În acest sens
sunt Hotărârile Sporrong și Lönnroth contra Suediei din 1982,
Brumărescu contra României din 1999, Djidrovski contra
Fostei Republici Iugoslave a Macedoniei din 2005 și
Basoukou contra Greciei din 2005. Curtea constată că

5

inconvenientele pe care le suportă debitorul în urma
declanșării procedurii reorganizării judiciare și a falimentului
sunt prevăzute de lege (ținând cont, între altele, de
dispozițiile art. 1718 din Codul civil, referitoare la gajul
general al creditorilor chirografari asupra bunurilor
debitorului) și păstrează un just echilibru între interesele în
cauză, fiind justificate atât de necesitatea apărării
drepturilor legitime ale creditorilor, cât și de apărarea
interesului general al societății de a reduce riscul producerii
unor dezechilibre în derularea activității operatorilor
economici.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 244 din Codul de procedură civilă și a Legii
nr. 64/1995 privind procedura reorganizării judiciare și a falimentului, excepție ridicată de Georgeta Ion și Tarek Hassan
Abdel Hady Hassan, prin procurator Liga Democratică pentru Dreptate din România, în Dosarul nr. 1.939/JS/2000 al
Tribunalului Ialomița — Judecătorul-sindic.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 656
din 8 decembrie 2005

referitoare la excepția de neconstituționalitate a prevederilor art. 56, art. 57
și ale art. 106 alin. (1) lit. D din Legea nr. 64/1995 privind procedura reorganizării judiciare
și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 56, art. 57 și ale art. 106 alin. (1) lit. D
din Legea nr. 64/1995 privind procedura reorganizării
judiciare și a falimentului, excepție ridicată de Societatea
Comercială îSalonul Auto Victoria“ — S.A. în Dosarul
nr. 241/2004 al Tribunalului București — Secția a VII-a
comercială.
La apelul nominal răspund autorul excepției prin
apărător, doamna avocat Crenguța Leaua, și partea Banca
Română pentru Dezvoltare, de asemenea prin apărător,
domnul avocat Arin Stănescu. Se constată lipsa celorlalte
părți, față de care procedura de citare a fost legal
îndeplinită.
Cauza aflându-se în stare de judecată, Curtea acordă
cuvântul părților prezente.

Reprezentantul autorului excepției solicită admiterea
acesteia, reiterând argumentele expuse în motivarea scrisă
a excepției de neconstituționalitate.
Reprezentantul Băncii Române pentru Dezvoltare solicită
respingerea excepției ca nefondată și depune, în acest
sens, note scrise.
Reprezentantul Ministerului Public pune concluzii de
respingere
ca
neîntemeiată
a
excepției
de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2005, pronunțată în
Dosarul nr. 241/2004, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a prevederilor art. 56, art. 57 și ale
art. 106 alin. (1) lit. D din Legea nr. 64/1995 privind
procedura reorganizării judiciare și a falimentului, astfel
cum au fost modificate prin Legea nr. 149/2004.
Excepția de neconstituționalitate a fost ridicată de
Societatea Comercială îSalonul Auto Victoria“ — S.A. într-o
cauză comercială întemeiată pe dispozițiile Legii
nr. 64/1995.
În motivarea excepției de neconstituționalitate, se
susține, în esență, că procedura reglementată de art. 56,
art. 57 și art. 106 alin. (1) lit. D. din Legea nr. 64/1995

6

MONITORUL OFICIAL AL ROMÂNIEI, PARTEA I, Nr. 60/23.I.2006

este discriminatorie, întrucât nu acordă în mod egal părților
dreptul la apărare, încalcă dreptul de acces la justiție și
prevederea constituțională conform căreia judecătorii se
supun numai legii. Or, consideră că judecătorul-sindic este
obligat să decidă în același sens cu hotărârea adunării
generale a creditorilor de deschidere a procedurii
falimentului, care se ia cu votul majorității creanțelor
prezente la vot, ceea ce creează discriminare între
creditorii majoritari din punct de vedere al cuantumului
creanțelor și creditorii minoritari din acest punct de vedere.
În consecință, consideră că textele de lege criticate încalcă
prevederile art. 16 alin. (1), art. 21 alin. (1) și (2), art. 24
alin. (1), art. 40 alin. (1), art. 44, art. 45, art. 57, art. 124
alin. (3) și ale art. 135 alin. (1) și (2) din Constituție.
Tribunalul București — Secția a VII-a comercială
consideră că excepția de neconstituționalitate este
neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
nu este întemeiată, textele de lege vizate respectând pe
deplin prevederile constituționale la care autorul acesteia
și-a raportat criticile.
Avocatul Poporului apreciază că excepția de
neconstituționalitate este neîntemeiată, prevederile art. 56,
art. 57 și ale art. 106 alin. (1) lit. D din Legea nr. 64/1995
fiind conforme dispozițiilor constituționale invocate de
autorul excepției.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției și ale
părții prezente, concluziile procurorului, dispozițiile legale
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 56, 57 și ale art. 106 alin. (1) lit. D din
Legea nr. 64/1995 privind procedura reorganizării judiciare
și a falimentului, republicată în Monitorul Oficial al
României, Partea I, nr. 1.066 din 17 noiembrie 2004.
Textele de lege criticate au următorul cuprins:
— Art. 56: î(1) Administratorul va întocmi și va supune
judecătorului-sindic, în termenul stabilit de judecătorul-sindic,
dar care nu va putea depăși 60 de zile de la desemnarea
administratorului, un raport amănunțit asupra cauzelor și
împrejurărilor care au dus la apariția insolvenței debitorului, cu
menționarea persoanelor cărora le-ar fi imputabilă.
(2) Raportul va indica dacă există o posibilitate reală de
reorganizare efectivă a activității debitorului ori, după caz,
motivele care nu permit reorganizarea și, în acest caz,
propunerea de intrare în faliment.
(3) Raportul prin care se propune intrarea în faliment a
debitorului va fi supus aprobării adunării generale a creditorilor
la prima ședință a acesteia.
(4) Judecătorul-sindic va dispune, în termen de 48 de ore
de la primirea raportului prevăzut la alin. (3), publicarea unui
anunț referitor la raport în Monitorul Oficial al României, Partea

a IV-a, și în două ziare cu largă difuzare, cu indicarea datei
ședinței adunării creditorilor și a faptului că este admisibilă
votarea prin scrisoare, cu legalizarea semnăturii creditorului de
către notarul public, comunicată prin orice mijloace și
înregistrată la tribunal cu cel puțin 3 zile înainte de data fixată
pentru exprimarea votului.
(5) Administratorul va asigura posibilitatea consultării
raportului la sediul său, pe cheltuiala solicitantului. O copie de
pe raport va fi depusă la grefa tribunalului și la registrul
comerțului sau, după caz, la registrul societăților agricole și va
fi comunicată debitorului.“;
— Art. 57: î(1) În cadrul primei ședințe a adunării
creditorilor, administratorul îi va informa pe creditorii prezenți
despre voturile valabile primite în scris cu privire la raportul prin
care se propune intrarea în faliment a debitorului.
(2) Adunarea creditorilor va aproba raportul prevăzut la
alin. (1) prin votul titularilor a cel puțin două treimi din creanțele
prezente la vot.
(3) În baza hotărârii adunării creditorilor de aprobare a
raportului prevăzut la alin. (1), judecătorul-sindic va decide, prin
încheiere, intrarea în faliment a debitorului în condițiile art. 106.
(4) Prevederile alin. (1)—(3) nu se aplică în cazul în care,
până la data primei ședințe a adunării creditorilor, a fost admis
un plan de reorganizare de către judecătorul-sindic.“;
— Art. 106 alin. (1) lit. D: î(1) Judecătorul-sindic va
decide, prin încheiere, intrarea în faliment în următoarele
cazuri:
(...)
D. a fost aprobat raportul administratorului prin care se
propune intrarea în faliment a debitorului, potrivit art. 57.“
În opinia autorului excepției de neconstituționalitate,
textele de lege criticate contravin următoarelor dispoziții ale
Legii fundamentale: art. 16 alin. (1), referitor la egalitatea
cetățenilor în fața legii și a autorităților publice, art. 21
alin. (1) și (2), privind accesul liber la justiție, art. 24
alin. (1), care garantează dreptul la apărare, art. 40
alin. (1), care statuează dreptul de liberă asociere al
cetățenilor, art. 44, privind dreptul de proprietate privată,
art. 45, referitor la libertatea economică, art. 57, privind
exercitarea cu bună-credință a drepturilor și libertăților
constituționale, art. 124 alin. (3), referitor la independența
judecătorilor, și art. 135, care stabilește principiile
economiei României.
Examinând excepția de neconstituționalitate ridicată,
Curtea reține:
Critica referitoare la pretinsa inegalitate dintre creditori,
instituită prin dispozițiile de lege criticate, în funcție de
valoarea creanțelor deținute asupra debitorului, nu este
întemeiată. Aceasta, deoarece cuantumul creanțelor
reprezintă un criteriu obiectiv, ce justifică diferențierea
ponderii votului fiecăruia în adunarea creditorilor care
hotărăște asupra deschiderii procedurii falimentului
debitorului lor. Așadar, Curtea nu constată încălcarea
prevederilor art. 16 alin. (1) din Constituție, privind
egalitatea în drepturi a cetățenilor.
Nu se poate reține nici încălcarea dreptului de acces
liber la justiție și nici a dreptului la apărare, întrucât textele
de lege criticate nu împiedică debitorul ca, în cadrul
procedurii stabilite de lege, în scopul valorificării drepturilor
sale, să adreseze instanței judecătorești cereri și să
formuleze apărări, având inclusiv posibilitatea de a contesta
măsurile administratorului judiciar. De asemenea, și
hotărârile judecătorului-sindic, pronunțate în îndeplinirea
atribuțiilor sale, pot fi atacate cu recurs, în condițiile legii.
Critica referitoare la încălcarea, prin art. 56, art. 57 și
art. 106 alin. (1) lit. D din Legea nr. 64/1995, republicată,
a prevederilor art. 44 alin. (1) din Constituție urmează,

MONITORUL OFICIAL AL ROMÂNIEI, PARTEA I, Nr. 60/23.I.2006
de asemenea, a fi înlăturată, întrucât, în procedura
reorganizării judiciare și a falimentului, ridicarea dreptului de
administrare al debitorului reprezintă o măsură preventivă
și de conservare a patrimoniului acestuia. Efectul ridicării
dreptului de administrare îl constituie doar indisponibilizarea
bunurilor sale, în vederea satisfacerii creanțelor creditorului,
ceea ce nu afectează dreptul de proprietate.
În ceea ce privește susținerea privind contrarietatea
textelor de lege criticate față de prevederile art. 124
alin. (3) din Constituție, conform cărora judecătorii sunt
independenți și se supun numai legii, Curtea reține că,
potrivit art. 56 și 57 din Legea nr. 64/1995, republicată,
judecătorul-sindic decide intrarea în faliment a debitorului,
în baza unui raport amănunțit întocmit de administrator,
care cuprinde cauzele și împrejurările care au condus la
apariția insolvenței debitorului, dar numai după ce constată
că nu e posibilă reorganizarea activității acestuia. Ca
urmare, prin hotărârea adunării creditorilor se aprobă un
raport care a fost, în prealabil, examinat de judecătorulsindic, potrivit dispozițiilor art. 56 alin. (1) din Legea

7

nr. 64/1995, republicată. Așadar, judecătorul-sindic
analizează hotărârea adunării creditorilor de aprobare a
raportului prin care se propune intrarea în faliment și,
apreciind asupra situației de fapt prin raportare la
prevederile legale, îndeplinește actul de justiție în mod
imparțial și independent. De aceea, nu se poate susține că
decizia sa ar fi determinată exclusiv de hotărârea adunării
creditorilor, ci reprezintă rezultatul verificării măsurii în care
această hotărâre îndeplinește condițiile prevăzute de lege.
În fine, Curtea constată că întreaga procedură instituită
prin Legea nr. 64/1995 are ca scop imediat acoperirea
pasivului debitorului aflat în insolvență, dar, pe plan
general, obiectivul acestei reglementări îl constituie
asanarea mediului comercial, ceea ce corespunde obligației
statului înscrise în art. 135 alin. (2) lit. a) din Constituție.
Dispozițiile constituționale prevăzute la art. 40 alin. (1) —
dreptul de liberă asociere a cetățenilor — și la art. 57,
privind exercitarea cu bună-credință a drepturilor și
libertăților constituționale, nu au incidență în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 56, art. 57 și ale art. 106 alin. (1) lit. D din Legea
nr. 64/1995 privind procedura reorganizării judiciare și a falimentului, excepție ridicată de Societatea Comercială îSalonul
Auto Victoria“ — S.A. în Dosarul nr. 241/2004 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 8 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea anexei nr. 1 la Hotărârea Guvernului nr. 837/1995 cu privire la criteriile
de salarizare în valută și celelalte drepturi în valută și în lei ale personalului
trimis în misiune permanentă în străinătate
În temeiul art. 108 din Constituția României, republicată, și al art. 36 din Legea nr. 495/2004 privind salarizarea
și alte drepturi bănești ale personalului din administrația centrală a Ministerului Afacerilor Externe și de la misiunile
diplomatice, oficiile consulare și institutele culturale românești din străinătate, cu modificările și completările ulterioare,
Guvernul României adoptă prezenta hotărâre.
Articol unic. — Poziția nr. 25 din anexa nr. 1 la
Hotărârea Guvernului nr. 837/1995 cu privire la criteriile

de salarizare în valută și celelalte drepturi în valută și
în lei ale personalului trimis în misiune permanentă în

8

MONITORUL OFICIAL AL ROMÂNIEI, PARTEA I, Nr. 60/23.I.2006

străinătate, republicată în Monitorul Oficial al României,
Partea I, nr. 210 din 5 septembrie 1996, cu modificările
și completările ulterioare, se modifică după cum
urmează:

Nr.
crt.

Țara

Valuta

î25.

Canada

$

Salariul lunar
în valută

800“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 12 ianuarie 2006.
Nr. 47.
GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților comerciale și regiilor autonome subordonate autorităților administrației
publice locale, de către Societatea Comercială îUrbana“ — S.A. Zimnicea, județul Teleorman
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective ale unui număr de 31 de salariați, în temeiul
prevederilor Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum

și a societăților comerciale și regiilor autonome subordonate
autorităților administrației publice locale, aprobată cu
modificări și completări prin Legea nr. 569/2003, cu
modificările și completările ulterioare, de către Societatea
Comercială îUrbana“ — S.A. Zimnicea, subordonată
Consiliului Local al Orașului Zimnicea, județul Teleorman.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 12 ianuarie 2006.
Nr. 48.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 60/23.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071643]
ISSN 1453—4495

