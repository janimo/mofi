PARTEA

Anul 174 (XVIII) — Nr. 366

I

LEGI, DECRETE, HOTĂRÂRI ȘI ALTE ACTE

Miercuri, 26 aprilie 2006

SUMAR

Pagina

Nr.

Pagina

DECIZII ALE CURȚII CONSTITUȚIONALE

HOTĂRÂRI ALE GUVERNULUI ROMÂNIEI
454.

Decizia nr. 182 din 2 martie 2006 referitoare la excepția
de neconstituționalitate a dispozițiilor art. 5
alin. (2) din Legea contenciosului administrativ
nr. 554/2004 ..............................................................

— Hotărâre pentru aprobarea hotărârilor cuprinse
în Protocolul Sesiunii a XVII-a a Comisiei
hidrotehnice româno-ungare, semnat la Oradea la
2 februarie 2006 ......................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 257 din 14 martie 2006 referitoare la excepția
85.

de neconstituționalitate a dispozițiilor art. 14
alin. (4) din Legea contenciosului administrativ
nr. 554/2004 ..............................................................

DECIZII

ALE

3–5

CURȚII

5

— Ordin al președintelui Comisiei Naționale pentru
Controlul Activităților Nucleare pentru aprobarea
Ghidului privind protecția instalațiilor nucleare
împotriva unui sabotaj din interior ...........................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 182
din 2 martie 2006

referitoare la excepția de neconstituționalitate a dispozițiilor art. 5 alin. (2)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 alin. (2) din Legea
contenciosului administrativ nr. 554/2004, excepție ridicată
de Muzeul Județean de Istorie și Artă din Zalău în Dosarul

nr. 17.397/2005 al Curții de Apel Cluj — Secția comercială,
de contencios administrativ și fiscal.
La apelul nominal răspunde, pentru autorul excepției,
consilier juridic Oliviu Puie, cu delegație la dosar, lipsind
cealaltă parte, față de care procedura de citare este legal
îndeplinită.
Președintele constată cauza în stare de judecată și
acordă cuvântul pe fond.
Reprezentantul autorului excepției solicită admiterea
excepției de neconstituționalitate. În acest sens arată, în
esență, că, potrivit art. 73 alin. (3) lit. k) din Constituție,
materia contenciosului administrativ este reglementată prin
lege organică, respectiv prin Legea nr. 554/2004. Totodată,
conform art. 126 alin. (6) din Legea fundamentală, controlul
legalității actelor administrative se face doar pe calea
contenciosului administrativ, iar prin Decizia nr. 293 din

2

MONITORUL OFICIAL AL ROMÂNIEI, PARTEA I, Nr. 366/26.IV.2006

1 iulie 2004 Curtea Constituțională a statuat că îdispozițiile
constituționale trebuie interpretate restrictiv“. Așa fiind,
dispozițiile art. 5 alin. (2) din Legea nr. 554/2004 adaugă
la prevederile constituționale ale art. 126 alin. (6),
încălcând totodată și dreptul de acces la un tribunal
specializat, adică la o instanță de contencios administrativ.
Reprezentantul autorului excepției depune concluzii
scrise la dosar.
Reprezentantul Ministerului Public pune concluzii de
respingere a excepției de neconstituționalitate, arătând că
soluția legislativă criticată a mai fost supusă controlului de
constituționalitate prin deciziile nr. 78 din 26 februarie 2004
și nr. 135 din 23 aprilie 2002, Curtea statuând că aceasta
nu contravine prevederilor constituționale invocate.
C U R T E A,

având în vedere actele și lucrările dosarului, reține
următoarele:
Prin Încheierea din 7 noiembrie 2005, Curtea de Apel
Cluj — Secția comercială, de contencios administrativ și
fiscal a sesizat Curtea Constituțională cu excepția de
neconstituționalitate a dispozițiilor art. 5 alin. (2) din Legea
contenciosului administrativ nr. 554/2004, excepție ridicată
de Muzeul Județean de Istorie și Artă din Zalău într-o
cauză având ca obiect soluționarea recursului declarat
împotriva unei sentințe civile prin care s-a respins excepția
de nelegalitate a unei decizii aparținând Curții de Conturi.
În motivarea excepției de neconstituționalitate autorul
acesteia susține că dispozițiile art. 5 alin. (2) din Legea
nr. 554/2004 contravin prevederilor art. 21 și ale art. 126
alin. (6) din Constituție, precum și ale art. 6 paragraful 1
din Convenția pentru apărarea drepturilor omului și a
libertăților fundamentale. În acest sens, arată că prin textul
de lege criticat îlegiuitorul organic a instituit [...] excepția
prin care nu pot fi atacate pe calea contenciosului
administrativ actele administrative pentru modificarea sau
desființarea cărora se prevede, prin lege organică, o altă
procedură judiciară“, adăugând astfel îo nouă excepție la
cele stabilite expres și limitativ“ prin dispozițiile art. 126
alin. (6) din Constituție. Cu privire la acest aspect, arată
autorul excepției, Curtea Constituțională a statuat prin
Decizia nr. 293 din 1 iulie 2004, publicată în Monitorul
Oficial al României, Partea I, nr. 702 din 4 august 2004,
că îdispozițiile constituționale trebuie interpretate restrictiv,
orice altă excepție reprezentând o adăugare la Constituție,
nepermisă de caracterul suprem al acesteia și de
preeminența sa în raport cu ansamblul legislației
infraconstituționale“.
Așa fiind, autorul excepției apreciază că îunica formă de
control judiciar al actelor administrative este instanța de
contencios administrativ, cu excepțiile expres și limitativ
prevăzute de legiuitorul constituant derivat, nefiind permisă
nici o altă cale judiciară de atac pentru verificarea legalității
actului administrativ“.
Curtea de Apel Cluj — Secția comercială, de contencios
administrativ și fiscal apreciază că excepția de
neconstituționalitate nu este întemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, arătând că îaceastă prevedere nu aduce
atingere principiului liberului acces la justiție, având în
vedere că aceste acte se pot ataca la instanța
judecătorească competentă potrivit unei proceduri speciale,
iar nu potrivit procedurii stabilite prin Legea nr. 554/2004“,
și, îprin urmare, accesul liber la justiție este garantat
pentru orice act administrativ, procedura de judecată fiind
însă diferită în funcție de natura actului“.

Avocatul Poporului apreciază că dispozițiile art. 5
alin. (2) din Legea nr. 554/2004 sunt neconstituționale. În
acest sens arată, în esență, că îprevederile potrivit cărora
nu pot fi atacate pe calea contenciosului administrativ
actele administrative pentru modificarea sau desființarea
cărora se prevede, prin lege organică, o altă procedură
judiciară contravin regulii constituționale“ cuprinse în
art. 126 alin. (6), întrucât actele administrative la care se
referă textul de lege criticat nu se regăsesc printre
excepțiile prevăzute în mod expres de Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului autorului
excepției, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 5 alin. (2) din Legea contenciosului
administrativ nr. 554/2004, potrivit cărora îNu pot fi atacate
pe calea contenciosului administrativ actele administrative
pentru modificarea sau desființarea cărora se prevede, prin
lege organică, o altă procedură judiciară“.
Textele constituționale invocate în susținerea excepției
sunt cele ale art. 21, privind accesul liber la justiție, și ale
art. 126 alin. (6), privind garantarea controlului judecătoresc
al actelor administrative ale autorităților publice, pe calea
contenciosului administrativ, cu excepția celor care privesc
raporturile cu Parlamentul, precum și a actelor de
comandament cu caracter militar.
Autorul excepției de neconstituționalitate invocă totodată
în susținerea acesteia și prevederile art. 6 paragraful 1
din Convenția pentru apărarea drepturilor omului și a
libertăților fundamentale privind dreptul la un proces
echitabil.
Examinând excepția de neconstituționalitate, Curtea
reține următoarele:
Textul de lege criticat nu sustrage în mod absolut
controlului judecătoresc actele administrative la care se
referă, întrucât în mod evident actele administrative
respective sunt supuse prin prevederile de lege criticate
unei alte proceduri judiciare, deci controlul lor judecătoresc
se realizează potrivit altei proceduri stabilite prin lege
organică. Or, atât textul art. 21 din Constituție, cât și
dispozițiile art. 6 și 13 din Convenția pentru apărarea
drepturilor omului și a libertăților fundamentale stabilesc
dreptul de acces al cetățeanului la o instanță
judecătorească pentru apărarea drepturilor, a libertăților sau
intereselor sale legitime, fără a preciza sau a limita acest
acces numai la calea contenciosului administrativ. Așa fiind,
nu se poate reține critica de neconstituționalitate referitoare
la încălcarea dispozițiilor art. 21 din Constituție și ale art. 6
paragraful 1 din Convenția pentru apărarea drepturilor
omului și a libertăților fundamentale.
În ceea ce privește invocarea încălcării dispozițiilor
art. 126 alin. (6) din Constituție, Curtea constată că textul
constituțional nu este încălcat, deoarece acesta se
limitează numai la reglementarea constituțională a garantării
controlului judecătoresc al actelor administrative ale
autorităților publice pe calea contenciosului administrativ, de
la care fac excepție în mod absolut numai două categorii
de acte, cele de comandament cu caracter militar și cele

MONITORUL OFICIAL AL ROMÂNIEI, PARTEA I, Nr. 366/26.IV.2006
care privesc raporturile cu Parlamentul, care prin natura lor
nu sunt supuse sub nici o formă controlului judecătoresc.
Or, în cauză, Curtea observă că se pune problema
îunui recurs paralel“ pentru contestarea în justiție a actelor
Curții de Conturi, procedură prevăzută de Legea
nr. 94/1992, cu modificările ulterioare, iar nu a unei
exceptări absolute de la controlul judecătoresc reglementat
de textul constituțional al art. 126 alin. (6).
Totodată, Curtea reține că legislația noastră prevede și
alte cazuri de îrecurs paralel“ împotriva unor acte
administrative, un exemplu în acest sens constituindu-l
regimul contestării actelor administrative de constatare și
sancționare a contravențiilor.
De altfel, Curtea observă că în acest spirit sunt și
reglementările cuprinse în alte texte constituționale.
Astfel, art. 52 alin. (1) și (2) din Constituție prevede
îndreptățirea persoanei vătămate într-un drept al său ori
într-un interes legitim, de o autoritate publică sau prin
nesoluționarea în termenul legal a unei cereri, de a obține
recunoașterea dreptului pretins sau a interesului legitim,
anularea actului și repararea pagubei. Curtea constată că
acest text se referă la îndreptățirea persoanei vătămate, în
general, de a se adresa justiției atât pe calea
contenciosului administrativ, cât și pe cea a îrecursului

3

paralel“. Alin. (2) al art. 52 precizează că atât condițiile,
cât și limitele exercitării acestui drept se stabilesc prin lege
organică, dispoziție care trebuie corelată și cu partea finală
a textului criticat din Legea nr. 554/2004.
Mai mult decât atât, Curtea reține că, în ceea ce
privește litigiile rezultate din activitatea Curții de Conturi,
art. 140 alin. (1) teza a doua din Constituție prevede că
acestea îse soluționează de instanțele judecătorești
specializate“.
În sfârșit, în ceea ce privește invocarea de către autorul
excepției a Deciziei Curții Constituționale nr. 293 din 1 iulie
2004, publicată în Monitorul Oficial al României, Partea I,
nr. 702 din 4 august 2004, prin care s-a constatat
neconstituționalitatea prevederilor art. 2 lit. a) teza a treia
partea întâi din Legea nr. 29/1990, și deci abrogarea lor
ca efect al art. 154 alin. (1) din Constituție, Curtea
constată că dispoziția respectivă se referea la exceptarea
de la îposibilitatea atacării în justiție“ a actelor
administrative referitoare la siguranța internă și externă a
statului, ceea ce nu are nici o legătură cu situația la care
se referă excepția ridicată în prezentul dosar, în care este
în discuție existența îrecursului paralel“, deci a unei căi de
atac în justiție a actului administrativ conform unei alte
proceduri decât cea a contenciosului administrativ.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (2) din Legea contenciosului administrativ
nr. 554/2004, excepție ridicată de Muzeul Județean de Istorie și Artă din Zalău în Dosarul nr. 17.397/2005 al Curții de
Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 257
din 14 martie 2006

referitoare la excepția de neconstituționalitate a dispozițiilor art. 14 alin. (4)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cârstea
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 14 alin. (4) din Legea
contenciosului administrativ nr. 554/2004, excepție ridicată

de Societatea Comercială îMinibus“ — S.R.L. din Iași în
Dosarul nr. 5.393/2005 al Curții de Apel Iași — Secția de
contencios administrativ și fiscal.
La apelul nominal lipsesc părțile, față de care procedura
de citare este legal îndeplinită.
Magistratul-asistent informează completul de judecată că
la dosar autorul excepției și părțile Consiliul Local al
Municipiului Iași și primarul municipiului Iași au depus
concluzii scrise.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.

4

MONITORUL OFICIAL AL ROMÂNIEI, PARTEA I, Nr. 366/26.IV.2006
C U R T E A,

având în vedere actele și lucrările dosarului, reține
următoarele:
Prin Încheierea din 7 noiembrie 2005, Curtea de Apel
Iași — Secția de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 14 alin. (4) din
Legea contenciosului administrativ nr. 554/2004, excepție
ridicată de Societatea Comercială îMinibus“ — S.R.L. din
Iași într-o cauză având ca obiect recursul împotriva
încheierii prin care s-a dispus suspendarea unui act
administrativ.
În motivarea excepției de neconstituționalitate autorul
acesteia susține că dispozițiile art. 14 alin. (4) din Legea
nr. 554/2004 aduc atingere prevederilor art. 16 și 21 din
Constituție. În acest sens arată că îpoziția preferențială de
care se bucură autoritățile publice locale — prin
recunoașterea puterii executorii a actelor emise de acestea —
reclamă o protecție egală a drepturilor încălcate prin
emiterea acestor acte“, motiv pentru care îpentru a asigura
o poziție de egalitate și un tratament juridic echitabil s-a
recunoscut persoanei implicate dreptul de a ataca actul și
de a solicita suspendarea executării acestuia până la
soluționarea definitivă a litigiului“. Așa fiind, apreciază
autorul excepției, îrecunoașterea în favoarea autorității
administrative a dreptului la recurs împotriva sentinței prin
care s-a dispus suspendarea actului nelegal înfrânge
egalitatea de tratament a persoanelor și principiul potrivit
cu care nimeni nu este mai presus de lege“. Totodată, îse
înfrânge însăși rațiunea legii contenciosului administrativ
privind realizarea efectivă a protecției cetățeanului față de
actele nelegale ale autorităților, golindu-se de conținut
principiul constituțional privind liberul acces la justiție pentru
apărarea unui drept, precum și dreptul la un proces
echitabil și într-un timp rezonabil“.
Curtea de Apel Iași — Secția de contencios
administrativ și fiscal apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că dispozițiile art. 14
alin. (4) din Legea nr. 554/2004 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

Obiectul excepției de neconstituționalitate îl constituie
dispozițiile art. 14 alin. (4) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, care
au următorul cuprins: îÎncheierea sau, după caz, sentința prin
care se pronunță suspendarea este executorie de drept. Ea
poate fi atacată cu recurs în termen de 5 zile de la pronunțare“.
Textele constituționale invocate în susținerea excepției
sunt cele ale art. 16 și 21. În realitate, astfel cum rezultă
din motivarea excepției, autorul acesteia se referă la
textele constituționale ale art. 16 alin. (1) și (2) privind
egalitatea în drepturi și ale art. 21 alin. (1), (2) și (3)
privind accesul liber la justiție și dreptul la un proces
echitabil și la soluționarea cauzelor într-un termen
rezonabil.
Examinând excepția de neconstituționalitate, Curtea
reține următoarele:
Critica de neconstituționalitate constă, în esență, în
susținerea că îrecunoașterea în favoarea autorității
administrative a dreptului la recurs împotriva sentinței prin
care s-a dispus suspendarea actului nelegal înfrânge
egalitatea de tratament a persoanelor“ și principiul
constituțional privind accesul liber la justiție, precum și
dreptul la un proces echitabil și la soluționarea cauzelor
într-un termen rezonabil.
Curtea observă că, potrivit art. 14 alin. (1) și (2) din
Legea nr. 554/2004, cererea de suspendare a actului
administrativ poate fi introdusă îîn cazuri bine justificate și
pentru prevenirea unei pagube iminente“, iar instanța are
obligația de a soluționa cererea de urgență, cu citarea
părților. Suspendarea actelor administrative reprezintă
totodată o situație de excepție, întrucât acestea se bucură
de prezumția de legalitate.
Așa fiind, nu poate fi reținută critica privind încălcarea
prevederilor art. 21 alin. (1), (2) și (3) din Constituție,
deoarece părțile beneficiază de toate garanțiile unui proces
echitabil, inclusiv în ceea ce privește soluționarea cererii de
suspendare a actelor administrative și a recursului
împotriva soluției de suspendare a acestor acte.
Curtea constată că textul de lege criticat, potrivit căruia
legiuitorul a recunoscut autorității administrative emitente
dreptul de a declara recurs în 5 zile de la pronunțare
împotriva încheierii sau sentinței judecătorești prin care s-a
dispus suspendarea actelor administrative, nu aduce
atingere prevederilor art. 16 alin. (1) și (2) din Constituție,
întrucât acestea consacră egalitatea în drepturi a
cetățenilor, iar nu egalitatea între cetățeni și autoritățile
publice. Totodată, textul de lege criticat este în acord cu
prevederile art. 126 alin. (2) din Constituție, potrivit cărora
competența instanțelor judecătorești și procedura de
judecată sunt prevăzute numai prin lege, și cu cele ale
art. 129 din Legea fundamentală, în conformitate cu care
împotriva hotărârilor judecătorești părțile interesate și
Ministerul Public pot exercita căile de atac, în condițiile
legii.

MONITORUL OFICIAL AL ROMÂNIEI, PARTEA I, Nr. 366/26.IV.2006

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (4) din Legea contenciosului administrativ
nr. 554/2004, excepție ridicată de Societatea Comercială îMinibus“ — S.R.L. din Iași în Dosarul nr. 5.393/2005 al Curții
de Apel Iași — Secția de contencios administrativ și fiscal.
Definitivă și general obligatorie.
Pronunțată în ședința publică din data de 14 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea hotărârilor cuprinse în Protocolul Sesiunii a XVII-a a Comisiei hidrotehnice
româno-ungare, semnat la Oradea la 2 februarie 2006
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă hotărârile*) cuprinse în
Protocolul Sesiunii a XVII-a a Comisiei hidrotehnice
româno-ungare, semnat la Oradea la 2 februarie 2006,
pentru aplicarea Acordului dintre Guvernul României și

Guvernul Republicii Ungare privind colaborarea pentru
protecția și utilizarea durabilă a apelor de frontieră, semnat
la Budapesta la 15 septembrie 2003 și aprobat prin
Hotărârea Guvernului nr. 577/2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul afacerilor externe,
Anton Niculescu,
secretar de stat
p. Ministrul integrării europene,
Adrian Ciocănea,
secretar de stat
București, 5 aprilie 2006.
Nr. 454.
*) Hotărârile se publică ulterior în Monitorul Oficial al României, Partea I, nr. 366 bis abonament din 26 aprilie 2006 care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

6

MONITORUL OFICIAL AL ROMÂNIEI, PARTEA I, Nr. 366/26.IV.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Ghidului privind protecția instalațiilor nucleare împotriva
unui sabotaj din interior
În conformitate cu prevederile Legii nr. 111/1996 privind desfășurarea în siguranță a activităților nucleare,
republicată, cu modificările și completările ulterioare, și ale Hotărârii Guvernului nr. 1.627/2003 privind aprobarea
Regulamentului de organizare și funcționare a Comisiei Naționale pentru Controlul Activităților Nucleare, cu modificările ulterioare,
în baza art. 5 din Legea nr. 111/1996, republicată, cu modificările și completările ulterioare,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Ghidul privind protecția instalațiilor
nucleare împotriva unui sabotaj din interior, prevăzut în
anexa care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Art. 3. — Prezentul ordin intră în vigoare în termen de
30 de zile de la data publicării în Monitorul Oficial al
României, Partea I.
Art. 4. — Direcția materiale speciale va duce la
îndeplinire prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 28 martie 2006.
Nr. 85.
ANEXĂ

GHID
privind protecția instalațiilor nucleare împotriva unui sabotaj din interior
1. Domeniu

Art. 1. — Prezentul ghid este folosit de titularul de
autorizație ca bază pentru evaluarea măsurilor de protecție
ce vor trebui luate de către acesta, din punctul de vedere
al construcției și al problemelor tehnice, administrativorganizatorice și de personal, împotriva sabotajelor din
partea persoanelor cu drept de acces.
2. Principii

Art. 2. — Se consideră că amenințarea poate proveni
din interiorul instalațiilor nucleare, din partea unui angajat
cu drept de acces (aflat în orice funcție) care deține
informații despre tipul materialelor nucleare, despre
cantitatea și amplasarea acestora, despre echipamentele
vulnerabile din punctul de vedere al securității nucleare și
despre caracteristicile sistemului de protecție fizică și
folosește mijloace auxiliare disponibile.
Art. 3. — Se ia în considerare posibilitatea existenței
unei cooperări între persoana cu drept de acces și una
sau mai multe persoane din exteriorul instalației nucleare.
Persoana cu drept de acces poate acționa din următoarele
motive: ideologice, avantaje financiare, intimidare,
constrângere, șantaj.
3. Obiective

Art. 4. — Obiectivele privind protecția instalațiilor
nucleare împotriva unui sabotaj din interior:

— reducerea la minimum a riscurilor privind tentativele
de sustragere a materialelor nucleare sau de sabotaj de
către persoanele cu drept de acces în instalația nucleară;
— descoperirea la timp a sustragerii unor cantități
relevante de materiale nucleare sau de materiale
radioactive (chiar și sustragerea repetată a unor cantități
mici);
— localizarea și recuperarea în cel mai scurt timp a
materialelor nucleare sau a materialelor radioactive
sustrase;
— împiedicarea acțiunilor de sabotaj care ar conduce la
eliberarea unor cantități importante de produși radioactivi în
mediu. Descoperirea acțiunilor trebuie făcută încă din faza
de inițiere, astfel încât, în cazul în care sabotajul nu poate
fi împiedicat, să poată fi luate măsurile necesare pentru a
reduce la minimum consecințele radiologice;
— împiedicarea acțiunilor de sabotaj asupra
echipamentelor cu impact în securitatea nucleară;
— protejarea bazelor de date împotriva distrugerii
neautorizate și împotriva sustragerii de informații clasificate.
Art. 5. — Sistemul de evidență a materialelor nucleare
trebuie să furnizeze valori exacte pentru materialele
nucleare aflate în inventar, care să conducă la depistarea
la timp a sustragerii acestora.

MONITORUL OFICIAL AL ROMÂNIEI, PARTEA I, Nr. 366/26.IV.2006
Art. 6. — Înregistrările contabile obținute în urma
aplicării sistemului de garanții nucleare trebuie utilizate în
scopul descoperirii unei sustrageri de materiale nucleare.
4. Cerințe generale

Art. 7. — Titularul de autorizație trebuie să ia măsurile
necesare pentru a se descoperi din timp orice încercare de
furt sau de sabotaj din partea persoanelor cu drept de
acces.
Art. 8. — Titularul de autorizație trebuie să asigure
protecția fizică a materialelor nucleare, inclusiv împotriva
sabotării de către persoanele cu drept de acces.
Art. 9. — Titularul de autorizație trebuie să stabilească
și să adopte măsurile necesare pentru a reduce la
minimum riscurile privind tentativele de sustragere a
materialelor nucleare sau/și de sabotaj al diferitelor
echipamente, în funcție de caracteristicile instalației
nucleare și de amplasamentul acesteia.
Art. 10. — Titularul de autorizație trebuie să aibă în
vedere faptul că numai pentru combustibilul nuclear există
posibilitatea producerii masei critice. În măsura în care este
posibilă o sustragere de combustibil nuclear, aceste
cantități vor fi concretizate în funcție de instalația nucleară.
Art. 11. — Detecția oricărei intruziuni trebuie realizată la
nivelul barierelor fizice care înconjoară zona protejată.
Ambele părți ale perimetrului zonei protejate trebuie
prevăzute cu iluminare suficientă pentru o supraveghere cât
mai bună și o evaluare cât mai exactă a situației, în cazul
în care se constată intenția unei intruziuni în zona
protejată.
Art. 12. — Sustragerea combustibilului nuclear în
cantități mici este posibilă numai în zonele în care pastilele
de combustibil sunt manevrate liber sau sunt depozitate în
containere metalice. Timpul necesar pentru a procura pe
această cale o cantitate relevantă este însă foarte mare.
Prin măsurile de siguranță luate trebuie să se poată
descoperi la timp o asemenea situație.
Art. 13. — Titularul de autorizație trebuie să ia măsuri
pentru ca persoanele cu drept de acces să nu poată
acționa în ceea ce privește eliberarea unor cantități
substanțiale de materiale radioactive în împrejurimi, precum
și în ceea ce privește o posibilă sustragere a unor cantități
relevante de combustibili nucleari HEU.
Art. 14. — Titularul de autorizație trebuie să gestioneze
cu prudență accesul în zonele vitale pentru persoanele
care au antecedente legate de consumul de alcool sau de
droguri.
Art. 15. — Pentru stațiile de tratare a deșeurilor
radioactive, manipularea închiderilor tehnice de aerisire a
respectivelor instalații nucleare poate duce la concentrarea
efluenților radioactivi în interiorul instalației nucleare.
5. Măsuri

Art. 16. — Accesul în zonele protejate și în zonele
vitale va fi permis numai persoanelor cu drept de acces.
Art. 17. — Accesul în instalațiile nucleare al persoanelor
depistate pozitiv la controlul cu alcoolscopul este interzis.
Art. 18. — Măsurile de control necesare vor fi convenite
în funcție de amenințările posibile pentru instalația

7

respectivă, prevăzute în documentul îAmenințarea — bază
de proiect“, emis de Autoritate.
Art. 19. — Toate autovehiculele, persoanele, bagajele și
coletele care intră sau care ies în/din zona protejată și
zona vitală trebuie controlate prin mijloace specifice,
conform procedurilor întocmite de titularul de autorizație și
aprobate de Autoritate.
Art. 20. — În vederea prevenirii introducerii unor scule,
materiale explozive, arme sau dispozitive care ar putea fi
folosite pentru sabotaj, toate autovehiculele, persoanele,
bagajele și coletele se controlează prin mijloace specifice.
Art. 21. — Persoanele cu drept de acces în zonele
protejate sau în zonele vitale ale unei instalații nucleare
sunt numai cele care posedă permise sau ecusoane
speciale, înregistrate corespunzător.
Art. 22. — Permisele speciale de acces în zonele
protejate vor fi eliberate numai persoanelor ale căror sarcini
de serviciu impun prezența în aceste zone.
Art. 23. — Accesul în zonele protejate va fi permis
numai după controlul permisului sau ecusonului de acces
și după identificarea persoanei cu drept de acces
individual.
Art. 24. — Titularul de autorizație trebuie să obțină
pentru toate persoanele care urmează să desfășoare
activități profesionale, cu caracter permanent sau temporar,
în punctele de lucru vitale din cadrul instalațiilor nucleare
sau care au acces la documentele cu caracter secret
avizul organelor competente privind siguranța națională,
conform prevederilor art. 9 alin. (5) din Legea nr. 111/1996
privind desfășurarea în siguranță a activităților nucleare,
republicată, cu modificările și completările ulterioare.
Art. 25. — Vor fi stabilite pentru fiecare instalație
nucleară zonele vitale în care:
— combustibilul nuclear este utilizat sau depozitat într-o
formă în care poate fi sustras de către o persoană cu
drept de acces;
— sunt instalate sisteme și utilaje pentru protejarea
materialelor nucleare și radioactive, precum și sisteme de
împiedicare și neutralizare a atacurilor;
— sunt instalate echipamente;
— sunt deținute bazele de date și informații secrete de
stat.
Art. 26. — Zonele vitale se vor stabili avându-se în
vedere clasificarea materialelor nucleare în concordanță cu
prevederile art. 61 din Normele de protecție fizică în
domeniul nuclear, aprobate prin Ordinul președintelui
Comisiei Naționale pentru Controlul Activităților Nucleare
nr. 382/2001, fluxul tehnologic și, după caz, elementele de
construcție.
Art. 27. — Zonele vitale trebuie să asigure detecția
intruziunii prin senzori adecvați și întârzierea pătrunderii în
interior prin bariere fizice corespunzătoare.
Art. 28. — Zonele vitale nu trebuie să se afle în
apropierea drumurilor publice.
Art. 29. — Toate punctele potențiale de acces trebuie
asigurate în mod corespunzător. Ieșirile de urgență și

8

MONITORUL OFICIAL AL ROMÂNIEI, PARTEA I, Nr. 366/26.IV.2006

ferestrele trebuie asigurate și prevăzute cu dispozitive de
alarmare pentru detectarea oricărei intruziuni.
Art. 30. — Sistemul de înregistrare a accesului trebuie
să permită în orice moment identificarea persoanelor care
sunt sau au fost prezente în zonele protejate și în zonele
vitale (în ultima lună) și ce activitate desfășoară sau au
desfășurat (de exemplu, sarcinile de serviciu).
Art. 31. — Persoanele vor fi controlate înainte de
intrarea lor în zonele protejate ale instalației nucleare
pentru prevenirea introducerii unor scule, materiale
explozive, arme sau dispozitive ce ar putea fi folosite
pentru sabotaj sau deplasare neautorizată de materiale
nucleare.
Art. 32. — Titularul de autorizație va lua măsuri astfel
încât manipulările sau deplasările neautorizate ale
echipamentelor importante din punctul de vedere al
securității nucleare să fie împiedicate, îngreunate (de
exemplu, eliberarea cartelelor de acces, sistemul de chei)
sau cel puțin identificate din timp (de exemplu,
autoanunțarea, supravegherea de la distanță, montarea de
sigilii din plumb sau sigilii).
Art. 33. — În cazul părăsirii zonelor vitale și la
părăsirea zonei protejate, se va efectua controlul
persoanelor și al materialelor pentru a se preveni
sustragerea de materiale nucleare.
Art. 34. — Titularul de autorizație trebuie să ia măsurile
potrivite tehnice și/sau administrativ-organizatorice care să
împiedice sustragerea repetată de cantități mici de
combustibil nuclear. Aceste măsuri vor fi stabilite pe baza
unei analize a instalației.
Art. 35. — Titularul de autorizație trebuie să prevadă
măsuri care să împiedice sau să întârzie colaborarea din
interior a unei persoane cu drept de acces cu persoane
care efectuează o îintervenție în forță“ din exterior.
Art. 36. — Măsurile prevăzute la art. 35 trebuie să
întârzie adversarul suficient timp, astfel încât personalul de
protecție fizică să poată asigura, dacă este cazul, măsuri
compensatorii pentru menținerea eficienței barierei ce
închide zona interioară de protecție.

Art. 37. — Personalul și echipamentele necesare pentru
detecția, evaluarea, întârzierea și neutralizarea adversarului
trebuie să fie active 24 de ore din 24.
6. Definiții:

a) Amenințarea — bază de proiect — documentul emis
de Autoritate pentru fiecare instalație în scopul definirii
caracteristicilor adversarului probabil, împotriva căruia va fi
conceput și dimensionat sistemul de protecție fizică;
b) instalație nucleară:
— orice reactor nuclear, cu excepția aceluia cu care
este echipat un mijloc de transport maritim ori aerian spre
a fi folosit ca sursă de putere, dacă este pentru propulsie
sau în orice alt scop;
— orice uzină care folosește combustibil nuclear pentru
producerea de materiale nucleare, inclusiv orice uzină de
retratare a combustibilului nuclear iradiat;
— orice instalație în care sunt stocate materiale
nucleare, cu excepția depozitărilor în vederea transportului
de materiale nucleare. Instalațiile nucleare aparținând unui
singur operator, care se află pe același amplasament, vor
fi considerate o singură instalație nucleară;
c) material nuclear — orice materie primă nucleară și
orice material fisionabil special;
d) sabotaj — orice act premeditat îndreptat împotriva
unei instalații nucleare sau unui material nuclear în
folosință, depozitare sau transport, care poate pune direct
ori indirect în pericol sănătatea sau siguranța personalului,
populației și mediului înconjurător prin expunerea la radiații
ori eliberarea substanțelor radioactive;
e) zonă protejată — zonă supravegheată în permanență
de personalul de pază și/sau prin mijloace tehnice,
înconjurată de o barieră fizică și cu un număr limitat de
căi de acces controlate;
f) zonă vitală — zonă în care se află materiale
nucleare, echipamente, dispozitive sau sisteme care pot fi
vulnerabile la acțiuni de sabotaj sau de furt.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 366/26.IV.2006 conține 8 pagini.

Prețul: 0,60 lei noi/6.000 lei vechi

&JUYDGY|115422]
ISSN 1453—4495

