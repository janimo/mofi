Anul 174 (XVIII) — Nr. 700

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 16 august 2006

SUMAR

Nr.

Pagina

HOTĂRÂRI

ALE

Pagina
ACTE ALE COLEGIULUI MEDICILOR
DIN ROMÂNIA
8. — Decizie privind punerea în aplicare a unor
dispoziții legale ..........................................................

HOTĂRÂRI ALE GUVERNULUI ROMÂNIEI
1.009. — Hotărâre pentru modificarea Hotărârii
Guvernului nr. 1.583/2005 privind declanșarea
procedurilor de expropriere a imobilelor proprietate
privată situate pe amplasamentul lucrării îVarianta
de ocolire a municipiului Drobeta-Turnu Severin
km 334+635 — km 344+254 pe teritoriul
localităților Drobeta-Turnu Severin și Șimian din
județul Mehedinți“ ......................................................

Nr.

1–10

10–12

ACTE ALE CURȚII EUROPENE
A DREPTURILOR OMULUI
Hotărârea din 23 iunie 2005, definitivă la 12 octombrie
2005, în Cauza Ghibuși împotriva României
(Cererea nr. 7.893/2002) ..........................................

13–16

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.583/2005 privind declanșarea procedurilor
de expropriere a imobilelor proprietate privată situate pe amplasamentul lucrării
îVarianta de ocolire a municipiului Drobeta-Turnu Severin km 334+635 — km 344+254
pe teritoriul localităților Drobeta-Turnu Severin și Șimian din județul Mehedinți“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Articol unic. — Hotărârea Guvernului nr. 1.583/2005
privind declanșarea procedurilor de expropriere a imobilelor
proprietate privată situate pe amplasamentul lucrării
îVarianta de ocolire a municipiului Drobeta-Turnu Severin
km 334+635 — km 344+254 pe teritoriul localităților
Drobeta-Turnu Severin și Șimian din județul Mehedinți“,
publicată în Monitorul Oficial al României, Partea I, nr. 7
din 4 ianuarie 2006, se modifică după cum urmează:
1. Articolul 3 va avea următorul cuprins:
îArt. 3. — Se aprobă ca justă despăgubire pentru
imobilele ce constituie amplasamentul lucrării «Varianta de
ocolire a municipiului Drobeta-Turnu Severin km 334+635 —
km 344+254 pe teritoriul localităților Drobeta-Turnu Severin
și Șimian din județul Mehedinți» suma globală estimată

de 2.298 mii lei alocată prin bugetul Ministerului
Transporturilor, Construcțiilor și Turismului, în limita
prevederilor anuale aprobate cu destinația cheltuieli aferente
costurilor neeligibile incluse în planul de finanțare prevăzut
în Memorandumul de finanțare convenit între Guvernul
României și Comisia Europeană privind asistența financiară
nerambursabilă acordată prin Instrumentul pentru Politici
Structurale de Preaderare pentru măsura «Reabilitarea
secțiunii Drobeta-Turnu Severin — Lugoj a drumului
național DN 6 (faza a 2-a a proiectului Craiova—Lugoj),
România», semnat la Bruxelles la 13 noiembrie 2001 și la
București la 17 aprilie 2005, ratificat prin Legea
nr. 154/2003, publicată în Monitorul Oficial al României,

2

MONITORUL OFICIAL AL ROMÂNIEI, PARTEA I, Nr. 700/16.VIII.2006

Partea I, nr. 323 din 13 mai 2003, cu modificările și
completările ulterioare.“

2. Anexa nr. 2 se înlocuiește cu anexa*) care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
p. Ministrul finanțelor publice,
Doina-Elena Dascălu,
secretar de stat

București, 2 august 2006.
Nr. 1.009.

ANEXĂ
(Anexa nr. 2 la Hotărârea Guvernului nr. 1.583/2005)

î

*) Anexa este reprodusă în facsimil.

“

MONITORUL OFICIAL AL ROMÂNIEI, PARTEA I, Nr. 700/16.VIII.2006

3

4

MONITORUL OFICIAL AL ROMÂNIEI, PARTEA I, Nr. 700/16.VIII.2006

MONITORUL OFICIAL AL ROMÂNIEI, PARTEA I, Nr. 700/16.VIII.2006

5

6

MONITORUL OFICIAL AL ROMÂNIEI, PARTEA I, Nr. 700/16.VIII.2006

MONITORUL OFICIAL AL ROMÂNIEI, PARTEA I, Nr. 700/16.VIII.2006

7

8

MONITORUL OFICIAL AL ROMÂNIEI, PARTEA I, Nr. 700/16.VIII.2006

MONITORUL OFICIAL AL ROMÂNIEI, PARTEA I, Nr. 700/16.VIII.2006

9

10

MONITORUL OFICIAL AL ROMÂNIEI, PARTEA I, Nr. 700/16.VIII.2006

ACTE ALE COLEGIULUI MEDICILOR DIN ROMÂNIA
DECIZIE
privind punerea în aplicare a unor dispoziții legale
În temeiul art. 379, 384, 406 și 408 din Legea nr. 95/2006 privind reforma în domeniul sănătății, precum și al
art. 6 din Ordonanța de urgență a Guvernului nr. 110/2005 privind vânzarea spațiilor proprietate privată a statului sau a
unităților administrativ-teritoriale, cu destinația de cabinete medicale, precum și a spațiilor în care se desfășoară activități
conexe actului medical, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 700/16.VIII.2006

11

Consiliul național al Colegiului Medicilor din România d e c i d e:
Art. 1. — (1) Profesia de medic se exercită cu caracter
permanent pe teritoriul României de către persoanele
prevăzute la art. 370 din Legea nr. 95/2006 privind reforma
în domeniul sănătății, posesoare ale certificatului de
membru al Colegiului Medicilor din România.
(2) Modelul certificatului de membru al Colegiului
Medicilor din România este prevăzut în anexa*) care face
parte integrantă din prezenta decizie.
Art. 2. — Certificatul de membru al Colegiului Medicilor
din România se acordă persoanelor care, făcând cerere
expresă în acest sens, îndeplinesc următoarele condiții:
1. dețin un titlu oficial de calificare în medicină, în
sensul art. 371 alin. (3) din Legea nr. 95/2006;
2. nu se găsesc în vreunul dintre cazurile de
nedemnitate sau incompatibilitate prevăzute de lege;
3. sunt apte din punct de vedere medical pentru
exercitarea profesiei de medic;
4. nu au întrerupt exercitarea profesiei pe o perioadă
mai mare de 5 ani sau au obținut diploma de licență în
ultimii 5 ani;
5. au depus jurământul profesional;
6. au achitat taxa de înscriere în Colegiul Medicilor din
România.
Art. 3. — În vederea obținerii certificatului de membru,
persoanele care îndeplinesc condițiile legale vor depune la
colegiul teritorial în a cărui rază își au, după caz,
domiciliul, reședința sau locul de muncă următoarele
documente:
1. cerere de înscriere;
2. titlul oficial de calificare în profesia de medic;
3. dovada exercitării profesiei de medic în ultimii 5 ani,
respectiv adeverință de la locul de muncă, dacă este cazul;
4. cazier judiciar;
5. certificat de sănătate care să ateste starea de
sănătate corespunzătoare exercitării profesiei de medic.
Certificatul medical va fi vizat inclusiv de medicul psihiatru;
6. declarație pe propria răspundere privind inexistența
unei situații de incompatibilitate;
7. copie a certificatului de căsătorie, dacă este cazul;
8. chitanța privind achitarea taxei de eliberare a
certificatului de membru al Colegiului Medicilor din
România, precum și dovada achitării taxei de înscriere.
Art. 4. — (1) Autorizațiile de liberă practică emise până
la data intrării în vigoare a Legii nr. 95/2006 de Ministerul
Sănătății în temeiul Legii nr. 306/2004 privind exercitarea
profesiei de medic, precum și organizarea și funcționarea
Colegiului Medicilor din România, până la preschimbare, se
echivalează cu certificatul de membru emis în condițiile
Legii nr. 95/2006.

(2) În termen de 2 ani de la intrarea în vigoare a
prezentei decizii, titularii autorizațiilor prevăzute la alin. (1),
precum și ai certificatelor de membru al Colegiului Medicilor
din România, emise în temeiul Legii nr. 306/2004, sunt
obligați să le preschimbe cu noul certificat de membru al
Colegiului Medicilor din România.
Art. 5. — Certificatele de membru al Colegiului Medicilor
din România vor fi emise și eliberate de colegiile teritoriale
ale Colegiului Medicilor din România, conform modelului
prevăzut în anexă.
Art. 6. — La primirea certificatului de membru al
Colegiului Medicilor din România, titularul va semna într-un
registru ținut de colegiile teritoriale, care va conține
următoarele rubrici:
1. numele și prenumele titularului certificatului;
2. facultatea și anul absolvirii;
3. codul numeric personal;
4. seria și numărul certificatului;
5. data depunerii jurământului profesional;
6. semnătura titularului.
Art. 7. — Au de drept calitatea de membru al Colegiului
Medicilor din România toți medicii înscriși până la data
intrării în vigoare a Legii nr. 95/2006.
Art. 8. — Începând cu data intrării în vigoare a
prezentei decizii se abrogă art. 1, 2, 3, 4, 5, 6, 7 și 8 din
Decizia Consiliului național al Colegiului Medicilor din
România nr. 32/2004 pentru punerea în aplicare a unor
dispoziții ale Legii nr. 306/2004 privind exercitarea profesiei
de medic, precum și organizarea și funcționarea Colegiului
Medicilor din România, publicată în Monitorul Oficial al
României, Partea I, nr. 746 din 17 august 2004.
Art. 9. — Reprezentantul Colegiului Medicilor din
România din cadrul comisiilor pentru vânzarea spațiilor cu
destinație de cabinete medicale, comisii constituite conform
Ordonanței de urgență a Guvernului nr. 110/2005 privind
vânzarea spațiilor proprietate privată a statului sau a
unităților administrativ-teritoriale, cu destinația de cabinete
medicale, precum și a spațiilor în care se desfășoară
activități conexe actului medical, cu modificările și
completările ulterioare, se va desemna de colegiul județean,
respectiv de Colegiul Medicilor din Municipiul București, în
a cărui rază teritorială se organizează și funcționează
comisia.
Art. 10. — Prezenta decizie se publică în Monitorul
Oficial al României, Partea I.

Președintele Colegiului Medicilor din România,
Mircea Cinteză
București, 28 iulie 2006.
Nr. 8.
*) Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 700/16.VIII.2006
ANEXĂ

MONITORUL OFICIAL AL ROMÂNIEI, PARTEA I, Nr. 700/16.VIII.2006

13

ACTE ALE CURȚII EUROPENE A DREPTURILOR OMULUI
CURTEA EUROPEANĂ A DREPTURILOR OMULUI
SECȚIA A III-A

HOTĂRÂREA
din 23 iunie 2005, definitivă la 12 octombrie 2005, în Cauza Ghibuși împotriva României
(Cererea nr. 7.893/2002)
Strasbourg
Hotărârea devine definitivă în condițiile prevăzute în art. 44 alin. (2) din Convenție. Poate suferi modificări de formă.
În Cauza Ghibuși împotriva României,
Curtea Europeană a Drepturilor Omului (Secția a III-a), statuând în cadrul unei camere formate din: domnii B.M. Zupancic,
ˇˇ
președinte, J. Hedigan, L. Caflisch, C. Bîrsan, doamnele M. Tsatsa-Nikolovska, R. Jaeger, domnul E. Myjer, judecători, și domnul
V. Berger, grefier de secție,
după ce a deliberat în camera de consiliu, la data de 2 iunie 2005,
a pronunțat următoarea hotărâre, adoptată la aceeași dată:
PROCEDURA

1. La originea cauzei se află cererea nr. 7.893/2002, introdusă
împotriva României, prin care un cetățean al acestui stat, doamna
Stela Ghibuși (reclamantă), a sesizat Curtea la data de
24 ianuarie 2002 în temeiul art. 34 din Convenția pentru apărarea
drepturilor omului și a libertăților fundamentale (Convenția).
2. Guvernul român (Guvernul) a fost reprezentat de agentul
guvernamental, domnul B. Aurescu, apoi de doamna R. Rizoiu,
care l-a înlocuit în funcție.
3. La 24 octombrie 2003, Curtea (Secția a II-a) a hotărât să
comunice Guvernului plângerea întemeiată pe art. 6 alin. 1 din

Convenție cu privire la accesul la justiție, având în vedere
neexecutarea unei hotărâri judecătorești definitive pronunțate în
favoarea reclamantei. Prevalându-se de dispozițiile art. 29 alin. 3,
Curtea a decis că admisibilitatea și fondul cauzei vor fi examinate
împreună.
4. La data de 1 noiembrie 2004, Curtea a modificat structura
secțiilor (art. 25 alin. 1 din Regulament). Prezenta cerere a fost
repartizată Secției a III-a astfel reorganizate (art. 52 alin. 1).

ÎN FAPT

I. Circumstanțele cauzei
5. Reclamanta s-a născut în anul 1953 și are domiciliul în
localitatea Livezile (România).
6. Reclamanta a lucrat ca asistentă medicală la spitalul din
orașul Deta, în serviciul doctorului S.D. La data de 1 octombrie
1999, în urma reorganizării și privatizării sistemului medical
românesc, reclamanta este transferată, în baza dispozițiilor Legii
asigurărilor sociale de sănătate nr. 145/1997, în serviciul individual
al doctorului S.D. care, în conformitate cu legea română
aplicabilă, avea obligația să semneze cu ea un contract de
muncă. Deși părțile nu au negociat și nu au fixat salariul
reclamantei, nici nu au semnat un nou contract, reclamanta a
continuat să lucreze în serviciul lui S.D. în cursul lunilor octombrie
și noiembrie 1999. Apoi ea a depus la spitalul din Deta cererea
de acordare a concediului anual.
7. La data de 5 ianuarie 2000, în timp ce își efectua
concediul, reclamanta a fost convocată de către S.D. care a
informat-o oral că este concediată, fără să-i fie prezentată vreo
hotărâre scrisă.
1. Acțiune în justiție în vederea reintegrării reclamantei în funcție

8. La data de 10 ianuarie 2000, reclamanta a formulat o
cerere de chemare în judecată, adresată Tribunalului Timiș
împotriva spitalului din Deta și împotriva lui S.D., pentru a obține
reintegrarea în funcție și plata indemnizației de concediu anual,
precum și a salariului, începând de la 1 octombrie 1999 până la
reintegrarea efectivă.
9. Prin Hotărârea definitivă din 11 mai 2001, instanța a obligat
spitalul din Deta să-i plătească reclamantei indemnizația de
concediu. Instanța a respins cererea de plată a salariului până la
reintegrarea efectivă, pe motiv că reclamanta nu lucrase efectiv
pentru S.D. și că, deși între părți existase un contract de muncă,
acesta nu fusese confirmat în scris, întrucât părțile nu
negociaseră și nu fixaseră salariul. Apoi, reținând că reclamanta
lucrase efectiv pentru S.D. în lunile octombrie și noiembrie 1999,
chiar în lipsa contractului de muncă scris, instanța constată că
părțile fuseseră de acord să încheie un contract de muncă și îl

obligă pe S.D. să semneze un atare contract cu reclamanta, în
baza dispozițiilor Legii nr. 145/1997, citată anterior.
În anul 2000, reprezentantul spitalului din Deta a sesizat
Parchetul de pe lângă Judecătoria Deta cu o plângere penală
împotriva reclamantei, pentru furt și distrugere de înscrisuri
oficiale. La data de 3 noiembrie 2000, Parchetul dispune clasarea
cauzei, pe motiv că faptele reproșate nu fuseseră comise de
reclamantă.
2. Demersuri efectuate de executorul judecătoresc în vederea executării
hotărârii definitive din 11 mai 2001

10. Reclamanta a arătat faptul că, între 27 septembrie 2001 și
2 noiembrie 2001, mai multe cereri formulate de ea sau de
executorul judecătoresc adresate lui S.D., în vederea semnării
unui nou contract de muncă, au rămas fără rezultat.
11. La data de 2 noiembrie 2001 reclamanta a primit
indemnizația de concediu dispusă prin Hotărârea din 11 mai
2001.
12. La data de 2 noiembrie 2001 executorul a constatat
într-un proces-verbal refuzul lui S.D. de a semna contractul de
muncă, pe motiv că, fiind angajator privat, nu i se putea impune
obligația de a semna un contract.
13. După acest proces-verbal, executorul judecătoresc nu a
mai făcut alte demersuri în vederea executării deciziei.
3. Plângerile penale pentru neexecutarea Deciziei din 11 mai 2001

14. La data de 25 octombrie 2001, reclamanta a formulat o
plângere penală prin care solicita Parchetului de pe lângă
Judecătoria Deta condamnarea penală a lui S.D. și a
funcționarilor spitalului din Deta pentru refuzul de a executa o
hotărâre judecătorească definitivă.
15. Procurorul a retrimis plângerea Direcției Județene de
Sănătate Publică Timiș care, prin Adresa din 26 noiembrie 2001,
a informat-o pe reclamantă că nu avea competența să dea curs
unei atare cereri și o sfătuiește să-i ceară direct lui S.D.
executarea Hotărârii din 11 mai 2001.
16. La data de 5 noiembrie 2001, reclamanta a formulat o
nouă plângere penală împotriva lui S.D. pentru neexecutarea unei
hotărâri judecătorești și a solicitat condamnarea sa penală,

14

MONITORUL OFICIAL AL ROMÂNIEI, PARTEA I, Nr. 700/16.VIII.2006

precum și despăgubiri pentru repararea prejudiciului moral. Prin
Rezoluția din 19 aprilie 2002, Parchetul de pe lângă Judecătoria
Deta a dispus neînceperea urmăririi penale față de S.D., pe motiv
că elementele constitutive ale infracțiunii nu erau întrunite în
speță. La 17 mai 2002, prim-procurorul Parchetului de pe lângă
Judecătoria Deta confirmă rezoluția de neîncepere a urmăririi
penale din 19 aprilie 2002.
17. La data de 18 noiembrie 2002, în temeiul plângerii penale
a reclamantei din 5 noiembrie 2001, procurorul a sesizat
Judecătoria Deta cu o plângere penală nerespectarea unei
hotărâri judecătorești dispunând reintegrarea unui salariat în
funcție, infracțiune pedepsită de art. 84 din Legea nr. 168/1999.
Prin Sentința din 25 martie 2003, Judecătoria Deta îl condamnă
pe S.D. la plata a 6.000.000 lei cu titlu de amendă penală,

25.000.000 lei cu titlu de daune-interese și 1.000.000 lei, cheltuieli
de judecată. Sentința a rămas definitivă, după recursul lui S.D. și
al Parchetului, la data de 10 noiembrie 2003, după ce a fost
confirmată prin decizia Curții de Apel Timișoara.
18. Din documentele prezentate de reclamantă rezultă că
Decizia din 11 mai 2001 rămâne încă neexecutată, cu privire la
reintegrarea în funcție.
II. Dreptul intern pertinent
19. Reglementarea internă pertinentă [respectiv extrasele din
Codul civil, Codul de procedură civilă și Codul muncii (fostul și
noul) și din Legea nr. 168/1999 privind soluționarea conflictelor de
muncă și Legea nr. 188/2000 privind executorii judecătorești] este
descrisă în Decizia Cauzei Roman și Hogea împotriva României
(nr. 62.959/2000, 31 august 2004).

ÎN DREPT

I. Asupra pretinsei încălcări a art. 6 alin. 1 din Convenție
20. Reclamanta susține că neexecutarea Hotărârii din 11 mai
2001 dispunând reintegrarea ei în funcție încalcă dreptul de acces
la justiție, astfel cum este garantat în art. 6 alin. 1 din Convenție,
care prevede următoarele:
îOrice persoană are dreptul la judecarea cauzei sale (...) de către
o instanță (...) care va hotărî (...) asupra încălcării drepturilor și
obligațiilor sale cu caracter civil...“
A. Asupra admisibilității

21. În primul rând, Guvernul amintește că, în speță,
executarea obligației de reintegrare necesită intervenția personală
a debitorului și precizează că nu există mijloace de executare
silită în natură a unei atare obligații. Reclamanta ar fi trebuit să
folosească mijloace indirecte pentru a-l constrânge pe debitor
să-și execute obligația. Astfel, ar fi trebuit să ceară condamnarea
angajatorului la plata despăgubirii prevăzute în art. 136 alin. (1)
din Codul muncii.
22. Guvernul consideră că este vorba despre un remediu
adecvat, accesibil, eficient și suficient, în conformitate cu
jurisprudența organelor Convenției [Cauza G. împotriva Belgiei,
nr. 12.604/1986, Decizia Comisiei din 10 iulie 1991, Decizii și
rapoarte (DR) 70, p. 125]. El citează, de asemenea, o decizie a
Curții de apel Craiova, din 24 septembrie 1997, care confirmă
posibilitatea pentru orice concediat să beneficieze de despăgubiri,
fie formulând o acțiune în anularea deciziei de concediere, fie
introducând o acțiune separată în acest scop. În plus, Guvernul
afirmă că plata unei astfel de despăgubiri reprezintă efectiv o
adevărată executare de către angajator a obligației de
reintegrare, în măsura în care, pentru un angajat, salariul este
miza contractului de muncă.
23. În sfârșit, Guvernul consideră că reclamanta dispunea de
alte remedii interne care corespundeau criteriilor art. 35 din
Convenție, astfel cum sunt interpretate de Curte (Cauza
Stögmüller împotriva Austriei, Hotărârea din 10 noiembrie 1969,
seria A nr. 9, p. 42, paragraful 11, și Cauza De Wilde, Ooms și
Versyp contra Belgiei, Hotărârea din 18 iunie 1971, seria A nr. 12,
p. 34, paragraful 62). Guvernul menționează acțiunea penală
împotriva angajatorului și acțiunea în obligarea debitorului la plata
amenzii civile.
24. În replică, reclamanta contestă eficiența remediilor interne
indicate de Guvern și afirmă că tocmai cadrul juridic pus la
dispoziție pentru executarea hotărârii definitive dispunând
reintegrarea sa nu era nici suficient și nici adecvat.
25. Curtea amintește că, în temeiul art. 35 alin. 1 din
Convenție, ea nu poate fi sesizată decât după epuizarea căilor de
atac interne. Orice reclamant trebuie să fi acordat instanțelor
interne ocazia să evite sau să remedieze pretinsele încălcări,
ceea ce reprezintă finalitatea acestei dispoziții [vezi, de exemplu,
Cauza Cardot împotriva Franței, Hotărârea din 19 martie 1991,
seria A nr. 200, p. 19, paragraful 36, și Cauza Moreira Barbosa
împotriva Portugaliei (decizie), nr. 65.681/2001, 29 aprilie 2004].
26. Cu toate acestea, prevederile art. 35 alin. 1 din Convenție
nu impun decât epuizarea recursurilor referitoare la pretinsele
încălcări și care sunt, în același timp, disponibile și adecvate.
Acestea trebuie să prezinte un grad de certitudine suficient nu
numai în teorie, ci și în practică, fără de care eficiența și

efectivitatea nu sunt respectate; statul pârât este cel care trebuie
să demonstreze că aceste exigențe sunt reunite (vezi, printre
multe altele, hotărârile în Cauza Vernillo împotriva Franței, din
20 februarie 1991, seria A nr. 198, paragraful 27, și în Cauza
Dalia împotriva Franței, din 19 februarie 1998, Culegere de hotărâri
și decizii 1998-I, paragraful 38, și decizia în Cauza Moreira
Barbosa, citată anterior).
27. De la bun început, Curtea amintește că obligația
neexecutată în cauză este cea de a o reintegra pe reclamantă în
funcție. Curtea constată că toate căile de atac sugerate de
Guvern sunt mijloace indirecte de executare a hotărârii definitive,
așadar nu sunt de natură să remedieze în mod direct pretinsa
încălcare.
28. Presupunând că, având în vedere caracterul special al
obligației de executat în cauză, care necesită intervenția personală
a debitorului, mijloacele de constrângere a debitorului
s-ar fi dovedit, în principiu, căi de atac efective și accesibile în
sensul art. 35 alin. 1 din Convenție, Curtea constată că, în cauză,
reclamanta a uzat deja de două dintre aceste mijloace indirecte și
niciunul dintre ele nu a condus la executarea hotărârii definitive.
Or, în conformitate cu jurisprudența Curții, un reclamant trebuie să
fi folosit, în mod normal, acțiuni interne cu adevărat eficiente și
suficiente. Când s-a folosit o cale de atac, nu se cere folosirea
unei alte căi, al cărei scop este practic același (Cauza Moreira
Barbosa, citată anterior).
29. În speță, instanțele, statuând pe fondul cauzei, au respins
definitiv cererea reclamantei de a i se plăti salariile datorate până
la reintegrare. Reclamanta a mandatat un executor judecătoresc
să obțină executarea Hotărârii din 11 mai 2001. În plus, deși S.D.
a fost condamnat la plata unei amenzi penale și a daunelor, el a
refuzat în continuare să o reintegreze pe reclamantă în funcție.
30. Având în vedere circumstanțele cauzei, Curtea consideră
că ar fi excesiv să i se ceară reclamantei să introducă din nou
acțiunile indicate de Guvern, din moment ce a folosit deja
mijloacele care sunt căi de atac considerate de Guvern adecvate
și suficiente și care au scopuri similare, respectiv constrângerea
debitorului să-și execute obligația.
31. În consecință, excepția invocată de Guvern va fi respinsă.
32. În plus, Curtea constată că plângerea nu este în mod
manifest neîntemeiată în sensul art. 35 alin. 3 din Convenție. De
asemenea, ea constată că aceasta nu prezintă niciun alt motiv de
inadmisibilitate. În aceste condiții, Curtea o declară admisibilă.
B. Asupra fondului

33. Guvernul susține că, deși executarea unei hotărâri trebuie
considerată ca făcând parte integrantă din îproces“ în sensul
art. 6 din Convenție (Cauza Hornsby împotriva Greciei, Hotărârea
din 19 martie 1997, Culegere de hotărâri și decizii 1997-II,
paragraful 41), există circumstanțe care justifică eșecul executării
în natură a unei obligații impuse printr-o hotărâre judecătorească
definitivă, fără ca neexecutarea să constituie o încălcare a acestui
articol. În opinia sa, procesul civil fiind guvernat de principiul
disponibilității, statul nu este obligat să execute ex officio toate
hotărârile judecătorești. Contrar obligațiilor pozitive care rezultă din
art. 8 din Convenție, singura obligație care îi revine statului în
temeiul art. 6 este cea de a crea și de a pune la dispoziția
creditorului un sistem judiciar apt să-l ajute în executarea creanței.

MONITORUL OFICIAL AL ROMÂNIEI, PARTEA I, Nr. 700/16.VIII.2006
34. Dat fiind caracterul particular al obligației debitorului, care
necesita intervenția sa personală, Guvernul consideră că îi revine
tocmai creditorului obligația de a utiliza mijloacele judiciare puse
la dispoziția sa, iar autoritățile statului trebuie să aibă un
comportament diligent, luând toate măsurile care i se pot cere în
mod rezonabil. Or, în cauză, reclamanta nu a folosit toate
mijloacele puse la dispoziție prin sistemul judiciar român în
vederea executării hotărârii interne definitive dispunând
reintegrarea ei.
35. Guvernul susține că statul trebuie să asigure un just
echilibru între cele două interese incidente în cazuri ca cel în
speță: cel al debitorului de a-și proteja drepturile și libertățile
fundamentale și cel al creditorului de a executa obligația în
natură. Dacă toate mijloacele puse la dispoziția creditorului, deși
utilizate în mod diligent, eșuează, soluția este executarea prin
echivalent.
Guvernul amintește, în sfârșit, că angajatorul privat nu poate fi
obligat să angajeze o persoană și să colaboreze cu ea dacă nu
vrea.
36. Reclamanta contestă teza Guvernului.
37. Curtea amintește că executarea unei sentințe sau a unei
hotărâri pronunțate de orice instanță trebuie considerată ca
făcând parte integrantă din îproces“, în sensul art. 6 din
Convenție. Dreptul de acces la justiție ar fi iluzoriu dacă ordinea
juridică internă a unui stat contractant ar permite ca o hotărâre
judecătorească definitivă și obligatorie să rămână neexecutată în
detrimentul unei părți [Cauza Immobiliare Saffi împotriva Italiei
[GC], nr. 22.774/1993, paragraful 63, CEDO 1999-V].
38. În prezenta cauză, deși reclamanta a obținut, la data de
11 mai 2001, o decizie internă definitivă dispunând ca S.D. să o
reintegreze în funcție și a făcut, ulterior, demersuri în vederea
executării, decizia rămâne în continuare neexecutată.
39. Cu toate acestea, dreptul de acces la justiție nu poate
obliga un stat să execute orice hotărâre cu caracter civil, oricare
ar fi aceasta și oricare ar fi circumstanțele (Cauza Sanglier
împotriva Franței, nr. 50.342/1999, paragraful 39, 27 mai 2003). În
orice caz, atunci când autoritățile sunt obligate să acționeze
pentru executarea unei hotărâri judecătorești și omit să o facă,
această omisiune angajează responsabilitatea statului pe tărâmul
art. 6 alin. 1 din Convenție (Cauza Scollo împotriva Italiei,
Hotărârea din 28 septembrie 1995, seria A nr. 315-C, p. 55,
paragraful 44).
40. În consecință, Curtea amintește că nu este abilitată să
examineze dacă ordinea juridică internă a statului este capabilă
să garanteze executarea hotărârilor pronunțate de instanțe.
Într-adevăr, fiecare stat contractant trebuie să se doteze cu
arsenalul juridic adecvat și suficient pentru a asigura respectarea
obligațiilor pozitive care îi revin. Sarcina Curții constă numai în a
examina dacă în cauză măsurile adoptate de autoritățile române
au fost adecvate și suficiente (Cauza Ruianu împotriva României,
nr. 34.647/1997, paragraful 66, 17 iunie 2003).
41. Curtea observă că, în speță, obligația reintegrării necesita
intervenția personală a debitorului, care era un particular. Statul,
în calitate de depozitar al forței publice, era chemat să manifeste
un comportament diligent și să-l asiste pe creditor în executarea
hotărârii care îi era favorabilă.
42. În ciuda tuturor eforturilor depuse de reclamantă, debitorul
s-a opus în mod constant executării.
43. Curtea constată că reclamanta a inițiat suficiente acte de
executare și a depus eforturile necesare pentru a obține
executarea hotărârii judecătorești definitive. Trebuie analizat dacă
autoritățile sesizate au avut un comportament activ, luând toate
măsurile care i se puteau cere în mod rezonabil.
44. Curtea notează că reclamanta a mandatat un executor
judecătoresc pentru a asigura executarea deciziei judecătorești
definitive. La data de 2 noiembrie 2001, executorul s-a mulțumit
să întocmească un proces-verbal de constatare a refuzului lui
S.D. de a se conforma hotărârii judecătorești definitive care îl
obligase la semnarea contractului de muncă. După acest procesverbal, executorul judecătoresc nu a mai făcut niciun demers în
vederea executării Hotărârii din 11 mai 2001.
45. Curtea observă, de asemenea, că prima plângere penală
a reclamantei, adresată Parchetului de pe lângă Judecătoria Deta,

15

a fost trimisă Direcției Județene de Sănătate Publică Timiș, care
s-a dovedit a fi necompetentă pentru a da curs unei astfel de
cereri. A două plângere penală a reclamantei s-a soluționat, într-o
primă etapă, prin neînceperea urmăririi penale împotriva lui S.D.
și numai ulterior, după un an de la introducerea plângerii,
Parchetul l-a trimis pe S.D. în judecată în fața instanței.
46. În plus, Curtea constată că cererea reclamantei vizând
obligarea angajatorului la plata salariilor datorate până la
reintegrarea efectivă, mijloc pe care Guvernul l-a prezentat ca
fiind eficient, a fost respinsă de instanțele naționale, pe motiv că,
deși între părți a existat un contract de muncă, acesta nu fusese
confirmat în scris, întrucât părțile nu negociaseră salariul.
47. În plus, nimic nu dovedește, în speță, că executarea în
natură ar fi fost imposibilă, astfel încât reclamanta să fie silită să
transforme obligația inițială într-o obligație de natură pecuniară
(Cauza Roman și Hogea, citată anterior). Condamnarea penală a
debitorului atestă că instanțele interne au considerat că hotărârea
judecătorească definitivă care îl obligase pe angajator la
reintegrarea reclamantei putea încă să fie executată ca atare.
48. Pe baza elementelor menționate, Curtea consideră că, în
cauză, autoritățile la care a făcut apel reclamanta în vederea
executării hotărârii judecătorești definitive nu au luat toate
măsurile care se puteau aștepta de la ele în mod rezonabil și
că, în consecință, asistența pentru executarea hotărârii definitive
favorabile reclamantei a fost total lipsită de eficiență.
49. Aceste elemente îi sunt suficiente Curții pentru a decide
că în prezenta cauză, prin pasivitatea lor, autoritățile naționale au
privat-o pe reclamantă de un acces efectiv la justiție și nu au
oferit nicio justificare valabilă pentru ingerința cauzată prin
neexecutarea deciziei.
50. În consecință, în cauză a fost încălcat art. 6 alin. 1 din
Convenție.
II. Asupra pretinsei încălcări a art. 13 din Convenție
51. În observațiile din 1 martie 2004, reclamanta a prezentat
un nou capăt de cerere în fața Curții, în baza art. 13 din
Convenție.
52. Reclamanta subliniază că în dreptul intern nu dispunea de
un remediu efectiv în vederea executării hotărârii interne definitive
dispunând reintegrarea sa. Ea repetă aceleași motive ca cele pe
care le invocase în temeiul art. 6 alin. 1 din Convenție cu privire
la dreptul de acces la justiție.
53. În plus, reclamanta afirmă că, în momentul faptelor, nicio
cale de atac nu era disponibilă pentru a contesta rezoluția de
neîncepere a urmăririi penale a Parchetului de pe lângă
Judecătoria Deta, la data de 19 aprilie 2002, în favoarea lui S.D.,
și confirmată la data de 17 mai 2002 de prim-procurorul
Parchetului.
54. Având în vedere ansamblul elementelor de care dispune
și în măsura în care este competentă pentru a analiza invocările
formulate, Curtea nu a reținut nicio aparență de încălcare a art. 13
din Convenție.
55. În consecință, acest capăt de cerere este în mod vădit
neîntemeiat și trebuie respins în temeiul art. 35 alin. 3 și 4 din
Convenție.
III. Asupra aplicării art. 41 din Convenție
56. În conformitate cu art. 41 din Convenție,
îÎn cazul în care Curtea declară că a avut loc o încălcare a
Convenției sau a protocoalelor sale și dacă dreptul intern al înaltei
părți contractante nu permite decât o înlăturare incompletă a
consecințelor acestei încălcări, Curtea acordă părții lezate, dacă este
cazul, o satisfacție echitabilă.“
A. Prejudiciu

57. Reclamanta solicită 170.000 euro, cu titlu de prejudiciu
material pe care l-a suferit, reprezentând salariile pe care ar fi
trebuit să le primească de la S.D. pe perioada 1 octombrie 1999 —
1 martie 2004. Ea consideră că valoarea salariului lunar pe care
ar fi trebuit să-l primească este de 3.000—4.000 euro, asemeni
persoanelor care exercită aceeași meserie în străinătate. În plus,
ea subliniază că salariul medicilor a înregistrat o creștere
considerabilă în ultimii 3 ani.
58. Referitor la prejudiciul moral, reclamanta solicită 50.000
euro, pe motiv că imposibilitatea respectării hotărârii judecătorești
definitive i-a provocat un sentiment de umilință și de nesiguranță.

16

MONITORUL OFICIAL AL ROMÂNIEI, PARTEA I, Nr. 700/16.VIII.2006

În afară de aceasta, ea amintește că în anul 2000 a făcut
obiectul cercetărilor penale declanșate la cererea Direcției
Județene de Sănătate Publică Timiș, care s-au soldat, la data
de 3 noiembrie 2000, cu clasarea cauzei, ceea ce a contribuit la
agravarea stării ei de frustrare.
59. Guvernul consideră că reclamanta nu-și dovedește
afirmațiile cu privire la prejudiciul material în afara celui de natură
salarială. El afirmă că prejudiciul nu poate consta decât, eventual,
în salariile pe care reclamanta le-ar fi putut primi de la S.D., cu
o valoare echivalentă cu salariul unei asistente medicale care ar
fi lucrat în aceleași condiții. În plus, suma nu a fost stabilită prin
nicio hotărâre judecătorească.
60. Referitor la prejudiciul moral, Guvernul consideră că
acesta trebuie să fie consecința neexecutării hotărârii interne
definitive vizând reintegrarea, și nu consecința altor proceduri
judiciare. În plus, Guvernul a evidențiat faptul că valoarea
daunelor solicitate cu acest titlu de reclamantă este excesivă și
nejustificată.
61. Curtea amintește că o hotărâre constatând o încălcare
antrenează pentru statul pârât obligația juridică de a pune capăt
încălcării și de a șterge consecințele astfel încât, în măsura
posibilităților, să fie restabilită situația anterioară [Cauza Metaxas
împotriva Greciei nr. 8.415/2002, paragraful 35, 27 mai 2004, și
Cauza Iatridis împotriva Greciei, satisfacție echitabilă (GC),
nr. 31.107/1996, paragraful 32, CEDO 2000-XI].
62. Curtea a constatat o încălcare a drepturilor reclamantei,
prin neexecutarea unei hotărâri judecătorești definitive dispunând
reintegrarea sa în funcție.
În consecință, Curtea consideră că reclamanta a suferit un
prejudiciu moral și material și că acest prejudiciu nu este suficient
compensat prin constatarea încălcării.

63. În aceste împrejurări, având în vedere ansamblul
elementelor de care dispune și statuând în echitate, astfel cum
este prevăzut în art. 41 din Convenție, Curtea acordă reclamantei
4.800 euro cu titlu de prejudiciu material și moral.
B. Cheltuieli de judecată

64. Reclamanta solicită, de asemenea, 5.000 euro pentru
cheltuielile de judecată ocazionate de procedura internă și de
procedura în fața Curții.
65. Guvernul consideră că nu trebuie rambursate decât
cheltuielile de judecată referitoare la procedura penală în care
S.D. a fost condamnat pentru neexecutarea obligației de
reintegrare. El amintește că aceste cheltuieli de judecată nu pot fi
rambursate decât dacă au fost într-adevăr suportate de
reclamantă și dacă au fost rezonabile în raport cu încălcarea
constatată (acesta invocă, în special, hotărârile în Cauza Cvijetic
împotriva Croației din 26 februarie 2004, paragraful 63, și în
Cauza Jasiuniene împotriva Lituaniei din 6 martie 2003, paragraful 55).
În plus, Guvernul constată că reclamanta nu și-a dovedit
afirmațiile și solicită respingerea cererii ca fiind abuzivă în mod
manifest.
66. În conformitate cu jurisprudența Curții, un reclamant nu
poate obține rambursarea cheltuielilor decât în măsura în care
dovedește caracterul real, necesar și rezonabil al valorii lor. În
speță și luând în considerare elementele de care dispune și
criteriile menționate anterior, Curtea consideră rezonabilă suma de
100 euro cu titlu de cheltuieli ocazionate de procedura internă și
o acordă reclamantei.
C. Majorări de întârziere

67. Curtea hotărăște să aplice majorările de întârziere
echivalente cu rata dobânzii pentru facilitatea de credit marginal
practicată de Banca Centrală Europeană, la care se vor adăuga
trei puncte marginale.

PENTRU ACESTE MOTIVE,
C U R T E A,
ÎN UNANIMITATE:

1. declară cererea admisibilă în privința capătului de cerere întemeiat pe art. 6 alin. 1 din Convenție;
2. declară cererea inadmisibilă pentru celelalte capete de cerere;
3. hotărăște că a fost încălcat art. 6 alin. 1 din Convenție;
4. hotărăște:
a) că statul pârât trebuie să plătească reclamantei, în termen de 3 luni de la data rămânerii definitive a hotărârii, în
conformitate cu art. 44 alin. 2 din Convenție, 4.800 euro (patru mii opt sute euro) pentru prejudiciul material și moral, precum și
100 euro (o sută euro) pentru cheltuieli de judecată, plus sumele datorate cu titlu de impozit;
b) că, începând de la data expirării termenului amintit și până la momentul efectuării plății, sumele vor fi majorate cu o
dobândă simplă, a cărei rată este egală cu rata dobânzii pentru facilitatea de credit marginal practicată de Banca Centrală Europeană,
la care se vor adăuga trei puncte procentuale;
5. respinge cererea de acordare a unei satisfacții echitabile pentru rest.
Redactată în limba franceză, apoi comunicată în scris, la data de 23 iunie 2005, în aplicarea art. 77 alin. 2 și 3 din
Regulament.
Bostjan M. Zupancic
ˇ ˇ,

Vincent Berger,

președinte

grefier

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 700/16.VIII.2006 conține 16 pagini.

Prețul: 1,15 lei

&JUYDGY|118768]
ISSN 1453—4495

