Anul 174 (XVIII) — Nr. 82

PARTEA

I

LEGI, DECRETE, HOTĂRÂRI ȘI ALTE ACTE

Luni, 30 ianuarie 2006

SUMAR

Nr.

1.

Pagina
DECIZII
— Decizie privind convocarea Senatului în sesiune
ordinară ......................................................................

DECIZII ALE CURȚII CONSTITUȚIONALE
Decizia nr. 679 din 15 decembrie 2005 referitoare la
excepția de neconstituționalitate a prevederilor
art. 22 alin. (5) din Legea nr. 10/2001 privind
regimul juridic al unor imobile preluate în
mod abuziv în perioada 6 martie 1945 —
22 decembrie 1989 ...................................................

Nr.

Pagina
HOTĂRÂRI ALE GUVERNULUI ROMÂNIEI

1

95.

— Hotărâre privind aprobarea Planului de ocupare
a funcțiilor publice pentru anul 2006.......................

3

DECIZII ALE PRIMULUI-MINISTRU
10.

2–3

— Decizie privind modificarea Deciziei primuluiministru nr. 473/2005 pentru aprobarea structurii
organizatorice și a statului de funcții ale
Secretariatului General al Guvernului .........................

4–8

DECIZII
PARLAMENTUL ROMÂNIEI
SENATUL

DECIZIE
privind convocarea Senatului în sesiune ordinară
În temeiul art. 66 alin. (1) și (3) din Constituția României, republicată,
se convoacă Senatul în prima sesiune ordinară a anului 2006, în ziua
de 1 februarie, ora 15,30.
PREȘEDINTELE SENATULUI

NICOLAE VĂCĂROIU
București, 27 ianuarie 2006.
Nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 82/30.I.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 679
din 15 decembrie 2005

referitoare la excepția de neconstituționalitate a prevederilor art. 22 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 21 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Liviu Ștefan Cojocaru în Dosarul nr. 1.317/2005 al
Curții de Apel Oradea — Secția civilă mixtă.
La apelul nominal lipsesc părțile. Procedura de citare a fost
legal îndeplinită.
Reprezentantul Ministerului Public pune concluzii de
respingere a excepției ca neîntemeiată.
C U R T E A,

având în vedere actele și lucrările dosarului, constată următoarele:
Prin Încheierea din 13 septembrie 2005, pronunțată în
Dosarul nr. 1.317/2005, Curtea de Apel Oradea — Secția civilă
mixtă a sesizat Curtea Constituțională cu excepția de
neconstituționalitate a prevederilor art. 21 alin. (5) din Legea
nr. 10/2001 privind regimul juridic al unor imobile preluate în
mod abuziv în perioada 6 martie 1945 — 22 decembrie 1989,
excepție ridicată de Liviu Ștefan Cojocaru.
În motivarea excepției de neconstituționalitate se arată, în
esență, că textul de lege criticat contravine dispozițiilor art. 21
alin. (1) și (4), precum și ale art. 136 alin. (5) din Constituție,
deoarece, în temeiul prevederilor legale criticate, proprietarul
își pierde dreptul său de proprietate prin nerespectarea unui
termen de natură administrativă, fiind încălcat și principiul
constituțional al accesului liber la justiție, datorită obligativității
parcurgerii unei jurisdicții speciale administrative.
Curtea de Apel Oradea — Secția civilă mixtă apreciază că
prevederile legale criticate încalcă dispozițiile art. 21 alin. (1)
și (2) din Constituție, precum și ale art. 6 din Convenția
pentru apărarea drepturilor omului și a libertăților
fundamentale.
Potrivit art. 30 alin. (1) din Legea nr. 47/1992, încheierea
de sesizare a fost comunicată președinților celor două Camere
ale Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate.
Guvernul consideră că excepția de neconstituționalitate este
neîntemeiată.
Avocatul Poporului apreciază că prevederile legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și Legea
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum rezultă
din încheierea de sesizare, îl reprezintă prevederile art. 21
alin. (5) din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, republicată în Monitorul Oficial al
României, Partea I, nr. 279 din 4 aprilie 2005, cu următorul
conținut: î(5) Nerespectarea termenului de 6 luni prevăzut pentru
trimiterea notificării atrage pierderea dreptului de a solicita în
justiție măsuri reparatorii în natură sau prin echivalent.“
Termenul de 6 luni a fost prelungit succesiv prin Ordonanța
de urgență a Guvernului nr. 109/2001, publicată în Monitorul
Oficial al României, Partea I, nr. 460 din 13 august 2001, și
prin Ordonanța de urgență a Guvernului nr. 145/2001,
publicată în Monitorul Oficial al României, Partea I, nr. 720 din
12 noiembrie 2001.
Legea nr. 10/2001, modificată și completată prin titlul I al
Legii nr. 247/2005 privind reforma în domeniile proprietății și
justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005, a fost republicată în Monitorul Oficial al României,
Partea I, nr. 798 din 2 septembrie 2005, dându-se textelor o
nouă numerotare.
În prezent, art. 21 alin. (5) din Legea nr. 10/2001 a devenit
art. 22 alin. (5), cu același conținut.
În opinia autorului excepției de neconstituționalitate,
prevederile legale criticate contravin dispozițiilor constituționale
cuprinse în art. 21 alin. (1) și (4), referitoare la accesul liber
la justiție și la caracterul facultativ și gratuit al jurisdicțiilor
speciale administrative, și în art. 136 alin. (5), privind
caracterul inviolabil al proprietății private.
Examinând excepția de neconstituționalitate, Curtea reține
următoarele:
Prevederile art. 21 alin. (5) din Legea nr. 10/2001, devenit
art. 22 alin. (5), au mai făcut obiect al controlului de
constituționalitate, Curtea statuând, prin mai multe decizii, că
aceste texte de lege sunt constituționale.
Astfel, prin Decizia nr. 99 din 22 februarie 2005, publicată
în Monitorul Oficial al României, Partea I, nr. 345 din
25 aprilie 2005, Curtea a constatat că textul de lege criticat
nu încalcă art. 21 alin. (1) din Constituție, referitor la accesul
liber la justiție, ci instituie norme procedurale pentru
exercitarea acestui drept, în conformitate cu dispozițiile
art. 126 alin. (2) din Legea fundamentală.
În ceea ce privește raportarea criticii de neconstituționalitate
la dispozițiile constituționale cuprinse în art. 21 alin. (4), privind
caracterul facultativ și gratuit al jurisdicțiilor administrative, prin
Decizia nr. 307 din 14 iunie 2005, publicată în Monitorul
Oficial al României, Partea I, nr. 666 din 26 iulie 2005, Curtea
a reținut că prevederile art. 21 alin. (5) din Legea nr. 10/2001,
în prezent art. 22 alin. (5), instituie obligativitatea procedurii
administrative prealabile a notificării pentru obținerea
reparațiilor în natură sau prin echivalent pe care legea le
prevede, și nu o jurisdicție specială administrativă.
De asemenea, prin Decizia nr. 21 din 27 ianuarie 2004,
publicată în Monitorul Oficial al României, Partea I, nr. 315 din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 82/30.I.2006
9 aprilie 2004, Curtea a examinat constituționalitatea art. 21
alin. (5) din Legea nr. 10/2001, prin raportare, între alte
dispoziții, și la cele cuprinse în art. 136 alin. (5) din Legea
fundamentală, și a reținut că acesta este constituțional.

3

Cele statuate prin deciziile anterior menționate își mențin
valabilitatea și în prezenta cauză, neintervenind elemente noi
de natură să determine o reconsiderare a jurisprudenței Curții
Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 alin. (5) din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989, excepție ridicată de Liviu Ștefan
Cojocaru în Dosarul nr. 1.317/2005 al Curții de Apel Oradea — Secția civilă mixtă.
Definitivă și general obligatorie.
Pronunțată în ședința publică din data de 15 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Planului de ocupare a funcțiilor publice pentru anul 2006
În temeiul art. 108 din Constituția României, republicată, și al art. 20 alin. (1) lit. o) din Legea nr. 188/1999 privind
Statutul funcționarilor publici, republicată, cu modificările ulterioare,
Guvernul României adoptă prezenta hotărâre.
Art. 1. — Se aprobă Planul de ocupare a funcțiilor publice
din cadrul instituțiilor și autorităților publice centrale și locale
pentru anul 2006.
Art. 2. — (1) Structura Planului de ocupare a funcțiilor
publice din cadrul instituțiilor și autorităților publice din
administrația publică centrală și serviciile deconcentrate ale
ministerelor și ale celorlalte organe de specialitate ale
administrației publice centrale, finanțate de la bugetul de stat,
bugetul asigurărilor sociale de stat, bugetul Fondului național unic
de asigurări sociale de sănătate și de la bugetul asigurărilor
pentru șomaj, se realizează de către Agenția Națională a
Funcționarilor Publici, în concordanță cu numărul maxim de
posturi, structura posturilor și fondul aferent salariilor de bază,
aprobate prin anexele la legile bugetare pentru anul 2006.
(2) Planul de ocupare a funcțiilor publice în structura
prevăzută la alin. (1) este întocmit pe total ordonator principal
de credite bugetare și, după caz, și detaliat, din total, pe
aparat propriu al ordonatorului principal de credite și pe
unitățile subordonate acestuia.
Art. 3. — Pentru celelalte categorii de instituții și autorități
publice aflate în subordinea unor ministere sau a altor organe
de specialitate ale administrației publice centrale, cu finanțare
din venituri proprii și subvenții sau integral din venituri proprii,
responsabilitatea în gestiunea funcțiilor publice revine acestor

autorități și instituții publice, cu avizul Agenției Naționale a
Funcționarilor Publici.
Art. 4. — Pentru instituțiile și autoritățile din administrația
publică locală, se autorizează Agenția Națională a
Funcționarilor Publici să aprobe modificări în structura funcțiilor
publice, trimestrial, pe baza propunerilor înaintate de acestea.
Art. 5. — (1) Funcțiile publice, stabilite în condițiile legii,
din cadrul autorităților și instituțiilor publice din administrația
publică centrală și locală, care devin vacante în cursul anului
2006, pot fi ocupate, în ordine, prin promovare, dacă în cadrul
autorității sau instituției publice există funcționari publici care
îndeplinesc condițiile de promovare, concurs, transfer și
redistribuire.
(2) Se consideră funcții publice vacante în sensul alin. (1)
și funcțiile publice pentru care s-a organizat concurs după
termenul de transmitere a propunerilor pentru Planul de
ocupare a funcțiilor publice pentru anul 2006 sau pentru care
concursul se afla în derulare la acea dată și nu au fost
ocupate în condițiile legii.
Art. 6. — Se autorizează Agenția Națională a Funcționarilor
Publici ca, pentru anul 2006, să stabilească, din numărul total
de funcții publice vacante din cadrul autorităților și instituțiilor
publice, un număr de 120 de funcții publice pe care vor fi
încadrați manageri publici.

PRIM-MINISTRU

CĂLIN POPESCU-TĂRICEANU

București, 26 ianuarie 2006.
Nr. 95.

Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
p. Președintele Agenției Naționale a Funcționarilor Publici,
Eugen Coifan
Ministrul finanțelor publice,
Sebastian Teodor Gheorghe Vlădescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 82/30.I.2006

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea Deciziei primului-ministru nr. 473/2005 pentru aprobarea structurii
organizatorice și a statului de funcții ale Secretariatului General al Guvernului
Având în vedere dispozițiile art. 7 alin. (1) și ale art. 9 alin. (2) din Hotărârea Guvernului nr. 157/2005 pentru
organizarea și funcționarea Secretariatului General al Guvernului,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite următoarea decizie:
Articol unic. — Anexele nr. 1 și 2 la Decizia primuluiministru nr. 473/2005 pentru aprobarea structurii
organizatorice și a statului de funcții ale Secretariatului
General al Guvernului, publicată în Monitorul Oficial al

României, Partea I, nr. 925 din 17 octombrie 2005, cu
modificările ulterioare, se modifică și se înlocuiesc cu
anexele nr. 1 și 2*) care fac parte integrantă din prezenta
decizie.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 26 ianuarie 2006.
Nr. 10.
*) Anexele nr. 1 și 2 sunt reproduse în facsimil.
ANEXA Nr. 1
STRUCTURA ORGANIZATORICĂ

a Secretariatului General al Guvernului

*) Se organizează și funcționează la nivel de direcție.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 82/30.I.2006

5
ANEXA Nr. 2

STATUL DE FUNCȚII

al Secretariatului General al Guvernului

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 82/30.I.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 82/30.I.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 82/30.I.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 82/30.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071865]
ISSN 1453—4495

PDF compression, OCR, web-optimization with CVISION's PdfCompressor

