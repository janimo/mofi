PARTEA

Anul 174 (XVIII) — Nr. 16

I

Luni, 9 ianuarie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
LEGI ȘI DECRETE

403/2005. — Lege pentru modificarea și completarea
Legii nr. 130/1999 privind unele măsuri de
protecție a persoanelor încadrate în muncă...........

1–3

1.351/2005. — Decret privind promulgarea Legii pentru
modificarea și completarea Legii nr. 130/1999
privind unele măsuri de protecție a persoanelor
încadrate în muncă ...................................................

3

HOTĂRÂRI ALE GUVERNULUI ROMÂNIEI
1.707/2005. — Hotărâre pentru modificarea Hotărârii
Guvernului nr. 711/2001 privind înființarea
Centrului Național pentru Așezări Umane (habitat).....

4–5

1.814/2005. — Hotărâre privind organizarea și
funcționarea Agenției de compensare pentru
achiziții de tehnică specială .....................................

5–8

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 130/1999
privind unele măsuri de protecție a persoanelor încadrate în muncă
Parlamentul României adoptă prezenta lege.
Art. I. — Legea nr. 130/1999 privind unele măsuri de
protecție a persoanelor încadrate în muncă, publicată în
Monitorul Oficial al României, Partea I, nr. 355 din 27 iulie
1999, cu modificările și completările ulterioare, se modifică
și se completează după cum urmează:
1. La articolul 9, alineatul (2) va avea următorul cuprins:
î(2) Angajatorii sunt obligați să depună la inspectoratele
teritoriale de muncă de pe raza unde își desfășoară

activitatea, inclusiv la punctele de lucru, dacă sunt în alt
județ decât în cel unde societatea comercială își are sediul:
a) actele privind încheierea, executarea, suspendarea,
modificarea și încetarea contractelor individuale de muncă,
în termen de 5 zile de la perfectarea acestora;

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 16/9.I.2006

b) lunar, dovezile de calculare a drepturilor salariale,
până la data de 25 a lunii următoare celei pentru care se
face plata acestora.“
2. Articolul 10 va avea următorul cuprins:
îArt. 10. — (1) La solicitarea unor angajatori care au
posibilitatea de a păstra și completa carnetele de muncă
ale salariaților, inspectoratele teritoriale de muncă pot
aproba ca aceste operațiuni să fie efectuate de către
acești angajatori.
(2) Angajatorii prevăzuți la alin. (1) au următoarele
obligații:
a) să prezinte lunar la inspectoratul teritorial de muncă
dovezile de calculare a drepturilor salariale, până la data
de 25 a lunii următoare celei pentru care se face plata
acestora;
b) să prezinte carnetele de muncă ale salariaților la
inspectoratele teritoriale de muncă, la încetarea contractelor
individuale de muncă ale acestora, în vederea certificării
înscrierilor efectuate.“
3. Articolul 11 va avea următorul cuprins:
îArt. 11. — (1) Contractele individuale de muncă
încheiate de cetățenii români cu misiunile diplomatice și cu
oficiile consulare străine cu sediul în România, precum și
cu reprezentanțele din România ale unor firme, asociații,
fundații sau organizații cu sediul în străinătate se
înregistrează la Inspectoratul Teritorial de Muncă al
Municipiului București, respectiv la inspectoratele teritoriale
de muncă unde își au sediul misiunile diplomatice, oficiile
consulare străine cu sediul în România, precum și
reprezentanțele din România ale unor firme, asociații,
fundații sau organizații cu sediul în străinătate.
(2) Carnetele de muncă ale cetățenilor români
menționați la alin. (1) se păstrează și se completează de
Inspectoratul Teritorial de Muncă al Municipiului București,
respectiv de inspectoratele teritoriale de muncă.“
4. Articolul 12 va avea următorul cuprins:
îArt. 12. — (1) Pentru prestarea serviciilor prevăzute în
prezenta lege, inspectoratele teritoriale de muncă vor
percepe un comision stabilit după cum urmează:
a) 0,75% din fondul lunar de salarii, angajatorilor cărora
le păstrează și le completează carnetele de muncă;
b) 0,25% din fondul lunar de salarii, angajatorilor cărora
le prestează serviciile prevăzute la art. 10, constând în
verificarea și certificarea legalității înregistrărilor efectuate
de către aceștia.
(2) Angajatorii prevăzuți la art. 9 și 10 au obligația să
calculeze comisionul și să depună lunar la inspectoratul
teritorial de muncă o declarație fiscală privind stabilirea
comisionului. Plata comisionului și depunerea declarației se
vor efectua până la data de 25 a lunii următoare celei
pentru care este datorat.
(3) Modelul declarației fiscale prevăzute la alin. (2) se
aprobă prin ordin al ministrului muncii, solidarității sociale
și familiei, care se publică în Monitorul Oficial al României,
Partea I.
(4) Sumele reprezentând comisionul prevăzut la alin. (1)
constituie venituri proprii ale Inspecției Muncii, se păstrează
la Trezoreria Statului și sunt purtătoare de dobândă.“
5. La articolul 13, după alineatul (2) se introduc două
noi alineate, alineatele (3) și (4), cu următorul cuprins:
î(3) Împotriva actelor de control referitoare la modul de
calcul al comisionului datorat și al penalităților aferente
acestuia, stabilite potrivit prevederilor prezentei legi, se
poate formula contestație, care se soluționează de către
organul emitent.
(4) Prin derogare de la prevederile art. 3 alin. (2) din
Legea nr. 252/2003 privind registrul unic de control, în

cazul controalelor care au ca obiectiv depistarea muncii
fără forme legale, registrul unic de control se completează
după efectuarea acestora.“
6. Articolul 14 va avea următorul cuprins:
îArt. 14. — Nerespectarea de către angajator a
prevederilor art. 8, 9, ale art. 10 alin. (2) și ale art. 12
alin. (2) constituie contravenție și se sancționează cu
amendă de la 3.000 lei (RON) la 6.000 lei (RON).“
7. Articolul 16 va avea următorul cuprins:
îArt. 16. — Constituie contravenție și se sancționează
cu amendă de la 4.500 lei (RON) la 9.000 lei (RON)
refuzul angajatorului de a permite intrarea în incinta unității
a organelor de control prevăzute la art. 13 ori de a pune
la dispoziție acestora documentele solicitate.“
8. La articolul 17, alineatul (2) va avea următorul
cuprins:
î(2) Prevederile art. 14 și 16 referitoare la contravenții
se completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.“
9. La articolul 17, după alineatul (2) se introduce un
nou alineat, alineatul (3), cu următorul cuprins:
î(3) Contravenientul poate achita pe loc sau în termen
de cel mult 48 de ore de la data încheierii ori comunicării
procesului-verbal jumătate din minimul amenzii prevăzut de
lege, corespunzător faptei pentru care a fost sancționat,
agentul constatator făcând mențiune despre această
posibilitate în procesul-verbal.“
10. Articolul 19 va avea următorul cuprins:
îArt. 19. — (1) Constituie infracțiune și se pedepsește
cu închisoare de la 6 luni la 1 an sau cu amendă penală
fapta persoanei care în mod repetat stabilește pentru
angajații încadrați în baza contractului individual de muncă
salarii sub nivelul salariului minim brut pe țară garantat în
plată, prevăzut de lege.
(2) Cu pedeapsa prevăzută la alin. (1) se sancționează
și infracțiunea constând în refuzul repetat al unei persoane
de a permite, potrivit legii, accesul inspectorilor de muncă
în oricare dintre spațiile unității sau de a pune la dispoziția
acestora documentele solicitate, potrivit legii.
(3) Constituie infracțiune și se sancționează cu
închisoare de la 1 la 2 ani sau cu amendă penală fapta
persoanei care în mod repetat utilizează persoane care
desfășoară activități salarizate, fără respectarea dispozițiilor
legale ce reglementează încheierea contractului individual
de muncă.
(4) Răspunderea penală, în condițiile alin. (1)—(3),
revine, după caz, directorului, directorului executiv, administratorului, reprezentantului legal al angajatorului-persoană
juridică, respectiv altei persoane împuternicite de către
angajatorul-persoană juridică, angajatorului-persoană fizică
ori reprezentantului legal sau altei persoane împuternicite
de către angajatorul-persoană fizică.“
11. Articolul 21 va avea următorul cuprins:
îArt. 21. — Sancțiunile prevăzute la art. 14, 16 și 19
din prezenta lege se aplică persoanelor care se fac
vinovate de încălcarea prevederilor respective.“
12. Articolul 22 va avea următorul cuprins:
îArt. 22. — (1) Neplata sumelor reprezentând comisionul
prevăzut la art. 12 alin. (1) la termenul stabilit potrivit
art. 12 alin. (2) se sancționează potrivit prevederilor legale
în materie de colectare a creanțelor fiscale.
(2) Pentru recuperarea creanțelor reprezentând
comisionul neachitat la termenul stabilit potrivit art. 12
alin. (2), precum și a dobânzilor și penalităților de
întârziere datorate, potrivit legii, Inspecția Muncii, prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 16/9.I.2006
inspectoratele teritoriale de muncă, este abilitată să ducă
la îndeplinire măsurile asigurătorii și să efectueze
procedura de executare silită, potrivit dispozițiilor legale în
vigoare în materie de colectare a creanțelor fiscale.
(3) Dispozițiile Ordonanței Guvernului nr. 92/2003 privind
Codul de procedură fiscală, republicată, cu modificările și
completările ulterioare, se aplică în mod corespunzător, cu
excepția cazului în care prin lege specială se dispune
altfel.“
13. Articolul 23 va avea următorul cuprins:
îArt. 23. — Inspecția Muncii poate utiliza sumele
reprezentând comisionul prevăzut la art. 12 în condițiile
stabilite prin hotărâre a Guvernului.“
Art. II. — (1) Plătitorii de comision prevăzuți la art. 8
din Legea nr. 130/1999 privind unele măsuri de protecție a
persoanelor încadrate în muncă, cu modificările și
completările ulterioare, care înregistrează la data intrării în
vigoare a prezentei legi obligații restante și neachitate
reprezentând comision datorat inspectoratului teritorial de
muncă, au obligația să depună o declarație-inventar ce va
cuprinde comisionul datorat, pe ani fiscali, împreună cu
dobânzile și penalitățile de întârziere, sume stabilite pe
propria răspundere, conform evidenței contabile. Declarațiainventar constituie și înștiințare de plată.
(2) Modelul declarației-inventar se aprobă prin ordin al
ministrului muncii, solidarității sociale și familiei, în termen
de 30 de zile de la data intrării în vigoare a prezentei legi.
Ordinul se publică în Monitorul Oficial al României,
Partea I.
(3) Declarația-inventar se depune în termen de 60 de
zile de la data intrării în vigoare a ordinului privind

3

aprobarea modelului declarației-inventar la inspectoratele
teritoriale de muncă în a căror rază teritorială se află
sediul sau, după caz, domiciliul angajatorilor. Declarațiainventar devine titlu de creanță la data depunerii la
inspectoratul teritorial de muncă.
(4) Termenele de prescripție a dreptului de a stabili
comisionul datorat, dobânzile și penalitățile de întârziere
aferente, supuse prevederilor prezentului articol, se întrerup
la data intrării în vigoare a prezentei legi, după această
dată urmând să curgă un nou termen de prescripție.
(5) Nerespectarea de către angajator a prevederilor
alin. (1)—(4) constituie contravenție și se sancționează cu
amendă de la 3.000 lei (RON) la 6.000 lei (RON).
Art. III. — (1) Documentele prevăzute la art. 9 alin. (2)
și la art. 10 alin. (2) lit. a) din Legea nr. 130/1999, cu
modificările și completările ulterioare, pot fi depuse de către
angajatori la inspectoratul teritorial de muncă și în format
digital, cu respectarea prevederilor legale referitoare la
semnătura electronică.
(2) Procedura de transmitere în format digital a
documentelor prevăzute la art. 9 alin. (2) și la art. 10
alin. (2) lit. a) se aprobă prin decizie a inspectorului general
de stat din cadrul Inspecției Muncii și se publică în
Monitorul Oficial al României, Partea I.
Art. IV. — Legea nr. 130/1999 privind unele măsuri de
protecție a persoanelor încadrate în muncă, publicată în
Monitorul Oficial al României, Partea I, nr. 355 din 27 iulie
1999, cu modificările și completările ulterioare, precum și
cu cele aduse prin prezenta lege, va fi republicată în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

LUCIAN AUGUSTIN BOLCAȘ

NICOLAE VĂCĂROIU

București, 27 decembrie 2005.
Nr. 403.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 130/1999 privind unele măsuri de protecție
a persoanelor încadrate în muncă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 130/1999 privind unele măsuri de protecție a persoanelor încadrate
în muncă și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 23 decembrie 2005.
Nr. 1.351.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 16/9.I.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 711/2001
privind înființarea Centrului Național pentru Așezări Umane (habitat)
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 711/2001
privind înființarea Centrului Național pentru Așezări Umane
(habitat), publicată în Monitorul Oficial al României, Partea I,
nr. 442 din 7 august 2001, se modifică după cum
urmează:
1. Alineatul (4) al articolului 1 va avea următorul
cuprins:
î(4) Conducerea Centrului Național pentru Așezări
Umane (habitat) este asigurată de un președinte, care este
ministrul transporturilor, construcțiilor și turismului, de un
vicepreședinte, care este un secretar de stat din Ministerul
Transporturilor, Construcțiilor și Turismului, și de un director
executiv, care este directorul general al Direcției generale
amenajarea teritoriului, urbanism și politica locuirii.“
2. Articolul 2 va avea următorul cuprins:
îArt. 2. — Secretariatul Centrului Național pentru Așezări
Umane (habitat) se organizează ca structură de specialitate
în cadrul Ministerului Transporturilor, Construcțiilor și
Turismului.“

3. Articolul 3 va avea următorul cuprins:
îArt. 3. — Centrul Național pentru Așezări Umane
(habitat) elaborează strategia națională a locuirii, având ca
obiectiv «o locuință adecvată pentru fiecare».“
4. Articolul 4 va avea următorul cuprins:
îArt. 4. — Centrul Național pentru Așezări Umane
(habitat), prin președintele, vicepreședintele sau directorul
executiv al acestuia, reprezintă România în relațiile
internaționale în domeniu și, prin secretariatul său, asigură
legătura cu Comisia Organizației Națiunilor Unite pentru
Așezări Umane și cu Centrul Națiunilor Unite pentru
Așezări Umane (habitat) de la Nairobi—Kenya, precum și
cu țările membre din cadrul comisiei, cu celelalte organizații
și cu organisme internaționale, inclusiv ale structurilor
Uniunii Europene, guvernamentale și neguvernamentale de
profil.“
5. Anexa se înlocuiește cu anexa care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul afacerilor externe,
Mihai Răzvan Ungureanu
Ministrul finanțelor publice,
Sebastian Teodor Gheorghe Vlădescu
București, 21 decembrie 2005.
Nr. 1.707.
ANEXĂ
COMPONENȚA

Centrului Național pentru Așezări Umane (habitat)
Președinte

— ministrul transporturilor, construcțiilor
și turismului
Vicepreședinte — secretar de stat în Ministerul
Transporturilor, Construcțiilor și
Turismului
Director executiv — directorul general al Direcției
generale amenajarea teritoriului,
urbanism și politica locuirii din
Ministerul Transporturilor, Construcțiilor și Turismului
Membri
— 3 reprezentanți, la nivel de director
general/director, ai Ministerului
Transporturilor, Construcțiilor și
Turismului

— câte un reprezentant, la nivel de director
general/director, al următoarelor ministere și autorități
ale administrației publice centrale de specialitate:
1. Ministerul Muncii, Solidarității Sociale și Familiei
2. Ministerul Mediului și Gospodăririi Apelor
3. Ministerul Afacerilor Externe
4. Ministerul Finanțelor Publice
5. Ministerul Economiei și Comerțului
6. Ministerul Agriculturii, Pădurilor și Dezvoltării Rurale
7. Ministerul Sănătății
8. Ministerul Educației și Cercetării
9. Ministerul Culturii și Cultelor
10. Ministerul Comunicațiilor și Tehnologiei Informației
11. Ministerul Administrației și Internelor
12. Ministerul Apărării Naționale

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 16/9.I.2006
13. Ministerul Integrării Europene
14. Institutul Național de Statistică
— câte un reprezentant, la nivel de director
general/director, al următoarelor instituții aflate în
subordinea/sub autoritatea Ministerului Transporturilor,
Construcțiilor și Turismului:
1. Institutul Național de Cercetare-Dezvoltare în
Urbanism și Amenajarea Teritoriului INCD —
URBANPROIECT București
2. Centrul de Documentare pentru Construcții,
Arhitectură, Urbanism și Amenajarea Teritoriului — CDCAS

5

3. Agenția Națională pentru Locuințe — ANL
— câte un reprezentant al următoarelor institute de
cercetare ale Academiei Române:
1. Institutul de Cercetare a Calității Vieții
2. Institutul de Cercetări Economice și Sociale
îGheorghe Zane“
3. Institutul de Studii Sud-Est Europene
4. Institutul de Economie Națională
— câte un reprezentant, la nivel de președinte/director,
al organizațiilor neguvernamentale de utilitate publică
din domeniul locuirii.

GUVERNUL ROMÂNIEI

HOTĂRÂRE
privind organizarea și funcționarea Agenției de Compensare
pentru Achiziții de Tehnică Specială
În temeiul art. 108 din Constituția României, republicată, și al art. 8 alin. (3) din Ordonanța de urgență a
Guvernului nr. 189/2002 privind operațiunile compensatorii referitoare la contractele de achiziții pentru nevoi de apărare,
ordine publică și siguranță națională, aprobată cu modificări și completări prin Legea nr. 354/2003, cu modificările și
completările ulterioare,
Guvernul României adoptă prezenta hotărâre.
Art. 1. — (1) Agenția de Compensare pentru Achiziții de
Tehnică Specială, denumită în continuare Agenția, este
organizată și funcționează ca instituție publică autonomă,
cu personalitate juridică, aflată în coordonarea primuluiministru.
(2) Sediul Agenției este în municipiul București,
str. Pictor Romano nr. 19, sectorul 2.
Art. 2. — Agenția are drept obiect de activitate punerea
în aplicare a procedurilor prevăzute în Ordonanța de
urgență a Guvernului nr. 189/2002 privind operațiunile
compensatorii referitoare la contractele de achiziții pentru
nevoi de apărare, ordine publică și siguranță națională,
aprobată cu modificări și completări prin Legea
nr. 354/2003, cu modificările și completările ulterioare,
pentru executarea operațiunilor compensatorii aferente
contractelor de achiziții în domeniul apărării, ordinii publice
și siguranței naționale, denumite în continuare contracte de
achiziții de tehnică specială.
Art. 3. — (1) Agenția are următoarele atribuții principale:
a) supunerea spre aprobare Guvernului a domeniilor
prioritare ce beneficiază de derularea operațiunilor de
compensare și a valorilor multiplicatorilor de compensare
rezultați ca urmare a analizei priorităților de dezvoltare a
României; supunerea spre aprobare Guvernului a condițiilor
de angajare, acceptare, derulare, creditare, a restricțiilor,
cotelor și limitărilor aplicabile operațiunilor compensatorii,
operațiunilor compensatorii în avans și transferului de
credite de compensare;
b) colaborarea cu Ministerul Afacerilor Externe pentru
promovarea prevederilor Ordonanței de urgență a
Guvernului nr. 189/2002, cu modificările și completările
ulterioare, în străinătate;
c) urmărirea tranzacțiilor unde pot fi luate în considerare
operațiuni compensatorii;
d) furnizarea de informații contractanților cu privire la
procedurile legale în vigoare pentru încheierea acordurilor
compensatorii și executarea obligațiilor de compensare, cu
respectarea legislației privind informațiile clasificate;
e) colaborarea cu autoritățile contractante, pentru a
asigura o bună corelare între prevederile contractelor de
achiziție de tehnică specială și cele ale acordurilor
compensatorii;

f) stabilirea procedurilor pentru derularea operațiunilor
compensatorii, operațiunilor compensatorii în avans,
transferului de credite de compensare și a tuturor
documentelor conexe acestora;
g) asigurarea de asistență potențialilor contractanți în
identificarea de oportunități pentru executarea obligațiilor de
compensare;
h) elaborarea, întreținerea și actualizarea permanentă a
unei baze de date cu privire la operatorii economici români,
la produsele și serviciile românești care, în conformitate cu
domeniile prioritare de dezvoltare a României, pot beneficia
de programe de compensare;
i) analizarea documentelor înaintate de către contractant
și calcularea valorii creditului curent;
j) analizarea rapoartelor trimestriale, anuale și a oricăror
alte documente referitoare la operațiunile compensatorii,
depuse de contractanți, și elaborarea de sinteze pe baza
acestora, stabilirea măsurilor ce trebuie luate ca urmare a
situațiilor identificate, transmiterea de notificări
contractantului pentru îndeplinirea/neîndeplinirea obligațiilor
de compensare;
k) evaluarea, la sfârșitul perioadei de compensare, a
stadiului de îndeplinire a obligației de compensare;
l) elaborarea și adoptarea de proceduri și reglementări
în domeniu;
m) asigurarea reprezentării în instituții și în organizații
internaționale din domeniu;
n) elaborarea și publicarea de rapoarte, studii, analize
etc. în domeniul de activitate, organizarea de acțiuni
promoționale de imagine și informare, seminarii, conferințe
și altele asemenea, putând contracta în aceste scopuri
serviciile necesare, în conformitate cu reglementările legale
în vigoare;
o) elaborarea rapoartelor anuale cu privire la activitatea
proprie, incluzând căile și măsurile de atingere a
obiectivelor propuse, care se supun spre aprobare primuluiministru.
(2) Agenția îndeplinește orice alte atribuții și activități
prevăzute de Ordonanța de urgență a Guvernului
nr. 189/2002, cu modificările și completările ulterioare,
sau stabilite de primul-ministru.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 16/9.I.2006

Art. 4. — Agenția acordă asistență autorităților
contractante, la cererea acestora, pentru elaborarea
clauzelor de compensare și participă la negocierea
clauzelor de compensare din contractul de achiziție.
Art. 5. — (1) Conducerea Agenției este asigurată de un
președinte cu rang de secretar de stat, numit prin decizie
a primului-ministru.
(2) În exercitarea atribuțiilor sale, președintele emite
ordine și instrucțiuni.
(3) Președintele reprezintă Agenția în relațiile cu terții și
poate delega, pe bază de mandat, potrivit legii, unele
dintre atribuțiile sale persoanelor cu funcții de conducere
din cadrul Agenției.
(4) În perioada finanțării din venituri proprii, președintele
are calitate asimilată celei de ordonator principal de credite
bugetare în ceea ce privește actele de gestiune.
Art. 6. — (1) Agenția este finanțată de la bugetul de
stat, prin bugetul Secretariatului General al Guvernului, pe
o perioadă de un an de la începerea activității. După
expirarea acestui termen finanțarea Agenției se asigură din
venituri proprii, iar bugetul de venituri și cheltuieli al
acesteia se întocmește de către Agenție și se aprobă prin
hotărâre a Guvernului.
(2) Veniturile proprii ale Agenției se constituie din:
a) încasări din tarife pentru activități de consultanță și
asistență acordate potențialilor contractanți și altor firme
interesate;
b) încasări din cote procentuale aplicate la valoarea
tranzacțiilor curente de compensare;
c) încasări din furnizarea unor materiale documentare
contra cost;
d) încasări din alte activități;
e) orice alte surse prevăzute de lege.
(3) Nivelul tarifelor, al cotelor procentuale și al prețurilor
aferente activităților prestate de Agenție sunt prevăzute în
anexa nr. 1.
(4) Veniturile încasate de Agenție conform prevederilor
alin. (2), inclusiv în perioada când Agenția este finanțată
de la bugetul de stat, se rețin integral ca venituri proprii,
cu titlu permanent, la dispoziția Agenției, și vor fi folosite în
conformitate cu prevederile bugetului de venituri și cheltuieli
aprobat potrivit legii.
(5) Sumele rămase neutilizate, stabilite la sfârșitul
exercițiului bugetar sau la sfârșitul perioadei de finanțare
de la bugetul de stat, ca diferență între veniturile încasate
și cheltuielile efectuate, se reportează în anul următor și
vor fi folosite în conformitate cu prevederile bugetului de
venituri și cheltuieli aprobat potrivit legii.

(6) Agenția poate accepta donații, legate și sponsorizări,
în condițiile legii.
Art. 7. — (1) Structura organizatorică a Agenției, în
perioada finanțării de la bugetul de stat, este prevăzută în
anexa nr. 2.
(2) În perioada finanțării de la bugetul de stat, în cadrul
structurii organizatorice, prin ordin al președintelui, se pot
organiza servicii, birouri și colective temporare de lucru.
(3) Numărul maxim de posturi pentru Agenție, în
perioada finanțării de la bugetul de stat, este de 25,
exclusiv președintele.
(4) Regulamentul de organizare și funcționare, statul de
funcții și criteriile de selecție a personalului Agenției se
aprobă prin ordin al președintelui.
(5) Angajarea personalului Agenției prin contract
individual de muncă, precum și desfacerea contractului
individual de muncă se realizează prin ordin al
președintelui.
(6) În perioada finanțării de la bugetul de stat
salarizarea personalului de conducere și de execuție din
cadrul Agenției se face potrivit prevederilor Ordonanței de
urgență a Guvernului nr. 24/2000 privind sistemul de
stabilire a salariilor de bază pentru personalul contractual
din sectorul bugetar, cu modificările și completările
ulterioare.
(7) Salariul președintelui în perioada finanțării de la
bugetul de stat este stabilit potrivit poziției nr. 5 din anexa
nr. II/2 la Legea nr. 154/1998 privind sistemul de stabilire
a salariilor de bază în sectorul bugetar și a indemnizațiilor
pentru persoane care ocupă funcții de demnitate publică,
cu modificările și completările ulterioare.
(8) În perioada finanțării din venituri proprii salarizarea
personalului de conducere și de execuție se stabilește prin
contractul colectiv de muncă, în condițiile prevăzute de
lege pentru instituțiile publice finanțate din astfel de
venituri. În perioada finanțării din venituri proprii salarizarea
președintelui se face în condițiile prevăzute de lege pentru
instituțiile publice finanțate integral din venituri proprii.
(9) În perioada finanțării din venituri proprii structura
organizatorică a Agenției se aprobă prin ordin al
președintelui.
Art. 8. — Anexele nr. 1 și 2 fac parte integrantă din
prezenta hotărâre.
Art. 9. — La data intrării în vigoare a prezentei hotărâri
se abrogă Hotărârea Guvernului nr. 1.515/2004 privind
organizarea și funcționarea Agenției de Compensare pentru
Achiziții de Tehnică Specială, publicată în Monitorul Oficial
al României, Partea I, nr. 893 din 30 septembrie 2004, cu
modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Președintele Agenției de Compensare
pentru Achiziții de Tehnică Specială,
Cristian Tarara
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Cătălin Doica,
secretar de stat
București, 22 decembrie 2005.
Nr. 1.814.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 16/9.I.2006

7
ANEXA Nr. 1*)

N I V E L U L T A R I F E L O R,

al cotelor procentuale și al prețurilor aferente activităților prestate de Agenția de Compensare
pentru Achiziții de Tehnică Specială

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 16/9.I.2006
ANEXA Nr. 2
STRUCTURA ORGANIZATORICĂ

a Agenției de Compensare pentru Achiziții de Tehnică Specială
Numărul maxim de posturi pe perioada finanțării
de la bugetul de stat = 25
PREȘEDINTE

Compartimentul legislație, contencios, protecția
informațiilor clasificate

Audit public intern, inspecție

Direcția financiar-contabilă,
administrativă

Direcția generală operațiuni
compensatorii

Compartimentul resurse umane

Direcția negociere acorduri
de compensare

Direcția derulare, monitorizare
acorduri de compensare

Compartimentul sinteză,
informatică, baze de date

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 16/9.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071209]
ISSN 1453—4495

PDF compression, OCR, web-optimization with CVISION's PdfCompressor

