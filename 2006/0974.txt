PARTEA

Anul 174 (XVIII) — Nr. 974

I

LEGI, DECRETE, HOTĂRÂRI ȘI ALTE ACTE

Miercuri, 6 decembrie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 701 din 17 octombrie 2006 referitoare la
excepția de neconstituționalitate a dispozițiilor
art. 6 și art. 7 alin. (1) din Ordonanța de urgență
a Guvernului nr. 4/2005 privind recalcularea
pensiilor din sistemul public, provenite din fostul
sistem al asigurărilor sociale de stat ......................

ALE

Pagina
nr. 138/2000 pentru modificarea și completarea
Codului de procedură civilă ....................................

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1–3

Decizia nr. 716 din 24 octombrie 2006 referitoare la
excepția de neconstituționalitate a dispozițiilor
art. II alin. (3) din Legea nr. 219/2005 privind
aprobarea Ordonanței de urgență a Guvernului

DECIZII

Nr.

CURȚII

1.412. — Ordin al ministrului afacerilor externe pentru
publicarea Regulamentului Consiliului Uniunii
Europene nr. 234/2004 privind anumite măsuri
restrictive referitoare la Liberia și abrogarea
Regulamentului Consiliului Uniunii Europene
nr. 1.030/2003 și publicarea actelor privind
modificarea acestuia..................................................

5–32

CONSTITUȚIONALE

CURTEA CONSTITUȚIONALĂ

D E C I Z I A Nr. 701
din 17 octombrie 2006

referitoare la excepția de neconstituționalitate a dispozițiilor art. 6 și art. 7 alin. (1)
din Ordonanța de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor sociale de stat
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Patricia Marilena Ionea

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6 și ale art. 7 alin. (1) din Ordonanța de
urgență a Guvernului nr. 4/2005 privind recalcularea
pensiilor din sistemul public, provenite din fostul sistem al
asigurărilor de stat, excepție ridicată de Emil Dunca în
Dosarul nr. 1.065/2006 al Tribunalului Teleorman — Secția
civilă și de Alecsandru V. Jaucă în Dosarul

2

MONITORUL OFICIAL AL ROMÂNIEI, PARTEA I, Nr. 974/6.XII.2006

nr. 2.691/39/2006 al Curții de Apel Suceava — Secția
comercială, contencios administrativ și fiscal.
Dezbaterile au avut loc în ședința publică din
5 octombrie 2006 și au fost consemnate în încheierea de
la acea dată, când, având nevoie de timp pentru a
delibera, Curtea a amânat pronunțarea la data de
17 octombrie 2006.
C U R T E A,

având în vedere actele și lucrările dosarelor, constată
următoarele:
Prin Încheierea din 28 aprilie 2006, pronunțată în
Dosarul nr. 1.065/2006, Tribunalul Teleorman — Secția
civilă a sesizat Curtea Constituțională cu excepția de
neconstituționalitate a dispozițiilor art. 6 alin. (1) și (2) și
art. 7 alin. (1) din Ordonanța de urgență a Guvernului
nr. 4/2005 privind recalcularea pensiilor din sistemul
public, provenite din fostul sistem al asigurărilor de stat,
excepție ridicată de Emil Dunca cu prilejul soluționării
contestației formulate împotriva deciziei de recalculare a
pensiei.
Prin Încheierea din 24 mai 2006, pronunțată în Dosarul
nr. 2.691/39/2006, Curtea de Apel Suceava — Secția
comercială, contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 6 din Ordonanța de urgență a Guvernului
nr. 4/2005, excepție ridicată de Alecsandru V. Jaucă cu
prilejul soluționării unei acțiuni în contencios administrativ
formulate împotriva Casei Județene de Pensii Suceava.
În motivarea excepției de neconstituționalitate autorii
acesteia susțin, în esență, că dispozițiile art. 6 și ale art. 7
alin. (1) din Ordonanța de urgență a Guvernului nr. 4/2005
contravin dispozițiilor constituționale consacrate în art. 15
alin. (2), art. 16 alin. (1) și art. 47 alin. (2). În acest sens,
arată că dispozițiile legale criticate încalcă îprincipiul
drepturilor câștigate“, întrucât stabilesc un punctaj mediu
anual inferior celui stabilit prin legislația anterioară, fapt ce
determină scăderea cuantumului pensiilor. De asemenea,
arată că textele de lege criticate instituie un tratament
discriminatoriu față de persoanele pentru care se menține
cuantumul pensiei cuvenite sau aflate în plată superior
celui rezultat în urma recalculării, întrucât aceste persoane
nu vor putea beneficia de indexarea sau majorarea pensiei
până când, din înmulțirea punctului de pensie cu punctajul
mediu, nu va rezulta un cuantum mai mare decât al
pensiei cuvenite sau aflate în plată.
Tribunalul Teleorman — Secția civilă apreciază că
excepția ridicată este întemeiată, deoarece dispozițiile
legale criticate încalcă principiul neretroactivității legii și
principiul drepturilor câștigate, făcând posibilă micșorarea
punctului de pensie.
Curtea de Apel Suceava — Secția comercială,
contencios administrativ și fiscal consideră că excepția de
neconstituționalitate nu este întemeiată, textele de lege
criticate fiind în acord cu dispozițiile constituționale invocate.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că textele de lege criticate nu au
efecte retroactive, întrucât se aplică pentru viitor, de la data
intrării în vigoare a Ordonanței de urgență a Guvernului
nr. 4/2005. De asemenea, arată că nu este încălcat nici
principiul constituțional al egalității în drepturi, reglementările
din cuprinsul dispozițiilor legale criticate fiind aplicabile, fără
nici o discriminare, pentru toate persoanele care se

pensionează, aflate în situațiile prevăzute de aceste
dispoziții legale și care îndeplinesc condițiile prevăzute de
lege. În sfârșit, consideră că nu este înfrânt nici dreptul la
pensie, consacrat de art. 47 alin. (2) din Constituție,
întrucât nici acest drept și nici cuantumul pensiei nu au
fost afectate în urma aplicării prevederilor Ordonanței de
urgență a Guvernului nr. 4/2005.
Avocatul Poporului apreciază că textele de lege
criticate sunt constituționale, neconținând dispoziții cu efecte
retroactive ori discriminatorii. De asemenea, arată că
dreptul la pensie nu este încălcat, întrucât, în situația în
care cuantumul pensiei aferent noului punctaj determinat
este mai mic decât cel aflat în plată, legea dispune că va
fi menținut cuantumul în plată până la data la care, prin
aplicarea formulei de calcul prevăzute de Legea
nr. 19/2000, se va obține un cuantum al pensiei mai mare
decât acesta.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6 și ale art. 7 alin. (1) din Ordonanța de
urgență a Guvernului nr. 4/2005 privind recalcularea
pensiilor din sistemul public, provenite din fostul sistem al
asigurărilor sociale de stat, publicată în Monitorul Oficial al
României, Partea I, nr. 119 din 7 februarie 2005, dispoziții
care au următoarea redactare:
— Art. 6: î(1) În vederea stabilirii cuantumului pensiei ce
urmează a fi plătită după efectuarea recalculării, punctajul
mediu anual calculat potrivit art. 4 se compară cu punctajul
mediu anual cuvenit sau aflat în plată în luna anterioară celei în
care se efectuează plata, în conformitate cu etapele prevăzute
la art. 3.
(2) În situația în care cuantumul pensiei aferent noului
punctaj determinat este mai mic decât cel cuvenit sau aflat în
plată, se menține cuantumul cuvenit sau aflat în plată până la
data la care, prin aplicarea formulei de calcul prevăzute de
Legea nr. 19/2000, cu modificările și completările ulterioare, se
va obține un cuantum al pensiei mai mare decât acesta.
(3) Pentru pensiile cărora le sunt aplicabile prevederile
art. 1921 din Legea nr. 19/2000, cu modificările și completările
ulterioare, aflate în situația prevăzută la alin. (2), partea din
cuantumul pensiei care se suportă de la bugetul de stat este
cea corespunzătoare punctajului mediu anual aferent fiecărui
an util realizat în cadrul fostelor unități agricole cooperatiste, a
fiecărui an de contribuție realizat de țăranii cu gospodărie
individuală din zonele necooperativizate sau perioadelor de
contribuții realizate în condițiile Legii nr. 80/1992 privind
pensiile și alte drepturi de asigurări sociale ale agricultorilor,
republicată, cu modificările și completările ulterioare, punctaj
mediu anual avut până la data recalculării.“;
— Art. 7 alin. (1): îPunctajul mediu anual determinat prin
recalcularea prevăzută de prezenta ordonanță de urgență,

MONITORUL OFICIAL AL ROMÂNIEI, PARTEA I, Nr. 974/6.XII.2006
precum și cuantumul pensiei cuvenit potrivit prevederilor art. 6
se stabilesc prin decizie a casei teritoriale de pensii, fără a se
utiliza procedura de înștiințare prealabilă prevăzută la art. 7 și 8
din Normele metodologice de evaluare a pensiilor din sistemul
public, stabilite în fostul sistem al asigurărilor sociale de stat
potrivit legislației anterioare datei de 1 aprilie 2001, în vederea
recalculării în conformitate cu principiile Legii nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare, aprobate prin
Hotărârea Guvernului nr. 1.550/2004.“
În opinia autorilor excepției, dispozițiile legale criticate
sunt contrare prevederilor constituționale ale art. 15
alin. (2) privind principiul neretroactivității legii civile și ale
art. 16 alin. (1) referitoare la egalitatea cetățenilor în fața
legii și a autorităților publice, fără privilegii și fără
discriminări, precum și dispozițiilor art. 47 alin. (2) care
consacră dreptul la pensie.
Examinând excepția de neconstituționalitate, Curtea
constată că Legea nr. 19/2000 privind sistemul public de
pensii și alte drepturi de asigurări sociale, publicată în
Monitorul Oficial al României, Partea I, nr. 140 din 1 aprilie
2000, prin art. 180 alin. (2) a prevăzut sarcina Casei
Naționale de Pensii și Alte Drepturi de Asigurări Sociale de
a determina punctajul mediu anual al fiecărui pensionar
prin raportarea cuantumului pensiilor cuvenite conform
legislației anterioare la punctajul de pensie stabilit conform
prevederilor acestei legi, în vederea recorelării și recalculării
pensiilor într-o etapă ulterioară.
Ordonanța de urgență a Guvernului nr. 4/2005,
reglementând procedura și etapele recalculării pensiilor
anterior stabilite, prevede la art. 4 determinarea punctajului
anual prin luarea în considerare a datelor existente cu
privire la întreaga activitate a pensionarilor, conform noilor
principii ale sistemului public de pensii. Potrivit art. 6
alin. (1) din aceeași ordonanță, stabilirea cuantumului
pensiei se face prin compararea punctajului anual calculat
cu punctajul mediu anual cuvenit sau aflat în plată în luna
anterioară celei în care se efectuează plata. În urma
acestor operațiuni noul punctaj mediu anual poate fi mai
mare sau mai mic decât cel anterior determinat.
Aceste dispoziții legale vizează trecutul numai sub
aspectul că stagiul de cotizare a fost realizat, iar
cuantumul pensiei aflate în plată a fost stabilit anterior,
însă efectele recalculării se produc numai pentru viitor.
Astfel, Curtea consideră că nu poate fi reținută critica de
neconstituționalitate raportată la principiul neretroactivității
legii civile.

3

În ceea ce privește susținerile autorilor excepției, potrivit
cărora textele de lege criticate ar aduce atingere dreptului
la pensie, consacrat de art. 47 alin. (2) din Constituție,
Curtea constată că art. 6 alin. (2) din Ordonanța de
urgență a Guvernului nr. 4/2005 prevede menținerea
cuantumului pensiei cuvenite sau aflate în plată în situația
în care acesta este superior cuantumului pensiei aferent
noului punctaj determinat, până la data la care prin
aplicarea formulei de calcul prevăzute de Legea
nr. 19/2000 se va obține un cuantum al pensiei mai mare.
Astfel, se asigură protejarea drepturilor legale câștigate sub
imperiul legislației anterior în vigoare, iar eventualele
probleme ridicate de legalitatea și corectitudinea
cuantumului pensiei stabilit prin recalculare reprezintă doar
aspecte ce țin de aplicarea legii, fără a afecta caracterul
constituțional al textelor de lege ce fac obiectul excepției.
În sfârșit, Curtea apreciază că nu pot fi reținute nici
criticile de neconstituționalitate raportate la principiul
constituțional al egalității în drepturi. Astfel, autorii excepției
susțin că, în situația în care, în urma recalculării, se
păstrează cuantumul superior al pensiei stabilite anterior,
nu vor putea beneficia de indexarea sau majorarea pensiei
până când, din înmulțirea punctului de pensie cu punctajul
mediu anual, nu va rezulta un cuantum mai mare decât
cel al pensiei cuvenite sau aflate în plată. Prin urmare,
consideră că sunt discriminați în raport cu celelalte
categorii de pensionari care beneficiază de aceste majorări.
Or, Curtea constată că majorarea se aplică, fără deosebire,
punctajului mediu anual sau celui aflat în plată, dar este
posibil ca, pentru pensiile ce se încadrează în ipoteza
art. 6 alin. (2) din Ordonanța de urgență a Guvernului
nr. 4/2005 această majorare să nu determine și o mărire
efectivă a cuantumului pensiei, în situația în care, prin
majorare, nu s-ar depăși cuantumul corespunzător
punctajului mediu anual avut până la data recalculării.
Acest fapt nu creează însă o situație discriminatorie pentru
pensionarii cărora li s-a aplicat art. 6 alin. (2), întrucât
legea le-a permis acestora păstrarea unui cuantum al
pensiei superior celui care li s-ar fi cuvenit potrivit
dispozițiilor legale în vigoare la data recalculării pensiei. O
soluție contrară ar crea o situație inechitabilă pentru cei
cărora li s-ar aplica prevederile legale în vigoare la data
pensionării, fără a se putea prevala de dispozițiile legale
anterioare, care ar determina un cuantum superior al
pensiei.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 și ale art. 7 alin. (1) din Ordonanța de urgență a
Guvernului nr. 4/2005 privind recalcularea pensiilor din sistemul public, provenite din fostul sistem al asigurărilor de stat,
excepție ridicată de Emil Dunca în Dosarul nr. 1.065/2006 al Tribunalului Teleorman — Secția civilă și de Alecsandru V.
Jaucă în Dosarul nr. 2.691/39/2006 al Curții de Apel Suceava — Secția comercială, contencios administrativ și fiscal.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 974/6.XII.2006
CURTEA CONSTITUȚIONALĂ

D E C I Z I A Nr. 716
din 24 octombrie 2006

referitoare la excepția de neconstituționalitate a dispozițiilor art. II alin. (3) din Legea nr. 219/2005
privind aprobarea Ordonanței de urgență a Guvernului nr. 138/2000 pentru modificarea
și completarea Codului de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II alin. (3) din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, excepție ridicată de Societatea
Comercială îConfecția Râmnicu Sărat“ — S.A. în Dosarul
nr. 34.729/2/2005 al Curții de Apel București — Secția
a VI-a comercială.
La apelul nominal se constată lipsa părților, față de care
procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 14 aprilie 2006, pronunțată în
Dosarul nr. 34.729/2/2005, Curtea de Apel București —
Secția a VI-a comercială a sesizat Curtea Constituțională
cu excepția de neconstituționalitate a dispozițiilor art. II
alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Societatea Comercială îConfecția
Râmnicu Sărat“ — S.A. într-o cauză ce are ca obiect
soluționarea unui recurs.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor art. 21 alin. (1) și art. 124 alin. (2) din
Constituție, precum și ale art. 6 din Convenția pentru
apărarea drepturilor omului și a libertăților fundamentale. Se
arată că prin aplicarea dispozițiilor de lege criticate se
ajunge la situația în care recursul îndreptat împotriva unei
hotărâri pronunțate de curtea de apel se judecă la aceeași
instanță, controlul judecătoresc nemairealizându-se de către
o instanță imparțială, partea nemaiputând beneficia de un
proces echitabil.
Curtea de Apel București — Secția a VI-a comercială
apreciază că excepția de neconstituționalitate este
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată. În acest sens, face referire la
jurisprudența în materie a Curții Constituționale.
Avocatul Poporului apreciază că excepția de
neconstituționalitate este neîntemeiată. În acest sens, face
referire la jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. II alin. (3) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005.
Textul criticat are următorul conținut: îRecursurile aflate
pe rolul Înaltei Curți de Casație și Justiție la data intrării în
vigoare a prezentei legi și care, potrivit prezentei legi, sunt de
competența curților de apel se trimit la curțile de apel.“
În susținerea neconstituționalității acestor dispoziții legale,
autorul excepției invocă încălcarea prevederilor
constituționale ale art. 21 alin. (3) referitoare la dreptul la
un proces echitabil și la soluționarea cauzelor într-un
termen rezonabil și ale art. 124 alin. (2) referitoare la
înfăptuirea justiției. De asemenea, se invocă dispozițiile
art. 6 din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că dispozițiile art. II din Legea nr. 219/2005 au
mai fost supuse controlului de constituționalitate prin
raportare la aceleași prevederi constituționale ca și în
cauza de față. Astfel, prin Decizia nr. 90 din 7 februarie
2006, publicată în Monitorul Oficial al României, Partea I,
nr. 193 din 1 martie 2006, și prin Decizia nr. 405 din
16 mai 2006, publicată în Monitorul Oficial al României,
Partea I, nr. 492 din 7 iunie 2006, Curtea a reținut că
reglementarea criticată a fost adoptată de legiuitor în cadrul
competenței sale constituționale, astfel cum este consacrată
prin art. 126 alin. (2) și art. 129 din Constituție, potrivit
cărora îCompetența instanțelor judecătorești și procedura de
judecată sunt prevăzute numai prin lege“ și îÎmpotriva

MONITORUL OFICIAL AL ROMÂNIEI, PARTEA I, Nr. 974/6.XII.2006
hotărârilor judecătorești, părțile interesate și Ministerul Public
pot exercita căile de atac, în condițiile legii“.
De asemenea, Curtea a statuat că, deși prin efectul
aplicării imediate a noii reglementări referitoare la
competența materială, aceeași instanță urmează să
soluționeze o cale de atac împotriva propriei sale hotărâri,
soluția legislativă adoptată nu relevă niciun fine de
neconstituționalitate.
Astfel, dincolo de caracterul tranzitoriu al acestei
reglementări, soluționarea aparține unor complete cu o
compunere diferită, iar părțile beneficiază de toate

5

drepturile și garanțiile procesuale menite să le asigure
dreptul la apărare, dreptul la un proces echitabil și la
soluționarea acestuia într-un termen rezonabil. În fine,
Curtea a constatat că nu poate fi primită nici critica privind
încălcarea principiului controlului judiciar ierarhic, întrucât
Constituția nu consacră un asemenea principiu, ci, potrivit
art. 129, numai folosirea căilor de atac prevăzute de lege.
Deoarece nu au intervenit elemente noi de natură să
determine schimbarea acestei jurisprudențe, atât soluțiile,
cât și motivarea acestor decizii își păstrează valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (3) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Societatea Comercială îConfecția Râmnicu Sărat“ — S.A. în Dosarul nr. 34.729/2/2005 al Curții de Apel
București — Secția a VI-a comercială.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
pentru publicarea Regulamentului Consiliului Uniunii Europene nr. 234/2004
privind anumite măsuri restrictive referitoare la Liberia și abrogarea
Regulamentului Consiliului Uniunii Europene nr. 1.030/2003
și publicarea actelor privind modificarea acestuia
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Regulamentului Consiliului
Uniunii Europene nr. 234/2004*) privind anumite măsuri

restrictive referitoare la Liberia și abrogarea Regulamentului
Consiliului Uniunii Europene nr. 1.030/2003 și publicarea
actelor privind modificarea acestuia*).

Ministrul afacerilor externe,
Mihai Răzvan Ungureanu
București, 15 septembrie 2006.
Nr. 1.412.
*) Regulamentul și actele privind modificarea acestuia sunt reproduse în facsimil.

6

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

7

8

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

9

10

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

11

12

MONITORUL OFICIAL AL ROMÂNIEI, PARTEA I, Nr. 974/6.XII.2006
ANEXA I

MONITORUL OFICIAL AL ROMÂNIEI, PARTEA I, Nr. 974/6.XII.2006

13

14

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

15

16

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

17

18

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

19

20

MONITORUL OFICIAL AL ROMÂNIEI, PARTEA I, Nr. 974/6.XII.2006
ANEXA II

ANEXA III

MONITORUL OFICIAL AL ROMÂNIEI, PARTEA I, Nr. 974/6.XII.2006

21

22

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

23

24

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

25
ANEXĂ

26

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

27

28

MONITORUL OFICIAL AL ROMÂNIEI, PARTEA I, Nr. 974/6.XII.2006

MONITORUL OFICIAL AL ROMÂNIEI, PARTEA I, Nr. 974/6.XII.2006

29

30

MONITORUL OFICIAL AL ROMÂNIEI, PARTEA I, Nr. 974/6.XII.2006
ANEXĂ

MONITORUL OFICIAL AL ROMÂNIEI, PARTEA I, Nr. 974/6.XII.2006

31

32

MONITORUL OFICIAL AL ROMÂNIEI, PARTEA I, Nr. 974/6.XII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 974/6.XII.2006 conține 32 de pagini.

Prețul: 2,25 lei

&JUYDGY|121508]
ISSN 1453—4495

