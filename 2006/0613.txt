PARTEA

Anul 174 (XVIII) — Nr. 613

I

Vineri, 14 iulie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.

Pagina

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 567 din 11 iulie 2006 referitoare la excepția
de neconstituționalitate a dispozițiilor art. 12
alin. (1) din Legea nr. 3/2000 privind organizarea
și desfășurarea referendumului ................................

280.
1–3

HOTĂRÂRI ALE GUVERNULUI ROMÂNIEI
910.

— Hotărâre privind declanșarea procedurilor de
expropriere a imobilelor proprietate privată situate
pe amplasamentul lucrării îDeviere DN 28 km
19+500—22+900 pe teritoriul localităților Blăgești,
oraș Pașcani, județul Iași“........................................

DECIZII

ALE

4–7

CURȚII

— Ordin al secretarului de stat al Autorității
Naționale pentru Protecția Drepturilor Copilului
privind introducerea informațiilor din sistemul de
protecție a copilului în baza de date Child Welfare
Monitoring and Tracking Information System..........

7

2.247.— Ordin al ministrului culturii și cultelor privind
clasarea imobilului îCasa Drothlef“ din comuna
Cristian, Str. IV nr. 10, județul Sibiu.......................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 567
din 11 iulie 2006

referitoare la excepția de neconstituționalitate a dispozițiilor art. 12 alin. (1)
din Legea nr. 3/2000 privind organizarea și desfășurarea referendumului
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a dispozițiilor art. 12 alin. (1) din Legea
nr. 3/2000 privind organizarea și desfășurarea

referendumului, excepție ridicată direct de Avocatul
Poporului, în temeiul art. 146 lit. d) din Constituție.
La apelul nominal lipsește autorul excepției, față de care
procedura de citare este legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
admitere a excepției de neconstituționalitate ridicată. În
acest sens, arată că art. 12 alin. (1) din Legea nr. 3/2000
restrânge atribuțiile Președintelui României prevăzute de
art. 90 din Constituție, referitoare la competența sa
exclusivă în materia referendumului pentru probleme de
interes național.
C U R T E A,

având în vedere actele și lucrările dosarului, constată
următoarele:

2

MONITORUL OFICIAL AL ROMÂNIEI, PARTEA I, Nr. 613/14.VII.2006

Cu Adresa nr. 5.321 din 28 iunie 2006 Avocatul
Poporului a sesizat direct Curtea Constituțională cu
excepția de neconstituționalitate a dispozițiilor art. 12
alin. (1) din Legea nr. 3/2000 privind organizarea și
desfășurarea referendumului, publicată în Monitorul
Oficial al României, Partea I, nr. 84 din 24 februarie 2000.
În motivarea excepției de neconstituționalitate se arată,
în esență, că, deși prevederile Legii privind organizarea și
desfășurarea referendumului au mai fost supuse controlului
de constituționalitate, Curtea, prin Deciziile nr. 70 din 5 mai
1999 și nr. 498 din 8 iunie 2006, s-a pronunțat doar cu
privire la constituționalitatea unor prevederi cuprinse în
art. 12 alin. (1) din lege. Întrucât art. 12 alin. (1) din Legea
nr. 3/2000 conține și alte prevederi referitoare la
referendumul cu privire la îproblemele de interes național“,
Avocatul Poporului solicită Curții Constituționale să constate
neconstituționalitatea dispozițiilor cuprinse în acest articol,
având în vedere și soluțiile adoptate prin cele două decizii.
În argumentarea excepției, Avocatul Poporului susține că
atribuțiile conferite Președintelui României sunt cuprinse în
art. 80, art. 85—90 și art. 91—94 din Constituție și că
anumite atribuții se exercită de Președinte fără să aibă
înevoie de concursul altor organe de stat, în timp ce altele
presupun un asemenea concurs“. În acest sens
menționează că din analiza atribuției prevăzute în art. 90
din Constituție, potrivit căruia îPreședintele României, după
consultarea Parlamentului, poate cere poporului să-și exprime,
prin referendum, voința cu privire la probleme de interes
național“, rezultă că această atribuție cuprinde două
elemente: consultarea și decizia. Consultarea Parlamentului
este o condiție prealabilă deciziei, realizarea ei este
obligatorie, în sensul că Președintele României nu poate
proceda la referendum fără această consultare; are
valoarea unui aviz obligatoriu, în sensul că trebuie
realizată, dar Președintele României are libertatea deciziei.
Ca atare, consideră că:
a) numai Președintele României poate decide dacă cere
sau nu poporului să-și exprime voința prin referendum,
care sunt problemele de interes național și care anume
problemă concretă va fi supusă referendumului;
b) nici o autoritate publică nu poate decide lista
problemelor de interes național, în sensul art. 90 din
Constituție, aceasta fiind o atribuție exclusivă a
Președintelui României.
Așadar, dispozițiile art. 12 alin. (1) din Legea nr. 3/2000
sunt neconstituționale îdeoarece nu numai că adaugă la
Constituție, dar restrâng o putere constituțională a
Președintelui României“ și reprezintă îun caz evident în
care Parlamentul a acționat în afara competenței sale
constituționale“, el având îîn principiu o competență
nelimitată, adică numai în măsura în care i se stabilește
prin Constituție.“ Mai arată că art. 73 alin. (3) lit. d) din
Constituție, potrivit căruia organizarea și desfășurarea
referendumului se reglementează prin lege organică, nu
poate fi folosit ca argument pentru respingerea prezentei
excepții, întrucât dispoziția constituțională menționată se
referă la îo lege procedurală“, îmai ales că în sistemul
nostru constituțional referendumul poate fi organizat în mai
multe situații prevăzute: de art. 2; de art. 95 alin. (3)
pentru demiterea Președintelui; de art. 151 alin. (3) pentru
revizuirea Constituției.“ Dreptul Președintelui de a cere
poporului să-și exprime, prin referendum, voința cu privire
la probleme de interes național, ca un drept exclusiv, se
fundamentează nu numai pe dispozițiile art. 80 din
Constituție, ci și pe alte dispoziții constituționale, și anume:
prin legitimarea electorală egală cu legitimarea
Parlamentului — art. 81 alin. (1), precum și prin alegerea
Președintelui care se încadrează în categoria autorităților
reprezentative prin intermediul cărora poporul exercită
suveranitatea națională — art. 2 alin. (1), ceea ce conferă

Președintelui României îun statut constituțional care
legitimează exercițiul unor atribuții fără a fi necesară
intervenția altei autorități“, el reprezentând statul român.
Existența unor atribuții exclusive ale Președintelui României,
în exercitarea cărora Parlamentul nu se poate implica,
valorifică principiul complex al separației și echilibrului
puterilor, în cadrul democrației constituționale, consacrat de
art. 1 alin. (4) din Constituție.
În concluzie, autorul excepției reiterează îideea în
sensul căreia, riguros constituțional, numai Președintele
României are dreptul (competența) să aprecieze care
anume probleme sunt de interes național, dacă și când în
legătură cu aceste probleme poate cere poporului să-și
exprime, prin referendum, voința.“
În conformitate cu dispozițiile art. 30 alin. (1) din Legea
nr. 47/1992, sesizarea a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate ridicate.
Președinții celor două Camere ale Parlamentului și
Guvernul nu au comunicat punctele lor de vedere până la
data dezbaterilor.
C U R T E A,

examinând sesizarea Avocatului Poporului, raportul întocmit
de judecătorul-raportor, concluziile reprezentantului
Ministerului Public și dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 32 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 12 alin. (1) din Legea nr. 3/2000 privind
organizarea și desfășurarea referendumului, publicată în
Monitorul Oficial al României, Partea I, nr. 84 din 24
februarie 2000, care prevăd:
— Art. 12 alin. (1): îSunt considerate probleme de interes
național în sensul art. 11:
A. Adoptarea unor măsuri privind reforma și strategia
economică a țării
B. Adoptarea unor decizii politice deosebite cu privire la:
a) regimul general al proprietății publice și private;
b) organizarea administrației publice locale, a teritoriului,
precum și regimul general privind autonomia locală;
c) organizarea generală a învățământului;
d) structura sistemului național de apărare, organizarea
armatei, participarea forțelor armate la unele operațiuni
internaționale;
e) încheierea, semnarea sau ratificarea unor acte
internaționale pe durată nedeterminată sau pe o perioadă mai
mare de 10 ani;
f) integrarea României în structurile europene și
euroatlantice;
g) regimul general al cultelor.“
Autorul excepției consideră că prevederile de lege
criticate încalcă dispozițiile constituționale ale art. 1 alin. (4)
referitoare la principiul separației și echilibrului puterilor, ale
art. 80 — îRolul Președintelui“ și ale art. 90 —
îReferendumul“.
Examinând excepția de neconstituționalitate ridicată,
Curtea reține următoarele:
În cadrul controlului de constituționalitate efectuat înainte
de promulgarea Legii privind organizarea și desfășurarea
referendumului, Curtea Constituțională s-a pronunțat și
asupra unei dispoziții din cuprinsul art. 12 alin. (1). Acest
articol, pe lângă cazurile concrete privind problemele de
interes național enumerate la lit. B a)—g), în legătură cu

MONITORUL OFICIAL AL ROMÂNIEI, PARTEA I, Nr. 613/14.VII.2006
care, în sensul art. 11, Președintele poate cere poporului
să își exprime voința, prevedea la lit. B h) și îalte
probleme propuse Parlamentului de către Președintele
României, în exercitarea atribuțiilor sale constituționale“.
Cu acel prilej, prin Decizia nr. 70 din 5 mai 1999,
publicată în Monitorul Oficial al României, Partea I, nr. 221
din 19 mai 1999, Curtea Constituțională a decis că
dispozițiile art. 12 alin. (1) lit. B h) sunt neconstituționale în
ceea ce privește expresia îpropuse Parlamentului“,
întrucât îPreședintele este singurul îndreptățit să
stabilească problemele de interes național asupra cărora
poate cere poporului să își exprime voința prin
referendum“.
În conformitate cu prevederile art. 145 din Constituția
nerevizuită, legea a fost transmisă Parlamentului spre
reexaminare. În dezacord cu decizia Curții Constituționale,
acesta a eliminat în totalitate conținutul lit. h), lipsindu-l,
astfel, pe Președinte de posibilitatea de a propune
poporului și alte probleme de interes național asupra
cărora acesta să-și exprime voința prin referendum.
Potrivit art. 90 din Constituție îPreședintele României,
după consultarea Parlamentului, poate cere poporului să-și
exprime, prin referendum, voința cu privire la probleme de
interes național“. Din examinarea textului constituțional,
rezultă că acesta nu definește, pe de o parte, nici
îproblemele de interes național“, iar pe de altă parte, nu
prevede nici că aceste probleme vor fi stabilite ulterior prin
lege. În lipsa unor astfel de precizări dispozițiile art. 12
alin. (1) din Legea nr. 3/2000 adaugă la textul
constituțional invocat, care stabilește doar procedura
referendumului inițiat de Președinte cu privire la îprobleme
de interes național“, ce presupune două faze:
a) consultarea Parlamentului, care urmează să adopte o
hotărâre în ședința comună a celor două Camere, cu votul
majorității deputaților și senatorilor asupra referendumului
inițiat de Președintele României. În situația în care
Parlamentul nu a fost consultat Președintele nu va putea
proceda la inițierea referendumului;
b) consultarea poporului, care își exprimă voința cu
privire la problemele de interes național ce îi sunt supuse
de către Președinte.
Din cele arătate se deduce, fără echivoc, că art. 90 din
Constituție stabilește competența exclusivă a Președintelui
în determinarea problemelor de interes național ce se
supun referendumului, chiar dacă consultarea Parlamentului
este obligatorie. Numai Președintele României are dreptul

3

de a decide care sunt problemele de interes național și, în
cadrul acestora, de a stabili, prin decret, problema concretă
ce se supune referendumului și data desfășurării acestuia.
Sub acest aspect, Curtea constată că enumerarea limitativă
în cuprinsul art. 12 alin. (1) din Legea nr. 3/2000 a unor
situații considerate a fi îprobleme de interes național“ este
de natură a îngrădi dreptul Președintelui de a consulta
poporul, știut fiind faptul că, în timp, interesul național
poate diferi, oricând putând interveni situații noi, care să
reclame organizarea unui referendum. Orice enumerare a
situațiilor considerate ca fiind de îinteres național“ la
momentul la care legiuitorul adoptă reglementarea se poate
transforma ulterior într-o îngrădire, într-o limitare care să
afecteze dreptul constituțional al Președintelui de a decide
singur cu privire la problemele asupra cărora vrea să
consulte poporul. Acest drept exclusiv al Președintelui își
găsește suportul în dispozițiile constituționale ale art. 80
referitor la îRolul Președintelui“, ale art. 2 alin. (1), potrivit
căruia îSuveranitatea națională aparține poporului român, care
o exercită prin organele sale reprezentative, [...], precum și prin
referendum“, ale art. 81 alin. (1) referitor la legitimitatea
electorală egală a Președintelui României cu legitimarea
Parlamentului și ale art. 1 alin. (4), care stabilește că
îStatul se organizează potrivit principiului separației și
echilibrului puterilor — legislativă, executivă și judecătorească —
în cadrul democrației constituționale“.
Stabilirea prin lege a problemelor de interes național
reprezintă un amestec al Parlamentului în exercitarea
atribuțiilor exclusive ce-i sunt conferite prin Constituție
Președintelui și, ca atare, o nesocotire a principiului
separației și echilibrului puterilor în cadrul democrației
constituționale.
Prevederile art. 12 alin. (1) din Legea nr. 3/2000 nu
sunt susținute nici de dispozițiile art. 73 alin. (3) lit. d) din
Constituție, potrivit cărora prin lege organică se
reglementează îorganizarea și desfășurarea referendumului“,
întrucât textul are în vedere stabilirea prin lege a unor
măsuri tehnice, procedurale, necesare în procesul de
consultare a poporului pe calea referendumului.
Pentru considerentele expuse, Curtea constată că
prevederile art. 12 alin. (1) din Legea nr. 3/2000 privind
organizarea și desfășurarea referendumului, în redactarea
criticată de Avocatul Poporului, limitează, în mod
nejustificat, prerogativele constituționale ale Președintelui
României în acest domeniu și, ca atare, sunt
neconstituționale.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d), al art. 31 alin. (4) și al art. 32 și 33 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată direct de Avocatul Poporului, în temeiul art. 146 lit. d) teza a
doua din Constituție, și constată că dispozițiile art. 12 alin. (1) din Legea nr. 3/2000 privind organizarea și desfășurarea
referendumului, publicată în Monitorul Oficial al României, Partea I, nr. 84 din 24 februarie 2000, sunt neconstituționale.
Definitivă și general obligatorie.
Decizia se comunică președinților celor două Camere ale Parlamentului și Guvernului și se publică în Monitorul
Oficial al României, Partea I.
Pronunțată în ședința publică din data de 11 iulie 2006.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent șef,
Gabriela Dragomirescu

4

MONITORUL OFICIAL AL ROMÂNIEI, PARTEA I, Nr. 613/14.VII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată situate
pe amplasamentul lucrării îDeviere DN 28 km 19+500—22+900 pe teritoriul localităților Blăgești,
oraș Pașcani, județul Iași“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind
unele măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îDeviere DN 28 km 19+500—
22+900 pe teritoriul localităților Blăgești, oraș Pașcani,
județul Iași“, potrivit hărții topografice prevăzute în anexa
nr. 1*).
Art. 2. — (1) Se aprobă declanșarea procedurilor de
expropriere a imobilelor proprietate privată situate pe
amplasamentul lucrării prevăzute la art. 1, expropriator fiind
statul român, prin Compania Națională de Autostrăzi și
Drumuri Naționale din România — S.A. de sub autoritatea
Ministerului Transporturilor, Construcțiilor și Turismului.
(2) Imobilele supuse exproprierii sunt menționate în
tabelul prevăzut în anexa nr. 2.
Art. 3. — (1) Se aprobă suma globală estimată de
298.392,40 lei ca justă despăgubire pentru imobilele ce
constituie amplasamentul lucrării prevăzut la art. 1.
(2) Suma globală prevăzută la alin. (1) va fi finanțată
prin bugetul Ministerului Transporturilor, Construcțiilor și
Turismului în limita prevederilor anuale aprobate prin Legea
bugetului de stat pe anul 2006 nr. 379/2005, cu
modificările și completările ulterioare.

Art. 4. — Suma prevăzută la art. 3 se virează de către
Ministerul Transporturilor, Construcțiilor și Turismului, în
termen de 15 zile de la intrarea în vigoare a prezentei
hotărâri, într-un cont bancar deschis pe numele Companiei
Naționale de Autostrăzi și Drumuri Naționale din România —
S.A. pentru lucrarea de utilitate publică prevăzută la art. 1,
în vederea efectuării despăgubirilor în cadrul procedurilor
de expropriere, în condițiile legii.
Art. 5. — Planul cu amplasamentul lucrării, delimitarea
suprafețelor și a construcțiilor supuse exproprierii, precum
și tabelul prevăzut în anexa nr. 2 se aduc la cunoștință
publică prin afișare la sediile consiliilor locale implicate și
vor rămâne afișate până la finalizarea procedurii de
expropriere, potrivit legii. Planul cu amplasamentul lucrării
va fi publicat și într-un ziar local.
Art. 6. — Regularizarea documentațiilor cadastrale se va
efectua de către expropriator, pe baza proiectului tehnic și
a detaliilor de execuție, fără a afecta dispozițiile prezentei
hotărâri, cu respectarea reglementărilor în vigoare.
Art. 7. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
p. Ministrul finanțelor publice,
Doina-Elena Dascălu,
secretar de stat

București, 12 iulie 2006.
Nr. 910.

*) Anexa nr. 1 se comunică persoanelor fizice și juridice interesate, la solicitarea acestora, de către Compania Națională de Autostrăzi și
Drumuri Naționale din România — S.A., care este depozitarul acesteia, imposibilitatea publicării în Monitorul Oficial al României, Partea I, a hărții
topografice fiind determinată de impedimente de natură tehnico-redacțională.

MONITORUL OFICIAL AL ROMÂNIEI, PARTEA I, Nr. 613/14.VII.2006

5
ANEXA Nr. 2*)

*) Anexa nr. 2 este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 613/14.VII.2006

MONITORUL OFICIAL AL ROMÂNIEI, PARTEA I, Nr. 613/14.VII.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PROTECȚIA DREPTURILOR COPILULUI

ORDIN
privind introducerea informațiilor din sistemul de protecție a copilului în baza de date
Child Welfare Monitoring and Tracking Information System
În temeiul prevederilor Ordonanței de urgență a Guvernului nr. 12/2001 privind înființarea Autorității Naționale
pentru Protecția Drepturilor Copilului, aprobată și modificată prin Legea nr. 252/2001, cu modificările ulterioare, și ale
art. 5 alin. (5) din Hotărârea Guvernului nr. 1.432/2004 privind atribuțiile, organizarea și funcționarea Autorității Naționale
pentru Protecția Drepturilor Copilului, cu modificările ulterioare,
secretarul de stat al Autorității Naționale pentru Protecția Drepturilor Copilului emite prezentul ordin.
Art. 1. — Direcțiile generale de asistență socială și
protecția copilului județene, respectiv ale sectoarelor
municipiului București, au obligația de a introduce
permanent toate informațiile privind sistemul de protecție a
copilului în toate modulele (Copil, Personal, Financiar) bazei
de date Child Welfare Monitoring and Tracking Information
System (CWMTIS).

Art. 2. — Pe baza informațiilor introduse în CWMTIS se
vor genera rapoarte la nivel național și județean privind
sistemul de protecție a drepturilor copilului.
Art. 3. — Previzionarea bugetelor, Strategia națională,
politicile, programele de interes național și programele de
urgență în domeniul protecției drepturilor copilului, precum
și procesul de monitorizare se elaborează și se realizează
numai pe baza rapoartelor prevăzute la art. 2.

Secretarul de stat al Autorității Naționale pentru Protecția Drepturilor Copilului,
Bogdan Adrian Panait

București, 6 iulie 2006.
Nr. 280.

MINISTERUL CULTURII ȘI CULTELOR

ORDIN
privind clasarea imobilului îCasa Drothlef“ din comuna Cristian, Str. IV nr. 10, județul Sibiu
În temeiul prevederilor art. 12 alin. (1) pct. 2 lit. a) din Legea nr. 422/2001 privind protejarea monumentelor
istorice, cu modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de clasare nr. 696 din 6 februarie 2006, precum și Avizul Comisiei Naționale a
Monumentelor Istorice nr. 90/E din 22 martie 2006,

8

MONITORUL OFICIAL AL ROMÂNIEI, PARTEA I, Nr. 613/14.VII.2006

în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul îCasa Drothlef“ din comuna
Cristian, Str. IV nr. 10, județul Sibiu, se clasează în
categoria de monument istoric grupa B, cod SB-II-m-B20916.

Art. 2. — Direcția pentru Cultură, Culte și Patrimoniul
Cultural Național a Județului Sibiu va îndeplini procedurile
de comunicare în termen de cel mult 30 de zile de la
data emiterii prezentului ordin.

Ministrul culturii și cultelor,
Adrian Iorgulescu

București, 8 iunie 2006.
Nr. 2.247.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 613/14.VII.2006 conține 8 pagini.

Prețul: 0.60 lei

&JUYDGY|117891]
ISSN 1453—4495

