Anul 174 (XVIII) — Nr. 933

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 noiembrie 2006

SUMAR

Nr.

Pagina

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.297. — Ordin al ministrului sănătății publice pentru
modificarea și completarea Ordinului ministrului
sănătății nr. 466/2006 privind înființarea comisiilor
consultative ale Ministerului Sănătății, cu modificările
și completările ulterioare...........................................

2–3

1.497. — Ordin al ministrului administrației și internelor
privind procedura de examinare pentru obținerea
permisului de conducere ..........................................

3–21

ACTE ALE COLEGIULUI MEDICILOR
DIN ROMÂNIA
6. — Decizie pentru modificarea Deciziei Consiliului
național al Colegiului Medicilor din România
nr. 67/2005 privind stabilirea sistemului de credite

Pagina
de educație medicală continuă, pe baza căruia se
evaluează activitatea de perfecționare profesională
a medicilor, a criteriilor și normelor de acreditare
a educației medicale continue, precum și a
criteriilor și normelor de acreditare a furnizorilor de
educație medicală continuă .....................................

22

10. — Decizie privind componența comisiilor de
specialitate ale Colegiului Medicilor din România .....

HOTĂRÂRI ALE PARLAMENTULUI ROMÂNIEI
41. — Hotărâre pentru modificarea Hotărârii
Parlamentului României nr. 6/2006 privind numirea
membrilor Colegiului Consiliului Național pentru
Studierea Arhivelor Securității ..................................

Nr.

22–30

12. — Decizie pentru modificarea Deciziei Consiliului
național al Colegiului Medicilor din România
nr. 7/2006 privind modificarea organizării activității
de acordare a avizelor anuale pentru prelungirea
activității medicilor care au împlinit vârsta legală
de pensionare ...........................................................

30–31

ACTE ALE COMISIEI DE SUPRAVEGHERE
A ASIGURĂRILOR
114.132. — Decizie privind deschiderea procedurii de
redresare financiară pe bază de plan de redresare
financiară a Societății Comerciale îAsigurarea
Românească — ASIROM“ — S.A. .........................

31–32

2

MONITORUL OFICIAL AL ROMÂNIEI, PARTEA I, Nr. 933/17.XI.2006

HOTĂRÂRI

ALE

PARLAMENTULUI

ROMÂNIEI

PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
pentru modificarea Hotărârii Parlamentului României nr. 6/2006
privind numirea membrilor Colegiului Consiliului Național pentru Studierea Arhivelor Securității
În temeiul prevederilor art. 8 alin. (2) și (6) din Legea nr. 187/1999 privind accesul la propriul dosar și
deconspirarea poliției politice comuniste, cu modificările și completările ulterioare,
Parlamentul României adoptă prezenta hotărâre.
Articol unic. — Domnul Țârău Virgiliu Leon se numește
membru al Colegiului Consiliului Național pentru Studierea
Arhivelor Securității, în locul devenit vacant prin demisia

domnului Lazea Dorin Dan, pentru durata restantă a
mandatului aprobat prin Hotărârea Parlamentului României
nr. 6 din 23 martie 2006.

Această hotărâre a fost adoptată de Camera Deputaților și de Senat în ședința comună din 15 noiembrie 2006, cu
respectarea prevederilor art. 76 alin. (2) din Constituția României.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

Lucian Augustin Bolcaș

Teodor Viorel Meleșcanu

București, 15 noiembrie 2006.
Nr. 41.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru modificarea și completarea Ordinului ministrului sănătății nr. 466/2006
privind înființarea comisiilor consultative ale Ministerului Sănătății,
cu modificările și completările ulterioare
În temeiul Ordonanței de urgență a Guvernului nr. 72/2006 pentru modificarea și completarea Legii nr. 95/2006
privind reforma în domeniul sănătății și pentru abrogarea unor dispoziții din alte acte normative în domeniul sanitar, ale
Hotărârii Guvernului nr. 862/2006 privind organizarea și funcționarea Ministerului Sănătății Publice,
văzând Referatul de aprobare al Direcției generale buget și credite externe nr. E.N. 5.919/2006,
ministrul sănătății publice emite următorul ordin:
Art. I. — Regulamentul de organizare și funcționare a
comisiilor consultative ale Ministerului Sănătății Publice*),
prevăzut în anexa nr. 1 la Ordinul ministrului sănătății
nr. 466/2006 privind înființarea comisiilor consultative ale
Ministerului Sănătății, publicat în Monitorul Oficial al
României, Partea I, nr. 434 din 19 mai 2006, cu
modificările și completările ulterioare, se modifică și se
completează după cum urmează:
1. La litera a) îComisia de specialitate a Ministerului
Sănătății Publice“, articolul 2 alineatul (1) va avea
următorul cuprins:
îArt. 2. — (1) Comisia de specialitate este formată
dintr-un număr variabil de personalități ale lumii medicale,
numite prin ordin de către ministrul sănătății publice.
Numărul persoanelor cu drept de vot din comisie va fi
impar.“
2. La litera a) îComisia de specialitate a Ministerului
Sănătății Publice“, articolul 3 alineatul (1) va avea
următorul cuprins:
îArt. 3. — (1) Comisia de specialitate își desfășoară
activitatea în ședințe plenare, organizate lunar sau ori de
câte ori este nevoie, la solicitarea președintelui acesteia, cu

acordul ministrului sănătății publice sau al secretarului de
stat coordonator.“
3. La litera a) îComisia de specialitate a Ministerului
Sănătății Publice“, articolul 7 va avea următorul cuprins:
îArt. 7. — (1) Președintele, membrii și secretarul
comisiei de specialitate beneficiază de o indemnizație
lunară de 10% din indemnizația secretarului de stat, care
se acordă proporțional cu numărul de participări efective la
ședințe.
(2) În situația în care comisia de specialitate nu și-a
desfășurat activitatea pe parcursul unei luni, membrii
acesteia nu beneficiază de indemnizație în această
perioadă.
(3) În situația în care comisia de specialitate își
desfășoară activitatea o singură dată pe lună, iar unul
dintre membri nu participă la ședință, acesta nu beneficiază
de indemnizație în această perioadă.
(4) În cazul în care un membru se retrage în timpul
ședinței, acesta nu beneficiază de indemnizație.
(5) În cazul în care comisia de specialitate își
desfășoară activitatea în mai multe ședințe într-o lună, iar
unul dintre membri a lipsit la una din ședințe, acesta

*) Conform prevederilor art. 2 alin. (6) din Legea nr. 95/2006, publicată în Monitorul Oficial al României, Partea I, nr. 372 din 28 aprilie 2006,
în cuprinsul actelor normative în vigoare denumirea îMinisterul Sănătății“ se înlocuiește cu denumirea îMinisterul Sănătății Publice“, iar sintagma îministrul
sănătății“, cu sintagma îministrul sănătății publice“.

MONITORUL OFICIAL AL ROMÂNIEI, PARTEA I, Nr. 933/17.XI.2006
primește indemnizația proporțional cu numărul de participări
efective la ședințe.
(6) Cheltuielile reprezentând plata indemnizației lunare
de 10% din indemnizația secretarului de stat se suportă de
la titlul I îCheltuieli de personal“ (articolul 01 alineatul 12)
din bugetul Ministerului Sănătății Publice, pe baza situației
privind prezența nominală a membrilor comisiei la ședințele
desfășurate în fiecare lună.
(7) Situația prezenței membrilor comisiei, certificată prin
semnătura președintelui comisiei și cu avizul secretarului de
stat, este depusă la serviciul financiar din cadrul Direcției
generale buget și credite externe din cadrul Ministerului
Sănătății Publice, lunar, până la data de 5 a lunii curente
pentru luna expirată.“
4. La litera a) îComisia de specialitate a Ministerului
Sănătății Publice“, după articolul 7 se introduce un nou
articol, articolul 71, cu următorul cuprins:
îArt. 71. — (1) Cheltuielile de deplasare ocazionate de
participarea în comisiile de specialitate sunt suportate de

3

instituțiile publice respective în care persoanele sunt
încadrate sau unde acestea desfășoară activitate prin
integrare clinică.
(2) Cheltuielile de deplasare din alte localități,
ocazionate de participarea în Comisia de specialitate de
medicină de familie, sunt suportate din bugetul Ministerului
Sănătății Publice de la titlul II îBunuri și servicii —
Deplasări, detașări, transferări“. În vederea decontării,
documentele de transport se depun la serviciul financiar din
cadrul Direcției generale buget și credite externe din cadrul
Ministerului Sănătății Publice până la aceeași dată precizată
la art. 7 alin. (7).
(3) Specialiștii invitați la lucrările comisiei de specialitate
nu beneficiază de indemnizație și de decontarea
cheltuielilor de deplasare.“
Art. II. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 26 octombrie 2006.
Nr. 1.297.
MINISTERUL ADMINISTRAȚIEI ȘI INTERNELOR

ORDIN
privind procedura de examinare pentru obținerea permisului de conducere
Având în vedere prevederile art. 23 alin. (10) din Ordonanța de urgență a Guvernului nr. 195/2002 privind
circulația pe drumurile publice, republicată, cu modificările și completările ulterioare,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
CAPITOLUL I
Dispoziții generale și comune
Art. 1. — (1) Prezentul ordin stabilește procedura de
examinare pentru obținerea permisului de conducere.
(2) Examinarea pentru obținerea permisului de
conducere se realizează potrivit prevederilor prezentului
ordin, cu respectarea condițiilor prevăzute de Ordonanța de
urgență a Guvernului nr. 195/2002 privind circulația pe
drumurile publice, republicată, cu modificările și completările
ulterioare, și de Regulamentul de aplicare a Ordonanței de
urgență a Guvernului nr. 195/2002 privind circulația pe
drumurile publice, aprobat prin Hotărârea Guvernului
nr. 1.391/2006.
Art. 2. — În sensul prezentului ordin, expresiile și
termenii de mai jos au următoarele înțelesuri:
a) servicii publice comunitare — serviciile publice
comunitare regim permise de conducere și înmatriculare a
vehiculelor organizate în cadrul instituției prefectului;
b) candidați — cetățenii români și cetățenii străini cu
domiciliul sau reședința în România, care solicită
examinarea pentru obținerea permisului de conducere;
c) examinatori — lucrători ai serviciilor publice
comunitare regim permise de conducere și înmatriculare a
vehiculelor, atestați potrivit art. 4.
Art. 3. — (1) Examinarea pentru obținerea permisului de
conducere se efectuează la serviciile publice comunitare pe
a căror rază de competență teritorială candidații își au
domiciliul sau reședința.
(2) Examinarea pentru obținerea permisului de
conducere poate fi efectuată și în alte localități decât în

municipiul reședință de județ în care candidații își au
domiciliul sau reședința, în baza ordinului prefectului unității
administrativ-teritoriale respective.
(3) Examinarea militarilor profesioniști, a cursanților,
elevilor și studenților instituțiilor de învățământ din sistemul
național de apărare, ordine publică și securitate națională,
precum și a candidaților care solicită obținerea permisului
de conducere pentru categoriile Tv și Tb se poate efectua
la serviciile publice comunitare pe a căror rază de
competență teritorială își are sediul unitatea care
organizează cursurile de pregătire.
Art. 4. — (1) Examinarea candidaților se efectuează de
către o comisie de examinare a cărei componență se
stabilește de către șeful serviciului public comunitar, pe
programator.
(2) Din comisia de examinare fac parte examinatori
atestați de Direcția regim permise de conducere și
înmatriculare a vehiculelor din cadrul Ministerului
Administrației și Internelor.
Art. 5. — (1) Examinarea candidaților cuprinde proba
teoretică și proba practică.
(2) Proba teoretică constă în indicarea variantelor
corecte de răspuns la întrebările cuprinse în chestionarele
de examen. Indicarea răspunsurilor corecte se face fie prin
completarea unei anexe la chestionar, pe suport hârtie, fie
prin utilizarea unei aplicații informatice, avizată de Direcția
regim permise de conducere și înmatriculare a vehiculelor
din cadrul Ministerului Administrației și Internelor.
(3) Proba practică cuprinde testarea conducerii unui
autovehicul în poligon și/sau, după caz, în traseu, atât în

4

MONITORUL OFICIAL AL ROMÂNIEI, PARTEA I, Nr. 933/17.XI.2006

localități, cât și în afara acestora, inclusiv după lăsarea
serii.
Art. 6. — (1) Examinarea candidaților la proba teoretică
se efectuează, de regulă, în limba română.
(2) În cazul candidaților cetățeni români aparținând
minorităților naționale, examinarea la proba teoretică se
poate efectua, la cerere, în limba maternă, în condițiile
art. 17 din Legea administrației publice locale nr. 215/2001,
cu modificările și completările ulterioare.
(3) În cazul candidaților cetățeni străini cu domiciliul sau
reședința în România, examinarea la proba teoretică se
poate efectua, la cerere, într-o limbă de circulație
internațională.
CAPITOLUL II
Organizarea și desfășurarea examenului pentru obținerea
permisului de conducere
SECȚIUNEA 1
Organizarea examenului pentru obținerea
permisului de conducere

Art. 7. — (1) La data depunerii dosarului de examinare,
candidații trebuie să îndeplinească condițiile referitoare la
vârstă, potrivit categoriei și/sau subcategoriei pentru care se
solicită permis de conducere, antecedente penale,
examinarea medicală și, după caz, examinarea psihologică,
prevăzute la art. 33 din Regulamentul de aplicare a
Ordonanței de urgență a Guvernului nr. 195/2002 privind
circulația pe drumurile publice, aprobat prin Hotărârea
Guvernului nr. 1.391/2006.
(2) Pentru constituirea dosarului de examinare candidații
trebuie să depună la serviciile publice comunitare
competente următoarele documente:
a) cererea-tip, semnată de candidat, al cărei model este
prevăzut în anexa nr. 1;
b) fișa de școlarizare, al cărei model este prevăzut în
anexa nr. 2;
c) certificatul de cazier judiciar, în termenul de
valabilitate;
d) copia actului de identitate;
e) chitanțele de plată a taxelor aferente obținerii
permisului de conducere;
f) copia permisului de conducere, în cazul persoanelor
care solicită obținerea unor noi categorii și/sau subcategorii;
g) avizul psihologic, până la data aderării României la
Uniunea Europeană.
(3) Pentru candidații cetățeni străini care și-au stabilit
reședința sau domiciliul în România, certificatul de cazier
judiciar prevăzut la alin. (2) lit. c) este cel eliberat de
Inspectoratul General al Poliției Române, potrivit legii.
(4) Candidații cetățeni străini care și-au stabilit reședința
sau domiciliul în România, precum și candidații cetățeni
români cu domiciliul în străinătate, pe lângă documentele
prevăzute la alin. (2), depun la dosarul de examinare
documente care să facă dovada stabilirii reședinței sau
domiciliului în România, în condițiile legii, și, în situația în
care nu prezintă documentul menționat la alin. (2) lit. f), o
declarație notarială din care să rezulte că nu mai posedă
un alt permis de conducere eliberat de o autoritate străină
sau că dreptul de a conduce nu a fost suspendat ori
anulat.
(5) Candidații ale căror permise de conducere au fost
anulate, aflați în una dintre situațiile prevăzute la art. 116
alin. (1) din Ordonanța de urgență a Guvernului nr. 195/2002
privind circulația pe drumurile publice, republicată, cu
modificările și completările ulterioare, trebuie să depună, pe
lângă documentele prevăzute la alin. (2) lit. a)—e) și g), o
copie a hotărârii judecătorești de condamnare sau de
revocare a pedepsei complementare a interzicerii exercitării

profesiei sau ocupației de conducător de vehicule,
prevăzută de Codul penal, după caz, rămasă definitivă.
Art. 8. — (1) Programarea candidaților la primul examen
se stabilește de către unitățile autorizate în care aceștia au
urmat cursurile de pregătire teoretică și practică.
(2) Programarea candidaților pentru susținerea
examenului, în alte situații decât cea prevăzută la alin. (1),
se solicită de către aceștia.
Art. 9. — Examinarea candidaților la proba teoretică se
desfășoară în săli adecvate acestei activități, stabilite prin
dispoziție a șefului serviciului public comunitar, cu
aprobarea prefectului.
Art. 10. — (1) Examinarea candidaților, atunci când se
solicită permise de conducere pentru mai multe categorii
și/sau subcategorii, se efectuează în zile diferite, pentru
fiecare categorie și/sau subcategorie de permis de
conducere solicitată.
(2) Perioada de examinare a candidaților care solicită
permise de conducere pentru mai multe categorii și/sau
subcategorii nu trebuie să depășească 10 zile lucrătoare de
la data efectuării primei examinări.
(3) Examinarea candidaților la fiecare dintre
componentele probei practice se poate efectua de către
examinatori diferiți.
Art. 11. — Examinarea candidaților la proba teoretică are
ca scop verificarea cunoștințelor necesare conducătorului
de vehicul, potrivit categoriei și subcategoriei de permis de
conducere solicitate, și se face după cum urmează:
a) pentru permisele din categoriile A, B, BE, Tr, Tb și
Tv și subcategoriile A1 și B1, pe baza unui chestionar de
cunoaștere a regulilor de circulație, noțiunilor de prim ajutor
și conduită preventivă și a noțiunilor elementare de
mecanică;
b) pentru permisele din categoriile C și CE și
subcategoriile C1 și C1E, pe baza unui chestionar de
cunoaștere a regulilor de circulație, noțiunilor de prim
ajutor, conduită preventivă și a noțiunilor elementare de
mecanică, precum și a unui chestionar cu reguli specifice
pentru categoria C;
c) pentru permisele din categoriile D și DE și
subcategoriile D1 și D1E, pe baza unui chestionar de
cunoaștere a regulilor de circulație, noțiunilor de prim
ajutor, conduită preventivă și a noțiunilor elementare de
mecanică, precum și a unui chestionar cu reguli specifice
pentru categoria D.
Art. 12. — (1) Chestionarele de examen și grilele de
corectare folosite la proba teoretică se elaborează de
Direcția regim permise de conducere și înmatriculare a
vehiculelor din cadrul Ministerului Administrației și Internelor.
(2) În funcție de categoria ori de subcategoria pentru
care se susține examinarea, chestionarele conțin:
a) câte 26 de întrebări referitoare la regulile de
circulație, noțiunile de prim ajutor, conduita preventivă și la
noțiunile elementare de mecanică;
b) câte 11 întrebări referitoare la regulile specifice
pentru categoria C sau D.
(3) Chestionarele de examen trebuie să cuprindă noțiuni
generale referitoare la toate categoriile de vehicule, care
privesc:
a) dispozițiile legale în materie de circulație rutieră, în
special cele care vizează semnalizarea rutieră, regulile de
prioritate și restricțiile de viteză;
b) conducătorul auto:
1. importanța unui comportament vigilent și a unei
atitudini adecvate față de alți participanți la trafic;
2. funcțiile de percepție, de evaluare și de decizie, în
special timpul de reacție, și modificările comportamentului
conducătorului auto ca urmare a efectelor consumului de
alcool, droguri și medicamente cu influențe negative asupra

MONITORUL OFICIAL AL ROMÂNIEI, PARTEA I, Nr. 933/17.XI.2006
conducerii unui autovehicul, a stărilor emoționale și a
oboselii;
c) drumul:
1. normele legale referitoare la respectarea distanțelor
de siguranță dintre vehicule, distanței de frânare și ținutei
de drum a vehiculului în diferite condiții meteorologice și în
funcție de starea carosabilului;
2. riscurile de conducere legate de starea diferită a
carosabilului și mai ales variațiile acestuia în funcție de
condițiile amosferice și de vizibilitate;
3. caracteristicile diferitelor tipuri de drumuri și
dispozițiile legale conexe;
d) ceilalți paticipanți la trafic:
1. riscurile specifice în raport cu lipsa de experiență a
celorlalți participanți la trafic și cu categoriile de participanți
la trafic cu vulnerabilitate sporită, cum sunt: copiii, pietonii,
bicicliștii și persoanele cu mobilitate redusă;
2. riscurile inerente circulației și conducerii diferitelor
tipuri de vehicule și condițiilor de vizibilitate pe care le au
conducătorii acestora;
e) reglementări generale și diverse:
1. reglementări referitoare la documentele administrative
necesare folosirii vehiculului;
2. reguli generale privind comportamentul pe care
trebuie să îl adopte conducătorul auto în cazul producerii
unui accident din care au rezultat victime omenești
(acordarea primului ajutor, prezervarea urmelor de la locul
accidentului, anunțarea poliției și a salvării etc.) sau doar
pagube materiale (aplicarea procedurilor de constatare
amiabilă) și luarea altor măsuri pentru îndepărtarea sau
diminuarea efectelor accidentului;
3. măsuri de securitate referitoare la încărcătura
vehiculului și la persoanele transportate;
f) precauțiile care trebuie luate la părăsirea vehiculului;
g) elementele mecanice legate de securitatea conducerii
auto: posibilitatea de a sesiza defecțiunile curente care pot
afecta îndeosebi eficacitatea sistemului de direcție, de
suspensie, de frânare, rulare, farurile și semnalizatoarele,
catadioptrii, oglinzile retrovizoare, spălătoarele și
ștergătoarele de parbriz, sistemul de eșapament, centurile
de siguranță și claxonul;
h) echipamentele de siguranță ale vehiculelor, mai ales
folosirea centurilor de siguranță și a echipamentelor de
siguranță pentru copii;
i) regulile de folosire a vehiculului referitoare la protecția
mediului înconjurător: folosirea corespunzătoare a sistemului
de avertizare sonoră, consumul moderat de carburant,
limitarea emisiilor poluante etc.
(4) Chestionarele de examen trebuie să cuprindă și
noțiuni specifice categoriilor și subcategoriilor pentru care
se susține examinarea, după cum urmează:
A. pentru categoria A și subcategoria A1:

a) folosirea echipamentelor de protecție, cum ar fi:
mănușile, cizmele, îmbrăcămintea și casca;
b) vizibilitatea motocicliștilor pentru ceilalți participanți la
trafic;
c) riscurile legate de diferitele condiții de circulație,
acordându-se atenție și porțiunilor alunecoase de șosea,
gurilor de canal, marcajelor rutiere aplicate pe carosabil,
șinelor de tramvai etc.;
d) elementele mecanice legate de siguranța conducerii
auto, acordându-se atenție și comutatorului pentru
întreruperea curentului în cazuri de urgență, nivelului de
ulei și curelei de transmisie;
B. pentru categoriile C, CE, D și DE și subcategoriile C1, C1E, D1 și
D1E:

a) r e g u l i l e r e f e r i t o a r e l a t i m p i i d e c o n d u c e r e
și perioadele de repaus, conform Regulamentului

5

nr. 3.820/85/CEE; utilizarea dispozitivului de înregistrare
prevăzut de Regulamentul nr. 3.821/85/CEE;
b) regulile referitoare la tipul de transport: de mărfuri
sau de călători;
c) documentele referitoare la vehicul și la transport,
necesare pentru transportul național și internațional de
mărfuri și călători;
d) comportamentul care trebuie adoptat în caz de
accident; cunoașterea măsurilor care trebuie luate după un
accident sau un eveniment similar, mai ales a intervențiilor
de evacuare a pasagerilor, precum și cunoștințele de bază
în materie de prim ajutor;
e) măsurile de precauție care trebuie luate la scoaterea
și înlocuirea roților;
f) regulile privitoare la masa și dimensiunea vehiculelor,
precum și la dispozitivele de limitare a vitezei;
g) împiedicarea vizibilității conducătorului auto și a
celorlalți participanți la trafic din cauza caracteristicilor
vehiculului;
h) citirea unei hărți rutiere, planificarea unui itinerar,
inclusiv folosirea sistemelor de navigație electronice,
facultativ;
i) factorii de securitate privitori la încărcătura vehiculului:
controlul încărcăturii — stivuire și fixare —, dificultăți legate
de anumite tipuri de încărcături, de exemplu, lichide,
încărcături suspendate etc., încărcarea și descărcarea
mărfurilor și folosirea materialului de încărcare, numai
pentru categoriile C și CE, respectiv pentru subcategoriile
C1 și C1E;
j) responsabilitatea conducătorului auto în ceea ce
privește transportul pasagerilor, confortul și siguranța
călătorilor, transportul copiilor, controalele necesare înaintea
plecării;
C. pentru categoriile C, CE, D și DE:

a) principiile de construcție și de funcționare a
următoarelor elemente: motoare cu combustie internă,
circuitul fluidelor (de exemplu, uleiul de motor, lichidul de
răcire, lichidul pentru spălătorul de parbriz), circuitul
carburantului, circuitul electric, sistemul de aprindere,
sistemul de transmisie (ambreiaj, cutie de viteze etc.);
b) sistemul de ungere și protecția antigel;
c) principiile de construcție, montare, utilizare și
întreținere a anvelopelor;
d) principiile, tipurile și funcționarea principalelor piese,
atașarea, folosirea și întreținerea atentă a garniturilor de
frână și dispozitivelor de limitare a vitezei;
e) principiile, tipurile și funcționarea principalelor piese,
atașarea, folosirea și întreținerea atentă a dispozitivelor de
cuplare, numai pentru categoriile CE și DE;
f) metode pentru detectarea cauzelor de producere a
penelor;
g) întreținerea preventivă a vehiculelor și reparațiile
curente necesare;
h) responsabilitatea conducătorului auto în ceea ce
privește recepția, transportul și livrarea mărfurilor, conform
condițiilor convenite, numai pentru categoriile C și CE.
SECȚIUNEA a 2-a
Desfășurarea examenului pentru obținerea
permisului de conducere
§.1. Susținerea probei teoretice

Art. 13. — (1) Soluționarea chestionarului de examen
se face prin completarea cu litera îX“ a casetei sau
casetelor din anexa la chestionar corespunzătoare
răspunsului/răspunsurilor considerat/considerate corect/
corecte. Celelalte casete, conținând răspunsurile
considerate greșite, rămân necompletate.

6

MONITORUL OFICIAL AL ROMÂNIEI, PARTEA I, Nr. 933/17.XI.2006

(2) Completarea anexei la chestionar, al cărei model
este prevăzut în anexa nr. 3, se face numai cu pastă sau
cerneală de culoare albastră ori neagră.
(3) Timpul afectat soluționării chestionarelor de examen
este de 30 de minute, pentru cele prevăzute la art. 12
alin. (2) lit. a), și de 10 minute, pentru cele prevăzute la
art. 12 alin. (2) lit. b).
Art. 14. — (1) Înainte de începerea probei teoretice,
candidații completează anexa la chestionar, prin înscrierea
datelor personale pe fila îfață“, respectiv prin înscrierea
mențiunilor referitoare la perioada de pregătire teoretică și
la școala de pregătire a conducătorilor de autovehicule
absolvită, pe fila îverso“. Anexa la chestionar se semnează
de către candidat pe ambele file.
(2) Candidaților le sunt interzise efectuarea oricăror
însemnări pe chestionare, folosirea de materiale ajutătoare
ori a echipamentelor de comunicare sau de înregistrare,
precum și consultarea între ei.
(3) Înainte de începerea probei teoretice, examinatorii
au următoarele obligații:
a) să stabilească identitatea candidaților, prin
confruntarea fizionomiei acestora cu fotografiile de pe unul
dintre următoarele documente aflate în termenul de
valabilitate: cartea de identitate, cartea de identitate
provizorie, buletinul de identitate, pașaportul sau permisul
de ședere; să verifice prezența conform programatorului de
examen;
b) să verifice chestionarele și anexele la chestionare
pentru depistarea eventualelor însemnări ce ar putea
influența răspunsurile candidaților;
c) să instruiască candidații cu privire la modul de
desfășurare a examenului și de completare a anexei la
chestionar, precum și cu privire la timpul afectat soluționării
fiecărui chestionar;
d) să verifice anexele la chestionare cu privire la
înscrierea datelor și a mențiunilor prevăzute la alin. (1);
e) să atenționeze candidații cu privire la interdicțiile
prevăzute la alin. (2).
Art. 15. — (1) În timpul probei teoretice, examinatorii au
următoarele obligații:
a) să supravegheze cu atenție, pe tot parcursul
examenului, modul de desfășurare a activității și să
reverifice concordanța dintre datele consemnate pe anexa
la chestionar cu cele din documentul de identitate, pentru a
elimina orice încercare de substituire a candidaților;
b) să interzică accesul în sala de examen al altor
persoane decât cele prevăzute în programator, cu excepția
persoanelor cu atribuții de control;
c) să întrerupă examinarea candidaților care încearcă să
promoveze examenul prin fraudă, a celor care se consultă
între ei ori care consemnează răspunsurile la întrebările din
chestionare pe alte materiale decât anexa la chestionar
distribuită, declarându-i respinși.
(2) În timpul probei teoretice, examinatorilor le este
interzis să comunice candidaților răspunsurile la întrebările
din chestionare ori să desfășoare alte activități care ar
împiedica supravegherea desfășurării examinării.
Art. 16. — La expirarea timpului afectat soluționării
chestionarelor de examen, anexele la chestionare și
chestionarele de examen se ridică de către examinatori,
care au obligația de a le verifica în ceea ce privește
îndeplinirea obligațiilor și respectarea interdicțiilor prevăzute
la art. 14 alin. (1) și (2).
Art. 17. — (1) Evaluarea răspunsurilor indicate pe
anexele la chestionare, respectiv verificarea corectitudinii
evaluării, se efectuează, pe baza grilelor de verificare
corespunzătoare, separat, de către cel puțin 2 membri ai
comisiei de examinare nominalizați în programator.
(2) Operațiunile prevăzute la alin. (1) se pot efectua și
în prezența candidaților.

(3) Sunt considerate greșite răspunsurile care nu
corespund cu grila de verificare a chestionarului de
examen, cele care prezintă ștersături sau corecturi și cele
care sunt indicate cu alte caractere decât litera îX“ sau
sunt completate cu creionul.
(4) Pentru a fi declarat admis la proba teoretică,
candidatul trebuie să răspundă corect la cel puțin 22 de
întrebări, pentru chestionarul prevăzut la art. 12 alin. (2)
lit. a), și la cel puțin 8 întrebări, pentru chestionarul
prevăzut la art. 12 alin. (2) lit. b).
Art. 18. — După efectuarea operațiunilor prevăzute la
art. 17 alin. (1), examinatorii au următoarele obligații:
a) să înscrie în anexa la chestionar calificativul îAdmis“
sau îRespins“ obținut de candidat, gradul profesional,
numele și prenumele și să semneze;
b) să consemneze în programatoare seria anexei
atribuite fiecărui candidat, precum și rezultatele obținute de
acesta la proba teoretică sau, după caz, mențiunile
corespunzătoare referitoare la neprezentarea candidatului;
c) să comunice candidaților declarați admiși la proba
teoretică data, ora și locul pentru susținerea probei practice
de conducere;
d) să anuleze chitanțele de plată a taxelor aferente
obținerii permisului de conducere și să consemneze în
rubrica corespunzătoare din fișa de școlarizare calificativul
îRespins“.
Art. 19. — (1) Candidații declarați respinși la proba
teoretică pot fi reprogramați pentru susținerea unui nou
examen, din oficiu sau la cerere, ocazie cu care le sunt
aduse la cunoștință condițiile și documentele ce trebuie
actualizate și li se restituie dosarele de examinare.
Dosarele de examinare restituite vor cuprinde documentele
prevăzute la art. 7, cu excepția chitanțelor de plată a
taxelor aferente obținerii permisului de conducere.
(2) Candidații declarați respinși la proba teoretică se pot
programa la un nou examen pentru susținerea probei
teoretice după cel puțin 15 zile de la data la care au fost
declarați respinși, dar nu mai târziu de un an de la
absolvirea școlii de pregătire a conducătorilor de
autovehicule.
(3) Candidații declarați admiși la proba teoretică, care
nu se prezintă la proba practică într-un termen de cel mult
un an de la data absolvirii școlii de pregătire a
conducătorilor de autovehicule, sunt declarați respinși.
(4) În cazul depășirii termenului de un an de la data
absolvirii școlii de pregătire a conducătorilor de
autovehicule, în situațiile prevăzute la alin. (2) și (3),
examinarea pentru obținerea permisului de conducere este
condiționată de efectuarea unui nou curs de pregătire.
§. 2. Susținerea probei practice

Art. 20. — (1) Autovehiculele folosite la proba practică
trebuie să fie din categoria celor pentru care se solicită
obținerea permisului de conducere și trebuie să respecte
condițiile stabilite conform anexei nr. 4.
(2) Autovehiculele prevăzute la alin. (1) trebuie să fie
dotate în mod obligatoriu cu:
a) dublă comandă la pedalele de ambreiaj și frână, cu
excepția motocicletelor;
b) oglinzi retrovizoare pentru candidat și examinator;
c) casetă omologată cu inscripția îEXAMEN“.
(3) Persoanele cu handicap fizic susțin examenul cu
autovehicule dotate potrivit alin. (2), adaptate infirmității lor.
(4) În timpul examenului, autovehiculele și remorcile nu
trebuie să fie încărcate.
Art. 21. — (1) Traseele folosite la proba practică se
stabilesc de poliția rutieră și sunt, de regulă, altele decât
cele folosite în procesul de instruire practică a cursanților.
Traseele trebuie să fie stabilite astfel încât să permită

MONITORUL OFICIAL AL ROMÂNIEI, PARTEA I, Nr. 933/17.XI.2006
examinatorului aprecierea deprinderilor și aptitudinilor
necesare conducerii în siguranță a unui autovehicul.
(2) Modalitatea de susținere a probei practice se
stabilește prin ordin al prefectului, cu avizul Direcției regim
permise de conducere și înmatriculare a vehiculelor din
cadrul Ministerului Administrației și Internelor.
Art. 22. — (1) Proba practică de conducere a
autovehiculelor din categoria A și subcategoria A 1 se
realizează numai în poligoane special amenajate, conform
schiței prevăzute în anexa nr. 5, și cuprinde următoarele
manevre:
a) coborârea motocicletei de pe cric cu motorul pornit
și deplasarea acesteia pe o distanță de 5 m într-un spațiu
cu lățimea de 0,5 m, fără ajutorul motorului, mergând
alături de vehicul până la locul de plecare. Neîncadrarea
în spațiul delimitat de marcajul lateral sau nemenținerea în
poziție verticală pe cele două roți se penalizează;
b) mersul sinuos printre jaloane, constând în
parcurgerea continuă cu ajutorul motorului a unui traseu
printre 5 jaloane. Atingerea unuia dintre jaloane,
neîncadrarea în spațiul delimitat de marcajul lateral ori
sprijinirea cu piciorul de sol se penalizează;
c) executarea de opturi printre 4 jaloane, constând în
efectuarea continuă a 6 astfel de manevre, câte
3 manevre într-un sens și în celălalt, cu începerea execuției
din partea dreaptă a ultimului jalon. Atingerea unuia dintre
jaloane, neîncadrarea în spațiul delimitat de marcajul lateral
ori sprijinirea cu piciorul de sol se penalizează;
d) deplasarea în linie dreaptă, constând în parcurgerea
cu ajutorul motorului a unei distanțe de 50 m într-un spațiu
cu lățimea de 0,5 m, cu brațul stâng ridicat orizontal.
Neîncadrarea în spațiul delimitat de marcajul lateral sau
sprijinirea cu piciorul de sol se penalizează;
e) urcarea motocicletei pe cric. Neefectuarea acestei
manevre se penalizează.
(2) Proba practică de conducere a motocicletei în
poligon este promovată de candidații care într-un interval
de 4 minute nu au cumulat mai mult de 3 greșeli.
Art. 23. — În timpul probei practice, examinatorii verifică
modul de comportare a candidaților, în funcție de categoria
vehiculului, după cum urmează:
A. Aptitudini și mod de comportare supuse testării, specifice pentru
categoriile B și BE, respectiv pentru subcategoria B1

a) Pregătirea și controlul vehiculului din punctul de
vedere al siguranței circulației. Candidații trebuie să facă
dovada capacității de a se pregăti să conducă în siguranță,
prin respectarea următoarelor cerințe:
1. să regleze scaunul dacă este nevoie pentru a obține
o poziție corectă;
2. să regleze oglinzile retrovizoare, centurile de
siguranță și, dacă este cazul, rezemătoarele pentru cap;
3. să se asigure că ușile sunt închise;
4. să efectueze un control sumar al stării cauciucurilor,
frânelor, direcției, fluidelor (de exemplu, uleiul de motor,
lichidul de răcire, lichidul pentru spălătorul de parbriz),
farurilor, dispozitivelor reflectorizante, semnalizatoarelor și
claxonului;
5. să controleze elementele legate de securitatea
încărcării vehiculului: caroseria, obloanele de încărcare,
modul de încărcare, stivuirea încărcăturii, numai pentru
categoria BE;
6. să controleze dispozitivul de tracțiune și conexiunile
frânei și circuitului electric, numai pentru categoria BE.
b) Manevre speciale care trebuie testate în legătură cu
siguranța circulației, pentru categoria B și subcategoria B1.
Se asigură testarea modului de executare a cel puțin două
manevre, dintre care o manevră de mers înapoi, dintre
următoarele:

7

1. să efectueze o manevră de mers înapoi menținând
o traiectorie rectilinie sau să efectueze o manevră de mers
înapoi cu un viraj la dreapta ori la stânga la colțul străzii,
fără a părăsi banda de circulație;
2. să facă o întoarcere printr-o manevră de mers
înainte și de mers înapoi;
3. să parcheze vehiculul și să se repună în mișcare
dintr-un loc de staționare paralel, oblic sau perpendicular,
mergând pe direcția înainte ori înapoi, pe teren neted, în
pantă și în rampă;
4. să frâneze pentru a opri cu precizie; executarea unei
opriri de urgență este facultativă.
c) Manevre speciale care trebuie testate din punctul de
vedere al siguranței circulației, pentru categoria BE:
1. să efectueze atașarea și detașarea remorcii sau
semiremorcii la/de la vehiculul trăgător; manevra trebuie să
înceapă cu vehiculul și remorca sau semiremorca în
staționare, unul lângă celălalt (nu unul în spatele celuilalt);
2. să meargă pe direcția înapoi, descriind astfel o curbă
prestabilită;
3. să parcheze în siguranță pentru încărcare/descărcare.
d) Comportamentul în trafic. Candidații trebuie să
efectueze în mod obligatoriu toate manevrele în situații
normale de trafic, în condiții de siguranță completă și cu
precauțiile necesare, astfel:
1. să părăsească un loc de staționare, să plece din nou
după o oprire în trafic, să iasă de pe un drum lateral;
2. să folosească drumuri drepte, să întâlnească
vehicule, inclusiv în pasaje înguste;
3. să abordeze curbe;
4. să pătrundă și să traverseze intersecții și joncțiuni;
5. să schimbe direcția: să vireze la dreapta sau la
stânga, să schimbe banda de circulație;
6. să intre/să iasă de pe o autostradă sau o altă cale
similară, dacă este cazul; să treacă de pe banda de
accelerare/ieșire pe banda de decelerare;
7. să depășească/să se intersecteze cu alte vehicule,
dacă este posibil, să depășească obstacole, cum ar fi
mașini care staționează, să fie depășiți de alte vehicule,
dacă este cazul;
8. să respecte regulile instituite în zona amenajărilor
rutiere speciale, dacă este cazul: intersecții cu sens
giratoriu, treceri la nivel, stații de tramvai/de autobuz,
treceri de pietoni, rampe/pante prelungite la urcare/la
coborâre;
9. să fie precauți și să ia măsurile de siguranță înainte
de coborârea din vehicule.
B. Aptitudini și mod de comportare supuse testării, specifice pentru
categoriile C, CE, D și DE, respectiv pentru subcategoriile C1, C1E, D1
și D1E

a) Pregătirea și controlul tehnic al vehiculului din punctul
de vedere al siguranței traficului. Candidații trebuie să facă
dovada capacității de a se pregăti pentru conducerea în
siguranță, prin respectarea următoarelor cerințe:
1. să regleze scaunul pentru a obține o poziție corectă;
2. să regleze oglinzile retrovizoare, centurile de
siguranță și, eventual, rezemătoarele pentru cap;
3. să efectueze o verificare sumară a frânelor, direcției,
farurilor, dispozitivelor reflectorizante, semnalizatoarelor și
claxonului;
4. să controleze servofrâna, servodirecția, starea
pneurilor, a piulițelor de fixare a roților, a aripilor, a
parbrizului, a ferestrelor și a ștergătoarelor de parbriz, a
fluidelor, în special uleiul de motor, lichidul de răcire,
lichidul pentru spălătorul de parbriz; să urmărească
indicațiile tabloului de bord, inclusiv ale dispozitivului de
înregistrare a vitezei;
5. să controleze presiunea aerului, rezervoarele de aer
și suspensia;

8

MONITORUL OFICIAL AL ROMÂNIEI, PARTEA I, Nr. 933/17.XI.2006

6. să controleze elementele de securitate legate de
încărcarea vehiculului: caroseria remorcii, obloanele de
încărcare, mecanismul de încărcare, dacă este cazul,
sistemul de închidere a cabinei, modul de încărcare,
fixarea încărcăturii, numai pentru categoriile C și CE,
respectiv pentru subcategoriile C1 și C1E;
7. să controleze mecanismul de cuplare și conexiunile
sistemului de frânare și ale circuitului electric, numai pentru
categoriile CE și DE, respectiv pentru subcategoriile C1E
și D1E;
8. să fie capabili să ia măsurile speciale pentru
securitatea vehiculului, să controleze caroseria remorcii,
ușile de serviciu, ieșirile de urgență, instrumentarul de
acordare a primului ajutor, stingătoarele și alte echipamente
de siguranță, numai pentru categoriile D și DE, respectiv
pentru subcategoriile D1 și D1E;
9. să citească o hartă rutieră, facultativ.
b) Manevre speciale care trebuie testate pentru
siguranța circulației:
1. să efectueze atașarea și detașarea remorcii sau
semiremorcii la/de la vehiculul trăgător, numai pentru
categoriile CE și DE, respectiv pentru subcategoriile C1E
și D1E; manevra trebuie să înceapă cu vehiculul și
remorca în staționare unul lângă altul (nu în linie dreaptă);
2. să meargă pe direcția înapoi, astfel încât să
realizeze descrierea unei curbe prestabilite;
3. să parcheze în mod sigur pentru a încărca/descărca
pe o rampă/pe un chei de descărcare sau pe o instalație
asemănătoare, numai pentru categoriile C și CE, respectiv
pentru subcategoriile C1 și C1E;
4. să parcheze pentru a lăsa să urce sau să coboare
în siguranță călătorii unui autobuz, numai pentru categoriile
D și DE, respectiv pentru subcategoriile D1 și D1E.
c) Comportamentul în trafic. Candidații trebuie să
efectueze în mod obligatoriu toate manevrele în situații
normale de trafic, în condiții de deplină siguranță și luând
toate precauțiile necesare, astfel:
1. să părăsească un loc de staționare, să plece din nou
după o oprire în trafic, să iasă de pe un drum fără
prioritate;
2. să folosească drumuri drepte, să se intersecteze cu
alte vehicule, inclusiv în pasaje înguste;
3. să abordeze curbe;
4. să pătrundă și să traverseze intersecții și joncțiuni;
5. să schimbe direcția: să vireze la dreapta și la
stânga, să schimbe banda de circulație;
6. să intre/să iasă de pe autostradă sau de pe drumuri
similare, dacă este cazul; intrare de pe banda de
accelerare și ieșire pe banda de decelerare;
7. să depășească/să se intersecteze cu alte vehicule,
dacă este posibil; să depășească obstacole, cum ar fi
mașini care staționează, să fie depășiți de alte vehicule,
dacă este cazul;
8. să respecte regulile instituite în zona amenajărilor
rutiere speciale, dacă este cazul: intersecții cu sens
giratoriu, treceri la nivel, stații de tramvai/de autobuz,
treceri de pietoni, rampe/pante prelungite la urcare/la
coborâre;
9. să fie precauți și să ia măsurile de siguranță înainte
de coborârea din vehicule.
Art. 24. — Evaluarea probei practice se efectuează
după următoarele criterii:
a) Evaluarea ține cont de ușurința candidatului de a
manipula diferitele comenzi ale vehiculului și de stăpânirea
de care acesta va da dovadă în încadrarea în trafic în
deplină siguranță. De-a lungul probei, examinatorul trebuie
să perceapă faptul că se află în siguranță. Greșelile de
conducere sau comportamentul periculos care amenință
siguranța imediată a vehiculului de examen, a călătorilor

sau a altor participanți la trafic, fie că au necesitat sau nu
intervenția examinatorului, vor fi sancționate cu acordarea
calificativului îRespins“, examinatorul având libertatea de a
hotărî dacă se impune continuarea examinării până la
expirarea timpului afectat probei practice.
b) În timpul evaluării, examinatorul acordă o atenție
deosebită comportamentului preventiv și calm adoptat de
candidați la volan, ținând seama de stilul de conducere în
ansamblu, de modul de conducere adaptat și ferm, în
deplină siguranță, în raport cu starea drumului, a condițiilor
meteorologice, a acțiunilor celorlalte vehicule și a celorlalți
participanți la trafic, în special a celor cu vulnerabilitate
sporită, cum ar fi: copiii, pietonii, bicicliștii și persoanele cu
mobilitate redusă; de asemenea, se va ține seama de
capacitatea de anticipare și, după caz, de soluționare a
situațiilor periculoase cu risc crescut de producere a
accidentelor.
c) În plus față de elementele prevăzute la lit. a) și b),
examinatorul evaluează candidatul cu privire la:
1. stăpânirea vehiculului, ținând cont de următoarele:
folosirea corectă a centurii de siguranță, a oglinzilor
retrovizoare, a rezemătoarei pentru cap, a scaunului;
folosirea corectă a farurilor și a oricăror dotări care asigură
siguranța deplasării; folosirea corectă a ambreiajului, a
cutiei de viteze, a accelerației, a sistemelor de frânare
(inclusiv a celui de-al treilea sistem de frânare, dacă este
cazul), a direcției, numai pentru categoriile BE, C, CE și
DE, respectiv pentru subcategoriile C1, C1E și D1E;
confortul călătorilor, care implică conducerea calmă, fără
accelerări brutale sau frânări bruște, numai pentru
categoriile D și DE, respectiv pentru subcategoriile D1 și
D1E;
2. conducerea judicioasă și cu grijă pentru mediul
înconjurător, ținând cont de turația motorului, de treptele de
viteză, de frână și de accelerație, numai pentru categoriile
BE, C, CE, D și DE, respectiv pentru subcategoriile C1,
C1E, D1 și D1E;
3. capacitatea de observație: observația panoramică,
folosirea corectă a oglinzilor retrovizoare, vizibilitate la
distanță mare, medie și mică;
4. prioritate/cedarea trecerii: acordarea priorității în
intersecții și joncțiuni, cedarea trecerii în celelalte situații
(de exemplu, la schimbarea direcției de mers sau a benzii
de circulație; când execută manevre particulare);
5. încadrarea corectă pe drum, pe benzile de circulație,
în intersecțiile cu sens giratoriu, în curbe, în funcție de
tipul și de caracteristicile vehiculului; preselectarea;
6. distanța de siguranță: menținerea unei distanțe
adecvate în față și în spate, menținerea unei distanțe
adecvate față de ceilalți participanți la trafic;
7. viteză: respectarea limitelor maxime de viteză;
adaptarea vitezei la condițiile meteorologice și de circulație
și, dacă este cazul, la limitele maxime de viteză,
menținerea unei viteze care să permită oprirea la distanță
vizibilă și în siguranță; corelarea vitezei cu cea a
vehiculelor de aceeași categorie;
8. comportamentul corect la semafoare, respectarea
indicațiilor agenților de poliție rutieră, luarea în considerație
a indicatoarelor rutiere (interdicții sau obligații), respectarea
semnificației marcajelor rutiere;
9. semnalizarea în timp util, prin semnalele necesare și
corecte; reacția corectă la toate semnalele date de ceilalți
participanți la trafic;
10. frânare și oprire; încetinire la timp, frânare și oprire
în funcție de împrejurări; anticipare; folosirea diverselor
sisteme de frânare sau a celor de reducere a vitezei,
altele decât frâna, numai pentru categoriile C, CE, D
și DE.

MONITORUL OFICIAL AL ROMÂNIEI, PARTEA I, Nr. 933/17.XI.2006
Art. 25. — În cadrul probei practice de conducere a
autovehiculului în traseu, examinatorii sunt obligați:
a) să nu modifice locul de plecare la proba practică,
comunicat candidaților;
b) să verifice identitatea candidaților, documentele
acestora, prezența conform programatorului de examen,
precum și starea tehnică a vehiculelor cu care se
efectuează proba de traseu;
c) să consemneze în anexa la chestionar, sub
semnătură, mențiunile referitoare la candidații declarați
admiși la proba teoretică, care nu se prezintă la proba
practică;
d) să explice candidaților modul de desfășurare a probei
și să le comunice clar și din timp traseul ce urmează a fi
parcurs;
e) să nu permită accesul în vehicul al altor persoane,
cu excepția candidaților sau a persoanelor cu atribuții de
control;
f) să nu permită transmiterea de indicații și sfaturi
candidatului în timpul examinării;
g) să urmărească cu atenție modul de efectuare a
manevrelor de conducere a vehiculului, să intervină în
situații deosebite când din cauza unor manevre periculoase
se pot produce accidente de circulație;
h) să nu angajeze cu candidații discuții de altă natură
decât cele legate de executarea probelor respective;
i) să nu indice candidaților efectuarea unor manevre
care ar încălca regulile de circulație sau semnalizarea
rutieră;
j) să manifeste obiectivitate în aprecierea cunoștințelor
și în acordarea calificativelor, având o comportare civilizată
față de candidați.
Art. 26. — (1) Examinarea la proba practică de
conducere a autovehiculului în traseu se face separat
pentru fiecare categorie sau subcategorie, în zile diferite.
(2) Timpul afectat probei practice trebuie să fie de
minimum 25 de minute pentru categoriile B, BE și
subcategoria B1 și de minimum 45 de minute pentru
celelalte categorii și subcategorii, iar distanța parcursă
trebuie să fie suficientă pentru ca examinatorul să poată
aprecia aptitudinile și comportamentul candidaților.
(3) În cazul în care proba practică se desfășoară prin
parcurgerea a două sau trei componente ale probei, timpii
aferenți cumulați trebuie să respecte condițiile prevăzute la
alin. (2).
Art. 27. — (1) Neexecutarea corectă a manevrelor
prevăzute la art. 23 se penalizează de către examinator
prin consemnarea, pe fila îverso“ a anexei la chestionar, a
literei îI“ în căsuțele corespunzătoare regulii încălcate, la
fiecare greșeală repetată.
(2) Calculul punctelor de penalizare acumulate pentru
fiecare regulă încălcată se realizează prin înmulțirea
punctelor de penalizare cu numărul de greșeli consemnate
de examinator.
Art. 28. — (1) Candidatul care cumulează cel mult
20 de puncte penalizare în timpii prevăzuți la art. 26
alin. (2) este declarat admis la proba practică.
(2) Candidatul care a depășit punctajul maxim de
penalizare înaintea expirării timpilor prevăzuți la art. 26
alin. (2) este declarat respins.

(3) Candidatul declarat respins la proba practică poate fi
reprogramat pentru susținerea unui nou examen în
condițiile art. 19 alin. (1) și (2).
CAPITOLUL III
Dispoziții tranzitorii și finale
Art. 29. — (1) Restricțiile medicale, adaptările obligatorii
ale autovehiculelor și aspectele administrative se înscriu la
rubrica restricții din permisul de conducere, potrivit codurilor
prevăzute în anexa nr. 6.
(2) Restricțiile medicale se înscriu, potrivit
reglementărilor legale, în fișa medicală.
(3) Adaptările obligatorii ale autovehiculelor pentru
conducerea acestora de către persoane cu anumite
dizabilități se stabilesc de către unitatea autorizată să
efectueze pregătirea candidatului, cu viza unității de
asistență medicală ambulatorie de specialitate autorizate,
care a emis fișa medicală pentru persoana respectivă.
(4) Codurile aferente aspectelor administrative se
stabilesc și se înscriu în permisul de conducere, potrivit
prezentului ordin, de către personalul serviciilor publice
comunitare.
(5) Cu ocazia preschimbării unor permise de conducere
emise de alte state comunitare, restricțiile înscrise în
acestea se preiau în permisele de conducere preschimbate.
Art. 30. — (1) La data intrării în vigoare a Legii
nr. 49/2006 pentru aprobarea Ordonanței de urgență a
Guvernului nr. 195/2002 privind circulația pe drumurile
publice, examinarea candidaților la proba teoretică se va
efectua pe baza chestionarelor de examen existente,
adaptate la noile prevederi legislative.
(2) Chestionarele de examen, inclusiv cele formulate în
limbi de circulație internațională și în limbile minorităților
naționale, precum și grilele de corectare folosite la proba
teoretică se elaborează de către Direcția regim permise de
conducere și înmatriculare a vehiculelor din cadrul
Ministerului Administrației și Internelor, în termen de 6 luni
de la data intrării în vigoare a Legii nr. 49/2006.
(3) Până la împlinirea termenului de 6 luni, documentele
prevăzute la alin. (2) se asigură, în condițiile legii, potrivit
solicitărilor candidaților, prin grija instituțiilor prefectului în
cadrul cărora sunt organizate serviciile publice comunitare.
Art. 31. — În termen de 6 luni de la data intrării în
vigoare a prezentului ordin, Direcția regim permise de
conducere și înmatriculare a vehiculelor din cadrul
Ministerului Administrației și Internelor va reatesta lucrătorii
din cadrul serviciilor publice comunitare.
Art. 32. — Anexele nr. 1—6*) fac parte integrantă din
prezentul ordin.
Art. 33. — (1) Prezentul ordin se publică în Monitorul
Oficial al României, Partea I, și intră în vigoare la data
intrării în vigoare a Legii nr. 49/2006.
(2) La data intrării în vigoare a prezentului ordin se
abrogă Ordinul ministrului administrației și internelor
nr. 574/2005 privind organizarea și desfășurarea
examenului pentru obținerea permisului de conducere,
publicat în Monitorul Oficial al României, Partea I, nr. 328
din 19 aprilie 2005.

p. Ministrul administrației și internelor,
Anghel Andreescu,
secretar de stat
București, 9 noiembrie 2006.
Nr. 1.497.
*) Anexele nr. 1—6 sunt reproduse în facsimil.

9

10

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

11

12

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

13

14

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

15

16

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

17

18

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

19

20

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

21

22

MONITORUL OFICIAL AL ROMÂNIEI, PARTEA I, Nr. 933/17.XI.2006

ACTE

ALE

COLEGIULUI
DIN

MEDICILOR

ROMÂNIA

COLEGIUL MEDICILOR DIN ROMÂNIA

DECIZIE
pentru modificarea Deciziei Consiliului național al Colegiului Medicilor din România nr. 67/2005
privind stabilirea sistemului de credite de educație medicală continuă,
pe baza căruia se evaluează activitatea de perfecționare profesională a medicilor,
a criteriilor și normelor de acreditare a educației medicale continue,
precum și a criteriilor și normelor de acreditare a furnizorilor de educație medicală continuă
În temeiul art. 414 și al art. 431 lit. f) din Legea nr. 95/2006 privind reforma în domeniul sănătății, cu modificările
și completările ulterioare,
Consiliul național al Colegiului Medicilor din România d e c i d e:
Art. I. — Alineatul (1) al articolului 4 din Decizia
Consilului național al Colegiului Medicilor din România
nr. 67/2005 privind stabilirea sistemului de credite de
educație medicală continuă, pe baza căruia se evaluează
activitatea de perfecționare profesională a medicilor, a
criteriilor și normelor de acreditare a educației medicale
continue, precum și a criteriilor și normelor de acreditare a
furnizorilor de educație medicală continuă, publicată în
Monitorul Oficial al României, Partea I, nr. 143 din
15 februarie 2006, va avea următorul cuprins:

îArt. 4. — (1) Numărul minim de credite EMC pe care
un medic trebuie să le acumuleze este de 200 pe
parcursul ultimilor 5 ani sau de 40 pe an. Stabilirea
numărului de credite se face la data evaluării profesionale.
Numărarea creditelor acumulate se face începând cu luna
august 2004.“
Art. II. — Prezenta decizie se publică în Monitorul
Oficial al României, Partea I.

Președintele Colegiului Medicilor din România,
Mircea Cinteză
București, 28 iulie 2006.
Nr. 6.
COLEGIUL MEDICILOR DIN ROMÂNIA

DECIZIE
privind componența comisiilor de specialitate
ale Colegiului Medicilor din România
În temeiul art. 406 și al art. 431 din Legea nr. 95/2006 privind reforma
în domeniul sănătății, cu modificările și completările ulterioare, și al art. 38
din Statutul Colegiului Medicilor din România, aprobat prin Decizia Consilului
național al Colegiului Medicilor din România nr. 3/2005,
Consiliul național al Colegiului Medicilor din România d e c i d e:
Art. 1. — Se aprobă componența comisiilor de specialitate ale
Colegiului Medicilor din România.
Art. 2. — Componența comisiilor de specialitate este specificată în
anexa care face parte integrantă din prezenta decizie.
Art. 3. — Prezenta decizie se publică în Monitorul Oficial al României,
Partea I.
Președintele Colegiului Medicilor din România,
Mircea Cinteză
București, 22 septembrie 2006.
Nr. 10.

MONITORUL OFICIAL AL ROMÂNIEI, PARTEA I, Nr. 933/17.XI.2006

23
ANEXĂ*)

*) Anexa este reprodusă în facsimil.

24

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

25

26

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

27

28

MONITORUL OFICIAL AL ROMÂNIEI, PARTEA I, Nr. 933/17.XI.2006

MONITORUL OFICIAL AL ROMÂNIEI, PARTEA I, Nr. 933/17.XI.2006

29

30

MONITORUL OFICIAL AL ROMÂNIEI, PARTEA I, Nr. 933/17.XI.2006

COLEGIUL MEDICILOR DIN ROMÂNIA

DECIZIE
pentru modificarea Deciziei Consiliului național al Colegiului Medicilor din România nr. 7/2006
privind modificarea organizării activității de acordare a avizelor anuale
pentru prelungirea activității medicilor care au împlinit vârsta legală de pensionare
În temeiul art. 385 și al art. 420 din Legea nr. 95/2006 privind reforma în domeniul sănătății, cu modificările și
completările ulterioare,
Consiliul național al Colegiului Medicilor din România d e c i d e:
Art. I. — Articolul 4 din Decizia Consiliului național al
Colegiului Medicilor din România nr. 7/2006 privind
modificarea organizării activității de acordare a avizelor
anuale pentru prelungirea activității medicilor care au
împlinit vârsta legală de pensionare, publicată în Monitorul
Oficial al României, Partea I, nr. 692 din 14 august 2006,
va avea următorul cuprins:

îArt. 4. — Avizul se va acorda în baza următoarelor
documente:
a) certificatul de sănătate;
b) dovada încheierii unei asigurări pentru răspunderea
civilă;

MONITORUL OFICIAL AL ROMÂNIEI, PARTEA I, Nr. 933/17.XI.2006

31

c) dovada efectuării orelor de educație medicală

d) dovada neaplicării vreunei sancțiuni în ultimul an.“

continuă, conform normelor stabilite de Consiliul național al

Art. II. — Prezenta decizie se publică în Monitorul
Oficial al României, Partea I.

Colegiului Medicilor din România;

Președintele Colegiului Medicilor din România,
Mircea Cinteză
București, 27 octombrie 2006.
Nr. 12.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind deschiderea procedurii de redresare financiară pe bază de plan de redresare financiară
a Societății Comerciale îAsigurarea Românească — ASIROM“ — S.A.
Comisia de Supraveghere a Asigurărilor, cu sediul social în municipiul București, str. Amiral Constantin Bălescu
nr. 18, sectorul 1, cod de înregistrare fiscală nr. 14045240/01.07.2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din data de
31 octombrie 2006, conform art. 4 alin. (22)—(241) din Legea nr. 32/2000, cu modificările și completările ulterioare, în
cadrul căreia a fost analizată documentația aferentă Notei nr. 200.581/123.211 din 23 octombrie 2006 privind situațiile
solicitate de Comisia de Supraveghere a Asigurărilor Societății Comerciale îAsigurarea Românească — ASIROM“ — S.A.,
s-a hotărât deschiderea procedurii de redresare financiară pe bază de plan de redresare financiară a Societății
Comerciale îAsigurarea Românească — ASIROM“ — S.A., cu sediul în municipiul București, bd. Carol I nr. 31—33,
sectorul 2, înregistrată la oficiul registrului comerțului cu nr. J40/304/08.02.1991, cod unic de înregistrare nr. 336290,
reprezentată legal de domnul Schneider Boris Johannes, în calitate de director general,
avându-se în vedere următoarele motive de fapt și de drept:
Conform Hotărârii Consiliului Comisiei de Supraveghere a Asigurărilor din data de 21 septembrie 2006, direcția
de specialitate din cadrul Comisiei de Supraveghere a Asigurărilor a solicitat Societății Comerciale îAsigurarea
Românească — ASIROM“ — S.A., în conformitate cu prevederile art. 6 alin. (2) din Legea nr. 503/2004 privind
redresarea financiară și falimentul societăților de asigurare, să transmită în termenul legal următoarele situații și
documente:
— bilanțul contabil în care să se înregistreze conturile din balanțele de verificare aferente celor două categorii de
asigurare, la data de 31 august 2006;
— calculul marjei de solvabilitate minimă și al marjei de solvabilitate disponibilă pentru activitatea de asigurări
generale, la data de 31 august 2006, precum și pentru activitatea de asigurări de viață;
— situația rezervelor tehnice la data de 31 august 2006, pentru cele două categorii de asigurare;
— situația activelor admise să acopere rezervele tehnice nete, atât pentru activitatea de asigurări generale, cât și
pentru activitatea de asigurări de viață, la data de 31 august 2006.
Ca urmare a solicitării autorității de supraveghere, prin Adresa înregistrată la Comisia de Supraveghere a
Asigurărilor cu nr. 178.157 din 26 septembrie 2006, conducerea societății comerciale a cerut o amânare a termenului de
transmitere a situațiilor până la data de 15 octombrie 2006.
Având în vedere că societatea comercială nu a transmis situațiile solicitate, Consiliul Comisiei de Supraveghere a
Asigurărilor a hotărât pentru Societatea Comercială îAsigurarea Românească — ASIROM“ — S.A., în ședința din data de
31 octombrie 2006, aplicarea procedurii de redresare financiară pe bază de plan de redresare, în conformitate cu
prevederile art. 7 lit. a) din Legea nr. 503/2004, drept care emite următoarea decizie:
Art. 1. — Se dispune deschiderea procedurii de
redresare financiară pe bază de plan de redresare
financiară, conform art. 8 alin. (1) lit. a) coroborat cu art. 7

lit. a) din Legea nr. 503/2004 privind redresarea financiară
și falimentul societăților de asigurare, a Societății
Comerciale îAsigurarea Românească — ASIROM“ — S.A.,

32

MONITORUL OFICIAL AL ROMÂNIEI, PARTEA I, Nr. 933/17.XI.2006

cu sediul în municipiul București, bd. Carol I nr. 31—33,
sectorul 2, înregistrată la oficiul registrului comerțului cu
nr. J40/304/08.02.1991, cod unic de înregistrare nr. 336290,
reprezentată legal de domnul Schneider Boris Johannes, în
calitate de director general.
Art. 2. — În aplicarea prevederilor art. 12 din Legea
nr. 503/2004, Consiliul de administrație al Societății
Comerciale îAsigurarea Românească — ASIROM“ — S.A.
va întocmi și va transmite la Comisia de Supraveghere a
Asigurărilor un plan de redresare financiară, în termen de
cel mult 7 zile de la data primirii prezentei decizii, care va
cuprinde în mod obligatoriu perspectivele de redresare
financiară a societății comerciale, precum și modalitățile
concrete și termenele de îndeplinire a măsurilor și
dispozițiilor stabilite prin decizia de redresare financiară
emisă de Comisia de Supraveghere a Asigurărilor.
Art. 3. — Planul de redresare va include informațiile
prevăzute la art. 12 alin. (3) din Legea nr. 503/2004 și va
conține termene exacte de îndeplinire a măsurilor
preconizate, precum și răspunderi concrete pe persoane

abilitate, conform regulamentului de funcționare a societății
de asigurare.
Art. 4. — Planul de redresare financiară va fi prezentat
spre analiză și aprobare Consiliului Comisiei de
Supraveghere a Asigurărilor, în termen de cel mult 7 zile
de la data primirii prezentei decizii de către Societatea
Comercială îAsigurarea Românească — ASIROM“ — S.A.
Art. 5. — Consiliul de administrație al Societății
Comerciale îAsigurarea Românească — ASIROM“ — S.A.
răspunde de neîndeplinirea sau îndeplinirea în mod
necorespunzător a dispozițiilor comunicate prin prezenta
decizie și va fi sancționat în conformitate cu prevederile
art. 39 din Legea nr. 32/2000 privind activitatea de
asigurare și supravegherea asigurărilor, cu modificările și
completările ulterioare, precum și cu prevederile art. 71 din
Legea nr. 503/2004.
Art. 6. — Prezenta decizie se publică în Monitorul
Oficial al României, Partea I, conform prevederilor art. 9
alin. (1) din Legea nr. 503/2004.

Președintele Comisiei de Supraveghere a Asigurărilor,
Angela Toncescu
București, 6 noiembrie 2006.
Nr. 114.132.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 933/17.XI.2006 conține 32 de pagini.

Prețul: 2,25 lei

&JUYDGY|121096]
ISSN 1453—4495

