Anul 174 (XVIII) — Nr. 857

PARTEA

I

LEGI, DECRETE, HOTĂRÂRI ȘI ALTE ACTE

Joi, 19 octombrie 2006

SUMAR

Nr.

Pagina
ORDONANȚE ALE GUVERNULUI ROMÂNIEI

77. — Ordonanță de urgență privind suspendarea
executării silite a creanțelor fiscale administrate de
Agenția Națională de Administrare Fiscală față de
Societatea Națională îÎmbunătățiri Funciare“ — S.A.

1–2

1.140. — Hotărâre pentru modificarea și completarea
Hotărârii Guvernului nr. 1.350/2001 privind
atestarea domeniului public al județului Dâmbovița,
precum și al municipiilor, orașelor și comunelor
din județul Dâmbovița ..............................................

2–6

1.412. — Hotărâre pentru modificarea și completarea
Hotărârii Guvernului nr. 964/2002 privind atestarea
domeniului public al județului Mureș, precum și al
municipiilor, orașelor și comunelor din județul
Mureș .........................................................................

7–8

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI

ORDONANȚE

Nr.

1.233. — Ordin al ministrului sănătății publice privind
stabilirea cuantumului sumei de participare la
concursurile organizate pentru ocuparea funcției de
manager, persoană fizică, din spitalele publice ....

8

ACTE ALE OFICIULUI ROMÂN
PENTRU DREPTURILE DE AUTOR
365. — Decizie privind publicarea în Monitorul Oficial al
României, Partea I, a Protocolului având drept
obiect Metodologia privind utilizarea operelor
muzicale prin comunicare publică și remunerațiile
reprezentând drepturile patrimoniale cuvenite
autorilor de opere muzicale......................................

GUVERNULUI

9–16

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind suspendarea executării silite a creanțelor fiscale administrate de Agenția Națională
de Administrare Fiscală față de Societatea Națională îÎmbunătățiri Funciare“ — S.A.
Având în vedere că procesul de reorganizare a Societății Naționale îÎmbunătățiri Funciare“ — S.A. prin divizare,
prevăzut de Legea îmbunătățirilor funciare nr. 138/2004, cu modificările și completările ulterioare, a fost întârziat,
ținând cont că executarea silită demarată de organele fiscale blochează continuarea restructurării comerciale și
financiare a Societății Naționale îÎmbunătățiri Funciare“ — S.A., având totodată impact negativ în plan social, respectiv în
concedieri colective, precum și în sistarea executării lucrărilor de îmbunătățiri funciare din lipsă de fonduri, dintre care o
parte au ca obiect îndiguiri sau refacerea digurilor afectate de inundații, se impune adoptarea în regim de urgență a
prezentului act normativ.
În temeiul art. 115 alin. (4) din Constituția României, republicată,

2

MONITORUL OFICIAL AL ROMÂNIEI, PARTEA I, Nr. 857/19.X.2006
Guvernul României adoptă prezenta ordonanță de urgență.

Articol unic. — Pe data intrării în vigoare a
prezentei ordonanțe de urgență se suspendă
executarea silită a creanțelor fiscale administrate de

Agenția Națională de Administrare Fiscală față de
Societatea Națională îÎmbunătățiri Funciare“ — S.A. pe
o perioadă de 6 luni.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 18 octombrie 2006.
Nr. 77.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.350/2001
privind atestarea domeniului public al județului Dâmbovița, precum și al municipiilor,
orașelor și comunelor din județul Dâmbovița
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 1.350/2001
privind atestarea domeniului public al județului Dâmbovița,
precum și al municipiilor, orașelor și comunelor din județul
Dâmbovița, publicată în Monitorul Oficial al României,

*) Modificările și completările sunt reproduse în facsimil.

Partea I, nr. 276 și 276 bis din 24 aprilie 2002, cu
modificările și completările ulterioare, se modifică și se
completează după cum urmează*):

MONITORUL OFICIAL AL ROMÂNIEI, PARTEA I, Nr. 857/19.X.2006

3

4

MONITORUL OFICIAL AL ROMÂNIEI, PARTEA I, Nr. 857/19.X.2006

MONITORUL OFICIAL AL ROMÂNIEI, PARTEA I, Nr. 857/19.X.2006

5

6

MONITORUL OFICIAL AL ROMÂNIEI, PARTEA I, Nr. 857/19.X.2006

Art. II. — Se atestă apartenența la domeniul public al
comunei Pietrari, județul Dâmbovița, nou-înființată prin
Legea nr. 541/2004, a bunurilor cuprinse în anexa nr. 2.
Art. III. — Se atestă apartenența la domeniul public al
comunei Râu Alb, județul Dâmbovița, nou-înființată prin
Legea nr. 542/2004, a bunurilor cuprinse în anexa nr. 3.
Art. IV. — Se atestă apartenența la domeniul public al
comunei Raciu, județul Dâmbovița, nou-înființată prin Legea
nr. 546/2004, a bunurilor cuprinse în anexa nr. 4.

Art. V. — Se atestă apartenența la domeniul public al
comunei Perșinari, județul Dâmbovița, nou-înființată prin
Legea nr. 561/2004, a bunurilor cuprinse în anexa nr. 5.
Art. VI. — Se atestă apartenența la domeniul public al
comunei Răscăeți, județul Dâmbovița, nou-înființată prin
Legea nr. 544/2004, a bunurilor cuprinse în anexa nr. 6.
Art. VII. — Anexele nr. 1—6*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 30 august 2006.
Nr. 1.140.

*) Anexele nr. 1—6 se publică ulterior în Monitorul Oficial al României, Partea I, nr. 857 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial”, București, șos. Panduri nr. 1.

7

MONITORUL OFICIAL AL ROMÂNIEI, PARTEA I, Nr. 857/19.X.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 964/2002
privind atestarea domeniului public al județului Mureș, precum și al municipiilor,
orașelor și comunelor din județul Mureș
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 964/2002 privind
atestarea domeniului public al județului Mureș, precum și al
municipiilor, orașelor și comunelor din județul Mureș,
publicată în Monitorul Oficial al României, Partea I, nr. 686
și 686 bis din 17 septembrie 2002, cu modificările și
completările ulterioare, se modifică și se completează după
cum urmează:
1. La anexa nr. 8 îInventarul bunurilor care aparțin
domeniului public al orașului Sovata“, secțiunea I îBunuri
imobile“, poziția nr. 84 se modifică după cum urmează:
— coloana 2 va avea următorul cuprins: î1.3.7.4“;
— coloana 3 va avea următorul cuprins: îDrum forestier
Sebeș“;
— coloana 4 va avea următorul cuprins: î15.000 m x 6 m,
de la intersecția formată din drumul forestier Isopul de Jos
și strada de pământ fără pietriș, până la Vârful Cserepes“;
— coloana 5 va avea următorul cuprins: î1998“;
— coloana 6 va avea următorul cuprins:
î1.062.000.000“;

— coloana 7 va avea următorul cuprins: îdomeniul
public al orașului, conform H.C.L. nr. 30/2001, modificată
prin H.C.L. nr. 38/2006;“.
2. La anexa nr. 36 îInventarul bunurilor care aparțin
domeniului public al comunei Daneș“, secțiunea I îBunuri
imobile“ se completează cu poziția nr. 75, conform anexei
nr. 1 la prezenta hotărâre.
3. Anexa nr. 60 îInventarul bunurilor care aparțin
domeniului public al comunei Miercurea Nirajului“ se
modifică și se completează după cum urmează:
a) titlul anexei va avea următorul cuprins: îInventarul
bunurilor care aparțin domeniului public al orașului
Miercurea Nirajului“;
b) secțiunea I îBunuri imobile“ se completează cu
pozițiile nr. 159—164, conform anexei nr. 2 la prezenta
hotărâre.
Art. II. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 11 octombrie 2006.
Nr. 1.412.
ANEXA Nr. 1
COMPLETĂRI

la inventarul bunurilor care aparțin domeniului public al comunei Daneș, județul Mureș
SECȚIUNEA I: BUNURI IMOBILE
Nr.
crt.

Cod de
clasificare

Denumirea
bunului

Elemente
de
identificare

Anul dobândirii
sau dării
în folosință

Valoarea
de inventar
(lei)

Situația
juridică
actuală

1

2

3

4

5

6

7

172.556.918

Domeniul public
al comunei,
conform H.G.R.
nr. 950/2005

75. 1.3.7.4

Drum forestier Stejăreni — 9 km
și terenul
90D = FE41 = 0,6 km; Hm 0 + 00 N6 + 00
aferent
93D = FE42 = 8,4 km; Hm 0 + 00 N84 + 00
Suprafața terenului (ha) — u.a. 93D = 5,0 ha
— u.a. 90D = 1,0 ha
Total = 6,0 ha

2005

8

MONITORUL OFICIAL AL ROMÂNIEI, PARTEA I, Nr. 857/19.X.2006
ANEXA Nr. 2
COMPLETĂRI

la inventarul bunurilor care aparțin domeniului public al orașului Miercurea Nirajului, județul Mureș
SECȚIUNEA I: BUNURI IMOBILE
Nr.
crt.

Cod de
clasificare

Denumirea
bunului

Elemente
de
identificare

Anul dobândirii
sau dării
în folosință

Valoarea
de inventar
(lei)

Situația
juridică
actuală

1

2

3

4

5

6

7

159. 1.3.7.4

Drum forestier

DF1 îKis Berek“ — 0+210

1948

15.000.000

Domeniul public al orașului,
conform H.C.L. nr. 33/2006

160. 1.3.7.4

Drum forestier

DF2 îVarga“ — 2+625

1948

157.500.000

Domeniul public al orașului,
conform H.C.L. nr. 33/2006

161. 1.3.7.4

Drum forestier

DF3 îKerek Erdo — 2+140
˝“

1948

117.700.000

Domeniul public al orașului,
conform H.C.L. nr. 33/2006

162. 1.3.7.4

Drum forestier

DF4 îBogdan“ — 2+800

1948

140.000.000

Domeniul public al orașului,
conform H.C.L. nr. 33/2006

163. 1.3.7.4

Drum forestier

DF6 îTörök út“ — 1+200

1948

66.000.000

Domeniul public al orașului,
conform H.C.L. nr. 33/2006

164. 1.3.7.4

Drum forestier

DF7 îFăget“ — 0+650

1948

35.750.000

Domeniul public al orașului,
conform H.C.L. nr. 33/2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
privind stabilirea cuantumului sumei de participare la concursurile organizate
pentru ocuparea funcției de manager, persoană fizică, din spitalele publice
În temeiul dispozițiilor Hotărârii Guvernului nr. 862/2006 privind organizarea și funcționarea Ministerului Sănătății
Publice,
în conformitate cu prevederile Ordinului ministrului sănătății publice nr. 1.212/2006 privind aprobarea Normelor de
organizare și desfășurare a concursurilor pentru ocuparea funcției de manager, persoană fizică, din spitalele publice,
având în vedere Referatul de aprobare al Direcției generale organizare, resurse umane, dezvoltare profesională și
salarizare nr. E.N. 5.147/2006,
ministrul sănătății publice emite prezentul ordin.
Art. 1. — (1) Cuantumul sumei de participare la
concursurile organizate pentru ocuparea funcției de
manager, persoană fizică, din spitalele publice se stabilește
la valoarea de 750 lei/participant.
(2) Candidații depun suma prevăzută la alin. (1)
în contul Centrului Național de Perfecționare în
Domeniul Sanitar București, cod fiscal (CUI) 16142125,
str. Bodești nr. 1, sectorul 2, cod poștal 022434, cont
nr. RO72TREZ7025025XXX000266 deschis la Trezoreria
Sectorului 2, cod cont 5025.

Art. 2. — Sumele încasate de Centrul Național de
Perfecționare în Domeniul Sanitar București se vor utiliza
pentru acoperirea cheltuielilor de organizare și desfășurare
a concursurilor de ocupare a funcției de manager din
spitalele publice, în condițiile legii.
Art. 3. — Direcția generală organizare, resurse umane,
dezvoltare profesională și salarizare și Centrul Național de
Perfecționare în Domeniul Sanitar București vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 10 octombrie 2006.
Nr. 1.233.

9

MONITORUL OFICIAL AL ROMÂNIEI, PARTEA I, Nr. 857/19.X.2006

ACTE ALE OFICIULUI ROMÂN
PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind publicarea în Monitorul Oficial al României, Partea I,
a Protocolului având drept obiect Metodologia privind utilizarea operelor muzicale
prin comunicare publică și remunerațiile reprezentând drepturile patrimoniale
cuvenite autorilor de opere muzicale
Având în vedere dispozițiile art. 1312 alin. (2) și ale art. 133 alin. (1) din Legea nr. 8/1996 privind dreptul de
autor și drepturile conexe, cu modificările și completările ulterioare, precum și ale art. 2 din Decizia directorului general al
Oficiului Român pentru Drepturile de Autor nr. 224/2006 privind constituirea Comisiei pentru negocierea Metodologiei
privind utilizarea operelor muzicale prin comunicare publică și drepturile patrimoniale cuvenite autorilor de opere muzicale,
publicată în Monitorul Oficial al României, Partea I, nr. 692 din 14 august 2006,
în baza prevederilor art. 6 alin. (1) și ale art. 7 din Hotărârea Guvernului nr. 401/2006 privind organizarea,
funcționarea, structura personalului și dotările necesare îndeplinirii atribuțiilor Oficiului Român pentru Drepturile de Autor,
ținând cont de Referatul nr. S.G./5.076 din 10 octombrie 2006 al Direcției registre, gestiune colectivă și relații publice,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Protocolul având drept obiect Metodologia privind
utilizarea operelor muzicale prin comunicare publică și
remunerațiile reprezentând drepturile patrimoniale cuvenite
autorilor de opere muzicale, încheiat între organismul de
gestiune colectivă Uniunea Compozitorilor și Muzicologilor
din România — Asociația pentru Drepturi de Autor (UCMR-ADA),
pe de o parte, și Federația Industriei Hoteliere din România
(FIHR), pe de altă parte, prevăzut în anexa care face parte
integrantă din prezenta decizie.

Art. 2. — Se desemnează organismul de gestiune
colectivă Uniunea Compozitorilor și Muzicologilor din
România — Asociația pentru Drepturi de Autor (UCMR-ADA),
cu sediul în municipiul București, Calea Victoriei nr. 141,
sectorul 1, drept colector al remunerațiilor reprezentând
drepturile patrimoniale cuvenite autorilor de opere muzicale
stabilite prin protocolul prevăzut la art. 1.
Art. 3. — Prezenta decizie intră în vigoare la data
publicării în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu
București, 10 octombrie 2006.
Nr. 365.

ANEXĂ

PROTOCOL
având drept obiect Metodologia privind utilizarea operelor muzicale prin comunicare publică și remunerațiile
reprezentând drepturile patrimoniale cuvenite autorilor de opere muzicale
Prezentul protocol a fost încheiat între Uniunea
Compozitorilor și Muzicologilor din România — Asociația
pentru Drepturi de Autor (UCMR-ADA), cu sediul în
municipiul București, Calea Victoriei nr. 141, sectorul 1, cod
fiscal 8887006, reprezentată legal prin doamna Ana Achim,
în calitate de director general, și de domnul Alexandru
Roată Palade, în calitate de avocat, și Federația Industriei
Hoteliere din România (FIHR), cu sediul în municipiul
București, bd. Magheru nr. 7, bloc ONT Carpați, et. 3,
camera 40, sectorul 1, cod fiscal 8286669, reprezentată
legal prin domnul Mihai Râjniță, în calitate de secretar
general.

În baza art. 131 alin. (2) și a art. 1311 alin. (1) din
Legea nr. 8/1996 privind dreptul de autor și drepturile
conexe, cu modificările și completările ulterioare, și a
Deciziei directorului general al Oficiului Român pentru
Drepturile de Autor nr. 224/2006 privind constituirea
Comisiei pentru negocierea Metodologiei privind utilizarea
operelor muzicale prin comunicare publică și drepturile
patrimoniale cuvenite autorilor de opere muzicale, publicată
în Monitorul Oficial al României, Partea I, nr. 692 din
14 august 2006, comisia astfel întrunită a negociat și a
convenit Metodologia privind utilizarea operelor muzicale
prin comunicare publică și remunerațiile reprezentând

10

MONITORUL OFICIAL AL ROMÂNIEI, PARTEA I, Nr. 857/19.X.2006

drepturile patrimoniale cuvenite autorilor de opere muzicale,
pentru comunicarea publică a operelor muzicale,

reglementată de metodologia care face parte integrantă din
prezentul protocol, după cum urmează:

METODOLOGIE

privind utilizarea operelor muzicale prin comunicare publică și remunerațiile reprezentând drepturile patrimoniale
cuvenite autorilor de opere muzicale
TITLUL I
Comunicarea publică a operelor muzicale în scop ambiental

1. Prin comunicarea publică a operelor muzicale în scop
ambiental se înțelege comunicarea făcută într-un loc
deschis publicului sau în orice loc în care se adună un
număr de persoane care depășește cercul normal al unei
familii și al cunoștințelor acesteia, indiferent de modalitatea
realizării comunicării prin prezentarea directă de către
interpreți ori prin întrebuințarea de mijloace electroacustice
sau electronice (televizoare, receptoare radio, casetofoane,
combine muzicale, echipament informatic — PC, CD-player,
instalații de amplificare și orice alte aparate de redare a
înregistrărilor sonore sau audiovizuale), cu scopul de a
crea ambianța pentru desfășurarea oricărei alte activități ce
nu necesită utilizarea operelor muzicale.
2. Este utilizator de opere muzicale, în sensul prezentei
metodologii, orice persoană juridică sau fizică ce folosește
cu orice titlu (de proprietate, administrare, concesiune,
închiriere, subînchiriere etc.) spații, închise sau deschise, în
care sunt utilizate în scop ambiental opere muzicale.
3. Utilizatorii au obligația ca, înaintea oricărei utilizări de
opere muzicale, cu 3 zile înaintea începerii utilizării, să
obțină din partea organismului de gestiune colectivă a
drepturilor de autor de opere muzicale autorizația licență
neexclusivă pentru utilizarea operelor muzicale și să
plătească remunerațiile datorate potrivit tabelului din
prezentul titlu și prevederilor prezentei metodologii,
indiferent de durata efectivă a utilizării.
4. În situația închirierii, subînchirierii sau a oricărui mod
de transmitere a folosinței parțiale a unui spațiu în care are
loc comunicarea publică a operelor muzicale, deținătorii, cu
orice titlu, persoane juridice sau fizice, ce utilizează acele
părți din spațiu, vor plăti, potrivit spațiului utilizat,
remunerațiile datorate potrivit tabelului din prezentul titlu.
5. Plata remunerațiilor datorate de utilizatori se
efectuează trimestrial. Termenul limită de plată pentru
utilizatorii care plătesc prin virament bancar este ziua a 10-a
a primei luni a trimestrului pentru care se face plata
remunerației. Utilizatorii care plătesc remunerațiile cu
numerar pe bază de chitanță vor achita remunerațiile
trimestriale la data semnării autorizației neexclusive.
6. Pentru întârzieri la plată utilizatorii datorează penalități
de 0,2%/zi de întârziere.
7. Pentru comunicarea publică a operelor muzicale în
scop ambiental fără autorizarea prin licență neexclusivă din
partea organismului de gestiune colectivă a drepturilor de
autor de opere muzicale, utilizatorii vor plăti acestuia, cu
titlu de daune interese, o sumă reprezentând triplul
remunerațiilor ce ar fi fost legal datorate pentru utilizarea
autorizată potrivit prevederilor prezentei metodologii.
8. Organismul de gestiune colectivă a drepturilor de
autor de opere muzicale poate monitoriza, prin
reprezentanți împuterniciți în acest sens, utilizarea operelor
muzicale în scop ambiental, accesul acestora fiindu-le
permis în mod liber în orice spațiu de utilizare a muzicii în

scop ambiental numai în baza legitimațiilor vizate de
organismul de gestiune colectivă a drepturilor de autor de
opere muzicale acreditat cu colectarea pe teritoriul
României. Reprezentanții organismului de gestiune colectivă
a drepturilor de autor de opere muzicale pot utiliza
echipamente de înregistrare audio și/sau video portabile în
spațiile în care sunt utilizate operele muzicale, înregistrările
astfel efectuate făcând dovada deplină a utilizării operelor
muzicale în scop ambiental.
9. Pentru alte modalități de utilizare a operelor muzicale
pentru care remunerațiile nu sunt cuprinse în tabelele din
prezenta motodologie, organismul de gestiune colectivă a
drepturilor de autor de opere muzicale poate încheia prin
negociere, cu avizul Consiliului director, autorizații prin
licență neexclusivă cu utilizatorii.
10. În cazul în care un utilizator urmează să înceteze
utilizarea operelor muzicale, este obligat să transmită la
sediul central al organismului de gestiune colectivă a
drepturilor de autor de opere muzicale, cu cel puțin 10 zile
înainte de data încetării utilizării operelor muzicale, o
notificare scrisă cuprinzând: denumirea și sediul
utilizatorului, numărul și data autorizației încheiate cu
organismul de gestiune colectivă a drepturilor de autor de
opere muzicale, adresa completă a locației unde încetează
utilizarea și motivele încetării utilizării operelor muzicale. În
urma acestei notificări, organismul de gestiune colectivă a
drepturilor de autor de opere muzicale este îndreptățit ca,
după caz, împreună cu organisme de control ale statului
sau separat, să efectueze inopinat unul sau mai multe
controale la locația pentru care s-a indicat încetarea
utilizării operelor muzicale, urmând a fi aplicate, după caz,
dispozițiile legale. În absența unei astfel de notificări scrise,
comunicate către sediul central al organismului de gestiune
colectivă a drepturilor de autor de opere muzicale,
utilizatorul datorează în continuare remunerațiile prevăzute
de prezenta metodologie, conform autorizației emise, fără a
putea invoca o eventuală încetare a utilizării operelor
muzicale.
11. Remunerațiile forfetare, inclusiv remunerațiile minime,
se pot modifica anual, potrivit art. 131 4 din Legea
nr. 8/1996, cu modificările și completările ulterioare, pe
baza indicelui de inflație stabilit la nivel național. Aceste
modificări se depun la Oficiul Român pentru Drepturile de
Autor, urmând a fi publicate în Monitorul Oficial al
României, Partea I, pe cheltuiala organismului de gestiune
colectivă a drepturilor de autor de opere muzicale, prin
decizie a directorului general al Oficiului Român pentru
Drepturile de Autor, emisă în termen de 5 zile de la data
depunerii, și intră în vigoare de la data de 1 a lunii
următoare celei în care au fost publicate.
12. Prezenta metodologie se aplică tuturor utilizatorilor și
poate fi modificată numai după 3 ani de la data publicării
acesteia în Monitorul Oficial al României, Partea I.

MONITORUL OFICIAL AL ROMÂNIEI, PARTEA I, Nr. 857/19.X.2006
T A B E L1)

cuprinzând remunerațiile datorate pentru comunicarea publică
a operelor muzicale în scop ambiental(*)

1)

Tabelul este reprodus în facsimil.

11

12

MONITORUL OFICIAL AL ROMÂNIEI, PARTEA I, Nr. 857/19.X.2006

MONITORUL OFICIAL AL ROMÂNIEI, PARTEA I, Nr. 857/19.X.2006

TITLUL

II

Comunicarea publică a operelor muzicale în scop lucrativ

1. Prin utilizare, în sensul prezentului titlu, se înțelege
comunicarea publică a operelor muzicale în scop lucrativ
făcută într-un loc deschis publicului sau în orice loc în care
se adună un număr de persoane care depășește cercul
normal al unei familii și al cunoștințelor acesteia, prin
interpretarea directă de către artiști sau prin orice alt mijloc
tehnic, prin fir ori fără fir, prin care muzica este prezentată
în sine sau însoțește alte acțiuni, cum ar fi dansul,
spectacolul de circ, sportul etc., în spații închise sau
deschise, în care publicul plătește bilete de acces și/sau
consumații ori în care au loc acțiuni promoționale,
publicitare, demonstrative și altele asemenea.
2. Este utilizator, în sensul prezentei metodologii, oricare
persoană juridică sau fizică autorizată care organizează
activități de natura celor enumerate la pct. 1.
3. Utilizatorii au obligația să obțină din partea
organismului de gestiune colectivă a drepturilor de autor de
opere muzicale, cu cel puțin 5 zile înaintea oricărei utilizări
prin comunicare publică a operelor muzicale (spectacol,
concert etc.), autorizația prin licență neexclusivă pentru
utilizarea operelor muzicale și să plătească remunerațiile
stabilite potrivit tabelelor cuprinse în prezentul titlu.
4. În vederea obținerii autorizației neexclusive, utilizatorii
au obligația să comunice organismului de gestiune
colectivă a drepturilor de autor de opere muzicale, cu cel
puțin 5 zile înainte de utilizarea operelor muzicale, toate
informațiile privind data și adresa locației, programul artistic
al spectacolului, numărul de bilete puse în vânzare sau,
după caz, bugetul de cheltuieli al spectacolului ori al
evenimentului artistic organizat, indiferent dacă acesta este
suportat de utilizator sau de un terț.

13

5. Remunerația procentuală se calculează prin aplicarea
procentelor din coloana 1 a tabelelor din prezentul titlu
asupra bazei de calcul, astfel cum este reglementată la
pct. 6, 7 și 8, dar remunerația datorată nu va fi mai mică
decât remunerația minimă prevăzută pentru fiecare utilizare
în coloana 2 a tabelelor din prezentul titlu.
6. Baza de calcul a remunerațiilor procentuale o
reprezintă, după caz:
a) veniturile obținute din vânzarea de bilete, publicitate,
programe, materiale promoționale, consumații etc.;
b) bugetul de cheltuieli în cazul în care nu se obțin
venituri din vânzarea de bilete, materiale promoționale,
consumații etc.;
7. Baza de calcul minimă în cazul spectacolelor, la care
accesul publicului se face pe bază de bilete, organizate în
incinte (săli de spectacole, grădini, stadioane etc.), la care
se aplică procentele din coloana 1 a tabelului nr. I din
prezentul titlu, este reprezentată de valoarea rezultată din
înmulțirea numărului total de spectatori (inclusiv numărul de
invitați) cu prețul mediu al biletelor puse în vânzare.
8. Bugetul de cheltuieli, în sensul prezentei metodologii,
reprezintă totalitatea cheltuielilor efectuate de utilizator sau
de terți pentru realizarea activității ce utilizează operele
muzicale incluzând, dar fără a se limita la: cheltuieli cu
onorariile interpreților, cheltuielile cu cazarea, cu transportul,
cheltuieli pentru locația spațiului de desfășurare, cheltuieli
de sonorizare, cheltuieli de publicitate și promoție, cheltuieli
de regie, cheltuieli pentru serviciul de pază și alte cheltuieli
de organizare.
9. În cazul în care operele muzicale sunt utilizate în
aceeași locație atât în scop lucrativ, cât și în scop
ambiental, se plătesc remunerații distincte pentru ambele
utilizări.
10. Pentru utilizările de opere muzicale prevăzute în
tabelul nr. I și III din prezentul titlu, precum și pentru alte

14

MONITORUL OFICIAL AL ROMÂNIEI, PARTEA I, Nr. 857/19.X.2006

utilizări periodice, sezoniere sau ocazionale, 30% din
remunerația datorată se plătește în avans, raportat la
valoarea tuturor biletelor oferite spre vânzare, sau, în cazul
în care nu se obțin venituri din vânzarea de bilete, raportat
la bugetul de cheltuieli, dar nu mai puțin decât remunerația
minimă prevăzută în coloana 2 a tabelelor nr. I și III din
prezentul titlu. Diferența de remunerație datorată potrivit
prezentei metodologii se va plăti în termen de cel mult
5 zile de la data utilizării autorizate.
11. Utilizatorii care desfășoară activități potrivit tabelului
nr. II din prezentul titlu vor plăti un avans, pentru perioada
autorizată, reprezentând valoarea remunerațiilor minime
prevăzute în coloana 2 a tabelului nr. II, la data încheierii
autorizației neexclusive cu organismul de gestiune colectivă
a drepturilor de autor de opere muzicale. În termen de 15
zile de la încheierea fiecărui trimestru, utilizatorul are
obligația de a prezenta un raport ștampilat și semnat de
reprezentantul legal care să conțină veniturile
din
încasările din bilete și consumații, însoțit de copii după
balanța de verificare contabilă îclasa 7“. În cazul în care
remunerația procentuală calculată asupra veniturilor din
vânzările de bilete și consumații este mai mare decât
remunerația plătită în avans pentru acel trimestru, diferența
de remunerație va fi plătită de utilizator organismului de
gestiune colectivă a drepturilor de autor de opere muzicale
până cel mai târziu la data de 15 a lunii următoare a
trimestrului pentru care este datorată.
12. În cazul turneelor sau al reprezentațiilor repetate ale
aceluiași spectacol, utilizatorii și organismul de gestiune
colectivă a drepturilor de autor de opere muzicale pot
conveni ca plata remunerațiilor să aibă loc după ultimul
spectacol al turneului, cu condiția plății unui avans din
remunerații agreat de părți.
13. Pentru întârzieri la plată utilizatorii datorează
penalități de 0,2%/zi de întârziere.
14. În cazul în care activitățile de organizare a unui
spectacol, respectiv producerea spectacolului (activitatea de
vânzare de bilete, activitatea de impresariere a participării
artiștilor interpreți, activitatea de plată a onorariilor artiștilor
etc.), se fac de două sau mai multe persoane juridice sau
fizice, obligația de a obține autorizația prin licență
neexclusivă de plată a remunerației pentru utilizarea
operelor muzicale prin comunicare publică și de predare a
raportului revine în solidar tuturor utilizatorilor care sunt
considerați astfel coorganizatori.
15. Utilizatorii prevăzuți în tabelele nr. I și III din
prezentul titlu au obligația să depună la sediul organismului
de gestiune colectivă a drepturilor de autor de opere
muzicale, în termen de 15 zile de la data utilizării, un
raport cuprinzând denumirea și data evenimentului
(spectacol, concert etc.), adresa locației, denumirea, autorii
și durata operelor muzicale utilizate (formații participante,
eventual interpreții) și baza de calcul a remunerației.
Raportul va fi ștampilat și semnat de reprezentantul
legal al utilizatorului și va fi însoțit de o declarație pe
propria răspundere a reprezentantului legal al utilizatorului
că datele cuprinse în raport sunt complete și corecte, o
copie a decontului privind veniturile obținute din vânzarea
de bilete, depus la autoritățile competente (direcția de taxe

și impozite locale), și copii ale documentelor contabile
privind veniturile ce intră în baza de calcul, potrivit
prezentei metodologii, sau după caz, bugetul de cheltuieli.
16. În cazul în care, cu cel puțin 3 zile înainte de data
utilizării ocazionale a operelor muzicale (spectacole,
concerte etc.) utilizatorul nu a solicitat în scris autorizație
prin licență neexclusivă pentru utilizarea operelor muzicale,
cu toate că organismul de gestiune colectivă a drepturilor
de autor de opere muzicale l-a notificat în scris în acest
sens sau autorizația nu a putut fi încheiată, din culpa
utilizatorului, organismul de gestiune colectivă a drepturilor
de autor de opere muzicale va putea solicita interzicerea
desfășurării evenimentului muzical (spectacol, concert etc.).
17. Pentru comunicarea publică a operelor muzicale în
scop lucrativ fără autorizație prin licență neexclusivă din
partea organismului de gestiune colectivă a drepturilor de
autor de opere muzicale, utilizatorii vor plăti acestuia, cu
titlu de daune-interese, o sumă reprezentând triplul
remunerațiilor ce ar fi fost legal datorate pentru utilizarea
autorizată. În cazul în care nu se poate determina
cuantumul remunerației ce ar fi fost legal datorată de
utilizatori, aceștia datorează triplul remunerațiilor plătite în
mod uzual de utilizatorii din aceeași categorie.
18. Organismul de gestiune colectivă a drepturilor de
autor de opere muzicale poate monitoriza, prin
reprezentanți împuterniciți în acest sens, utilizarea operelor
muzicale în scop lucrativ, accesul acestora fiindu-le permis
în mod liber în orice spațiu de utilizare a muzicii în scop
lucrativ numai în baza legitimațiilor vizate de organismul de
gestiune colectivă a drepturilor de autor de opere muzicale.
Reprezentanții organismului de gestiune colectivă a
drepturilor de autor de opere muzicale pot utiliza
echipamente de înregistrare audio și/sau video portabile în
spațiile în care sunt utilizate operele muzicale, înregistrările
astfel efectuate făcând dovada deplină a utilizării operelor
muzicale în scop lucrativ.
19. Remunerațiile forfetare, inclusiv remunerațiile minime,
se pot modifica anual, potrivit art. 131 4 din Legea
nr. 8/1996, cu modificările și completările ulterioare, pe
baza indicelui de inflație stabilit la nivel național. Aceste
modificări se depun la Oficiul Român pentru Drepturile de
Autor, urmând a fi publicate în Monitorul Oficial al
României, Partea I, pe cheltuiala organismului de gestiune
colectivă a drepturilor de autor de opere muzicale, prin
decizie a directorului general al Oficiului Român pentru
Drepturile de Autor, emisă în termen de 5 zile de la data
depunerii, și intră în vigoare de la data de 1 a lunii
următoare celei în care au fost publicate.
20. Pentru alte modalități de utilizare, pentru care
remunerațiile nu sunt cuprinse în tabelele prezentei
metodologii, organismul de gestiune colectivă a drepturilor
de autor de opere muzicale poate încheia, prin negociere,
cu avizul Consiliului director, autorizații prin licență
neexclusivă cu utilizatorii.
21. Prezenta metodologie se aplică tuturor utilizatorilor
și poate fi modificată numai după 3 ani de la data
publicării acesteia în Monitorul Oficial al României,
Partea I.

MONITORUL OFICIAL AL ROMÂNIEI, PARTEA I, Nr. 857/19.X.2006

15

T A B E L U L Nr. I1)

privind remunerațiile reprezentând drepturile patrimoniale de autor pentru utilizarea operelor muzicale în concerte
și alte spectacole și procentele aplicabile*)

T A B E L U L Nr. II

privind remunerațiile reprezentând drepturile patrimoniale de autor pentru utilizarea operelor muzicale
în localuri*)

1)

Tabelele nr. I—III sunt reproduse în facsimil.

16

MONITORUL OFICIAL AL ROMÂNIEI, PARTEA I, Nr. 857/19.X.2006

T A B E L U L Nr. III

privind remunerațiile reprezentând drepturile patrimoniale de autor pentru utilizarea operelor muzicale
în cadrul manifestărilor ocazionale*)

Încheiat în 3 exemplare, câte unul pentru fiecare parte, iar unul pentru a fi depus la Oficiul Român pentru
Drepturile de Autor.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 857/19.X.2006 conține 16 pagini.

Prețul: 1,15 lei

&JUYDGY|120334]
ISSN 1453—4495

