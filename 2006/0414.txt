PARTEA

Anul 174 (XVIII) — Nr. 414

I

LEGI, DECRETE, HOTĂRÂRI ȘI ALTE ACTE

Vineri, 12 mai 2006

SUMAR

Pagina

Nr.

DECIZII ALE CURȚII CONSTITUȚIONALE
494.

Decizia nr. 341 din 18 aprilie 2006 referitoare la excepția
de neconstituționalitate a dispozițiilor art. 8 din
Ordonanța Guvernului nr. 105/1999 privind

315.

acordarea unor drepturi persoanelor persecutate
de către regimurile instaurate în România cu
începere de la 6 septembrie 1940 până la
6 martie 1945 din motive etnice .............................

DECIZII

ALE

1–3

CURȚII

Pagina
HOTĂRÂRI ALE GUVERNULUI ROMÂNIEI
— Hotărâre privind echipamentul maritim...............

3–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale privind aprobarea cotelor de
recoltă pentru speciile de faună de interes
cinegetic, la care vânarea este permisă, pentru
sezonul de vânătoare 15 mai 2006 — 14 mai
2007 ...........................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 341
din 18 aprilie 2006

referitoare la excepția de neconstituționalitate a dispozițiilor art. 8 din Ordonanța Guvernului
nr. 105/1999 privind acordarea unor drepturi persoanelor persecutate de către regimurile instaurate
în România cu începere de la 6 septembrie 1940 până la 6 martie 1945 din motive etnice
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Mihaela Cîrstea
Claudia Margareta Niță

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 8 din Ordonanța Guvernului nr. 105/1999
privind acordarea unor drepturi persoanelor persecutate de
către regimurile instaurate în România cu începere de la
6 septembrie 1940 până la 6 martie 1945 din motive

etnice, excepție ridicată din oficiu de Curtea de Apel
Suceava — Secția comercială, contencios administrativ și
fiscal în Dosarul nr. 2.936/com/2005.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată, arătând,
în esență, că dispozițiile de lege criticate se aplică în mod
unitar tuturor celor vizați de ipoteza normei și nu contravin,
așadar, principiului egalității și al nediscriminării, acest
principiu presupunând aplicarea unui tratament juridic diferit
unor situații deosebite, respectiv a unui regim juridic identic
pentru situații egale.

2

MONITORUL OFICIAL AL ROMÂNIEI, PARTEA I, Nr. 414/12.V.2006
C U R T E A,

având în vedere actele și lucrările dosarului, reține următoarele:
Prin Încheierea din 11 ianuarie 2006, pronunțată în
Dosarul nr. 2.936/com/2005, Curtea de Apel Suceava —
Secția comercială, contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 8 din Ordonanța
Guvernului nr. 105/1999 privind acordarea unor drepturi
persoanelor persecutate de către regimurile instaurate în
România cu începere de la 6 septembrie 1940 până la
6 martie 1945 din motive etnice. Excepția a fost ridicată din
oficiu de către instanța de judecată într-o cauză având ca
obiect o contestație împotriva unei decizii a Casei Județene
de Pensii Suceava prin care aceasta a anulat decizia prin
care reclamantului i s-au acordat drepturile prevăzute de
Decretul-lege nr. 118/1990 privind acordarea unor drepturi
persoanelor persecutate din motive politice de dictatura
instaurată cu începere de la 6 martie 1945, precum și
celor deportate în străinătate ori constituite în prizonieri.
În motivarea excepției de neconstituționalitate instanța
de judecată arată că textul de lege criticat contravine
prevederilor art. 4 alin. (2) și ale art. 16 alin. (1) din
Constituție, referitoare la principiul egalității în drepturi a
cetățenilor, precum și celor ale art. 20 din aceasta, cu
raportare la dispozițiile art. 14 și 41 din Convenția pentru
apărarea drepturilor omului și a libertăților fundamentale,
privind interzicerea discriminării și dreptul la reparație
echitabilă.
În acest sens se susține că textul de lege atacat
creează o discriminare, întrucât persoanele aici enumerate,
respectiv cele care au activat în miliție, securitate sau
instanțe militare, sunt excluse de la beneficiul drepturilor
acordate în temeiul Ordonanței Guvernului nr. 105/1999
doar pentru îsimplul fapt că locul lor de muncă era la
acea instituție, care, de altfel, funcționa conform legilor de
la acea vreme“ și independent de funcția deținută acolo
sau dacă au săvârșit o faptă culpabilă, care, eventual, să
fi fost dovedită și sancționată potrivit legii. Astfel, se
introduce o culpabilizare generală, indiferent de vina
personală, încălcându-se îprincipiile egalității pe motive de
apartenență, precum și al nediscriminării“.
Mai menționează că, în speța dedusă judecății,
dispozițiile de lege criticate îsancționează o persoană
persecutată din motive etnice pentru aspecte petrecute
ulterior și fără legătură cu drepturile ce i se cuvin pentru
persecuțiile suferite“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului a transmis punctul său de vedere
prin care apreciază că prevederile art. 8 din Ordonanța
Guvernului nr. 105/1999 sunt constituționale, întrucât
acestea nu contravin principiilor egalității în drepturi și
nediscriminării, consacrate de art. 4 alin. (2) și de art. 16
alin. (1) din Constituție, precum și de art. 14 din Convenția
pentru apărarea drepturilor omului și a libertăților
fundamentale. Pe de o parte, principiul egalității în drepturi
impune reglementarea unui tratament juridic egal pentru
situații care, în funcție de scopul urmărit, nu sunt diferite,
iar pe de altă parte, instituirea prin dispozițiile de lege
criticate a unor categorii de persoane cărora nu li se aplică
prevederile Ordonanței Guvernului nr. 105/1999 reprezintă
opțiunea legiuitorului, care, în considerarea unor situații
deosebite în care acestea se află, poate să reglementeze
excluderea lor de la beneficiul acordării unor drepturi.
În ceea ce privește critica de neconstituționalitate față
de prevederile art. 41 din Convenția pentru apărarea

drepturilor omului și a libertăților fundamentale, apreciază
că acestea nu au incidență în cauza de față.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului și dispozițiile de lege
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 8 din Ordonanța Guvernului nr. 105/1999
privind acordarea unor drepturi persoanelor persecutate de
către regimurile instaurate în România cu începere de la
6 septembrie 1940 până la 6 martie 1945 din motive
etnice, publicată în Monitorul Oficial al României, Partea I,
nr. 426 din 31 august 1999, aprobată cu modificări și
completări prin Legea nr. 189/2000, publicată în Monitorul
Oficial al României, Partea I, nr. 553 din 8 noiembrie
2000. Textul de lege criticat are următorul conținut:
îPrevederile prezentei ordonanțe nu se aplică persoanelor
condamnate pentru infracțiuni contra păcii și omenirii, celor
care înainte de 23 august 1944 au desfășurat o activitate
fascistă în cadrul unei organizații sau mișcări de acest fel,
precum și celor care în perioada 6 martie 1945 —
22 decembrie 1989 au făcut parte din aparatul de represiune,
securitate, miliție și din instanțele militare care au instrumentat
și au judecat procese politice ale opozanților regimului
comunist.“
Curtea de Apel Suceava — Secția comercială,
contencios administrativ și fiscal consideră că acest text de
lege contravine art. 4 alin. (2) și art. 16 alin. (1) din
Constituție, privind principiul egalității în drepturi a
cetățenilor și al nediscriminării din motive de apartenență
politică, precum și art. 14 și 41 din Convenția pentru
apărarea drepturilor omului și a libertăților fundamentale,
privind interzicerea discriminării, respectiv dreptul la
reparație echitabilă, prin raportare la prevederile art. 20 din
Constituție, referitoare la tratatele internaționale privind
drepturile omului.
Analizând textul de lege criticat, raportat la prevederile
din Legea fundamentală și din instrumentele juridice
internaționale pretins a fi încălcate, Curtea Constituțională
constată următoarele:
Instituirea prin dispozițiile de lege criticate a unor
categorii de persoane cărora nu li se aplică prevederile
Ordonanței Guvernului nr. 105/1999, respectiv persoanele
condamnate pentru infracțiuni contra păcii și omenirii, cele
care înainte de 23 august 1944 au desfășurat o activitate
fascistă în cadrul unei organizații sau mișcări de acest fel,
precum și cele care în perioada 6 martie 1945 —
22 decembrie 1989 au făcut parte din aparatul de
represiune, securitate, miliție și din instanțele militare care
au instrumentat și au judecat procese politice ale
opozanților regimului comunist, nu contravine principiului
constituțional al egalității în drepturi.
În concordanță cu jurisprudența Curții Europene a
Drepturilor Omului, Curtea Constituțională a statuat în
numeroase rânduri în deciziile sale în materie că principiul
egalității în drepturi presupune instituirea unui tratament
egal pentru situații care, în funcție de scopul urmărit, nu
sunt diferite. De aceea, el nu exclude, ci, dimpotrivă,
presupune soluții diferite pentru situații diferite.
În consecință, Curtea observă că, în cadrul
competențelor sale, legiuitorul poate adopta reglementări

MONITORUL OFICIAL AL ROMÂNIEI, PARTEA I, Nr. 414/12.V.2006
prin care unele persoane să nu beneficieze de acordarea
unor drepturi, ținând seama de situațiile diferite în care
acestea se află și fără ca astfel să se încalce principiul
egalității în drepturi.
În ceea ce privește susținerea potrivit căreia dispozițiile
de lege criticate îsancționează o persoană persecutată din
motive etnice pentru aspecte petrecute ulterior și fără
legătură cu drepturile ce i se cuvin pentru persecuțiile
suferite“, Curtea constată că aceasta nu se referă la o
problemă de constituționalitate, ci la o problemă care ține
de domeniul interpretării și aplicării legii, care nu intră însă

3

sub incidența controlului de constituționalitate, fiind de
atributul exclusiv al instanței de judecată.
Referitor la critica de neconstituționalitate față de
dispozițiile art. 20 din Constituție, cu raportare la art. 41
din Convenția pentru apărarea drepturilor omului și a
libertăților fundamentale, Curtea observă că acestea nu au
incidență în cauză, întrucât reglementează dreptul la
reparație echitabilă al părții lezate în cazul constatării de
către Curtea Europeană a Drepturilor Omului a unei
încălcări a acestei convenții sau a protocoalelor sale și
dacă dreptul intern al statului pârât nu permite decât o
înlăturare incompletă a consecințelor acestei încălcări.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 din Ordonanța Guvernului nr. 105/1999 privind
acordarea unor drepturi persoanelor persecutate de către regimurile instaurate în România cu începere de la 6 septembrie
1940 până la 6 martie 1945 din motive etnice, excepție ridicată din oficiu de către Curtea de Apel Suceava — Secția
comercială, contencios administrativ și fiscal în Dosarul nr. 2.936/com/2005 al acestei instanțe.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind echipamentul maritim
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993,
în temeiul art. 108 din Constituția României, republicată, și al art. 5 alin. (2) din Legea nr. 608/2001 privind
evaluarea conformității produselor, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — (1) Prevederile prezentei hotărâri se aplică
echipamentelor maritime prevăzute în anexa A.1, destinate
a fi montate la bordul navelor noi care arborează pavilionul
român.
(2) Prevederile prezentei hotărâri nu se aplică
echipamentelor prevăzute în anexa A.1, care, la data
intrării în vigoare a prezentei hotărâri, erau deja montate la
bordul unei nave care arborează pavilionul român.
(3) Echipamentele maritime prevăzute în anexa A.2,
pentru care, potrivit convențiilor internaționale, se prevede
necesitatea aprobării de tip, dar pentru care nu există
standarde internaționale de încercări, continuă să fie
supuse aprobării de tip Autorității Navale Române, conform
normelor tehnice aprobate de Ministerul Transporturilor,
Construcțiilor și Turismului.

(4) Echipamentele maritime destinate a fi montate la
bordul navelor existente:
a) echipamente care nu se găseau la bord anterior; sau
b) echipamente care se găseau anterior la bord și care
sunt înlocuite, cu excepția cazurilor în care convențiile
internaționale permit altfel,
sunt supuse prevederilor prezentei hotărâri, fie că nava se
află sau nu în România în momentul instalării
echipamentelor.
(5) Fără a contraveni faptului că echipamentele
prevăzute la alin. (1) pot intra sub incidența altor acte
normative, în special a Hotărârii Guvernului nr. 497/2003
privind stabilirea condițiilor de introducere pe piață și de
funcționare a aparatelor electrice și electronice din punct de
vedere al compatibilității electromagnetice, cu modificările și
completările ulterioare, care transpune Directiva Consiliului
89/336/CEE, și a Legii protecției muncii nr. 90/1996,
republicată, cu modificările și completările ulterioare, care

4

MONITORUL OFICIAL AL ROMÂNIEI, PARTEA I, Nr. 414/12.V.2006

transpune Directiva Consiliului 89/686/CEE, aceste
echipamente fac doar obiectul prezentei hotărâri.
Art. 2. — (1) În înțelesul prezentei hotărâri, termenii
utilizați se definesc după cum urmează:
a) aprobare de tip — procedurile de evaluare a
echipamentului produs în conformitate cu standardele de
încercări aplicabile și de eliberare a certificatelor
corespunzătoare;
b) Autoritatea Navală Română — organul tehnic de
specialitate din subordinea Ministerului Transporturilor,
Construcțiilor și Turismului, care verifică respectarea
prevederilor prezentei hotărâri și este responsabil pentru
supravegherea pieței;
c) certificate de siguranță — certificatele eliberate de
administrațiile statelor de pavilion sau de organizații
recunoscute, în numele acestora, în conformitate cu
convențiile internaționale;
d) convenții internaționale:
1. Convenția internațională asupra liniilor de încărcare,
încheiată la Londra la 5 aprilie 1966 (LL 66), la care
România a aderat prin Decretul Consiliului de Stat
nr. 80/1971;
2. Convenția referitoare la Regulamentul internațional din
1972 pentru prevenirea abordajelor pe mare, încheiată la
Londra la 20 octombrie 1972, la care România a aderat
prin Decretul Consiliului de Stat nr. 239/1974;
3. Convenția internațională din 1973 pentru prevenirea
poluării de către nave, modificată prin Protocolul încheiat la
Londra la data de 17 februarie 1978 (MARPOL 73/78), la
care România a aderat prin Legea nr. 6/1993;
4. Convenția internațională din 1974 pentru ocrotirea
vieții omenești pe mare, încheiată la Londra la 1 noiembrie
1974 (SOLAS 74), la care România a aderat prin Decretul
Consiliului de Stat nr. 80/1979,
împreună cu protocoalele și amendamentele la acestea, în
versiunile lor actualizate;
e) echipament montat la bord — echipamentul plasat sau
instalat permanent la bordul unei nave;
f) echipamente — echipamentele maritime cuprinse în
anexele A.1 și A.2, care se montează la bordul navelor
pentru a fi utilizate conform prevederilor reglementărilor
internaționale sau care se montează în mod voluntar în
vederea utilizării și pentru care este necesară aprobarea
administrației statului de pavilion conform instrumentelor
internaționale;
g) echipamente de radiocomunicații — echipamentele
prevăzute în cap. IV din Convenția SOLAS 1974, în
versiunea sa actualizată, și aparatele radiotelefonice UIF
(VHF) de emisie-recepție de pe ambarcațiunile de salvare,
prevăzute la Regula III/6.2.1 a acestei convenții;
h) instrumente internaționale — convențiile internaționale,
rezoluțiile și circularele relevante ale Organizației Maritime
Internaționale (IMO), precum și standardele internaționale
de încercări relevante;
i) marcaj — simbolul prevăzut în art. 8 și în anexa D;
j) navă — orice navă care intră sub incidența
convențiilor internaționale; nu sunt incluse navele militare;
k) navă existentă — o navă care nu este nouă;
l) navă nouă — o navă a cărei chilă a fost pusă sau
care se găsește într-un stadiu similar de construcție la data
intrării în vigoare a prezentei hotărâri sau ulterior acestei
date. În scopul aplicării acestei definiții, prin stadiu similar
de construcție se va înțelege că:
1. stadiul construcției este identificabil ca fiind specific
începutului construcției; și
2. asamblarea respectivei nave este realizată la un nivel
reprezentând cel puțin 50 t de material sau 1% din masa
estimată a tuturor materialelor pentru corpul și structurile
sale, luându-se în considerare valoarea cea mai mică;
m) organism notificat — laborator de încercări, organism
de certificare sau de inspecție, persoană juridică cu sediul

în România sau într-un stat membru al Uniunii Europene,
care a fost desemnat și notificat de către o autoritate
competentă ori, respectiv, de către un stat membru, pentru
a realiza evaluarea conformității într-un domeniu
reglementat și care este cuprins în lista organismelor
notificate, publicată în Jurnalul Oficial al Uniunii Europene;
n) proceduri de evaluare a conformității — procedurile
prevăzute în art. 6 și în anexa B;
o) standarde de încercări — standardele în versiunea lor
actualizată, aplicabile pentru definirea metodelor de
încercare și a rezultatelor testelor, dar numai în forma în
care se face referire în anexele A.1 și A.2, care sunt
stabilite în concordanță cu cerințele convențiilor
internaționale, ale rezoluțiilor și circularelor IMO
corespunzătoare de către:
1. Organizația Maritimă Internațională (IMO);
2. Organizația Internațională de Standardizare (ISO);
3. Comisia Electrotehnică Internațională (CEI);
4. Comitetul European de Standardizare (CEN);
5. Comitetul European de Standardizare Electrotehnică
(CENELEC);
6. Institutul European de Standardizare pentru
Telecomunicații (ETSI).
(2) Termenii definiți la alin. (1) se completează cu termenii
de specialitate definiți la art. 4 din Legea nr. 608/2001 privind
evaluarea conformității produselor, republicată.
CAPITOLUL II
Libera circulație
Art. 3. — (1) Echipamentele enumerate în anexa A.1
trebuie să fie conforme cu prevederile aplicabile ale
instrumentelor internaționale indicate în această anexă.
(2) Conformitatea echipamentelor cu prevederile
aplicabile ale convențiilor internaționale, ale rezoluțiilor și
circularelor Organizației Maritime Internaționale se
demonstrează numai pe baza standardelor de încercări
corespunzătoare și a procedurilor de evaluare a
conformității prevăzute în anexa A.1. Pentru toate
echipamentele enumerate în anexa A.1, pentru care sunt
indicate atât standarde de încercări CEI, cât și ETSI,
aceste standarde constituie două opțiuni posibile și
producătorul sau reprezentantul său autorizat în România
sau într-un stat membru al Uniunii Europene poate stabili
pe care din cele două să o utilizeze.
Art. 4. — (1) Introducerea pe piață sau montarea la
bordul navelor a echipamentelor prevăzute în anexa A.1,
care poartă marcajul ori sunt conforme din alte motive cu
prevederile prezentei hotărâri, nu poate fi interzisă,
restrânsă sau împiedicată și nu poate fi refuzată eliberarea
ori reînnoirea certificatelor de siguranță corespunzătoare.
(2) Autoritatea competentă trebuie să elibereze o licență
radio conform reglementărilor internaționale privind
radiocomunicațiile, înainte de eliberarea certificatului de
siguranță corespunzător.
Art. 5. — (1) În cazul unei nave noi care, indiferent de
pavilionul său, nu este înmatriculată într-un stat membru al
Uniunii Europene și care solicită înmatricularea în România,
proprietarul trebuie să prezinte Autorității Navale Române
lista echipamentelor maritime care poartă marcajul și a
celor pentru care solicită echivalarea. Autoritatea Navală
Română va supune nava unei inspecții pentru a verifica
dacă starea reală a echipamentelor sale corespunde cu
certificatele de siguranță sau cu prezenta hotărâre, dacă
acestea au aplicat marcajul corespunzător sau dacă sunt
echivalente cu aprobarea de tip a echipamentelor, conform
prezentei hotărâri.
(2) Cu excepția cazurilor în care echipamentele poartă
marcajul sau sunt considerate echivalente de Autoritatea
Navală Română, acestea trebuie înlocuite.
(3) Pentru echipamentele considerate echivalente
conform prezentului articol, Autoritatea Navală Română

MONITORUL OFICIAL AL ROMÂNIEI, PARTEA I, Nr. 414/12.V.2006
eliberează un certificat, care trebuie să însoțească
permanent echipamentul și care conține autorizarea de a
instala acele echipamente la bordul navei și impune
eventualele restricții sau dispoziții relative la utilizarea lor.
(4) În ceea ce privește echipamentele de radiocomunicații,
acestea nu trebuie să influențeze în mod necorespunzător
cerințele spectrului de radiofrecvențe.
CAPITOLUL III
Conformitatea
Art. 6. — (1) Procedura de evaluare a conformității,
definită în detaliu în anexa B, constă din:
a) o examinare EC de tip (modulul B) și, înaintea
introducerii pe piață a echipamentului și ca urmare a
alegerii producătorului sau reprezentantului său autorizat
stabilit în România ori într-un stat membru al Uniunii
Europene dintre posibilitățile indicate în anexa A.1, toate
echipamentele trebuie supuse declarației de conformitate cu
tipul (modulul C) sau declarației de conformitate cu tipul
(asigurarea calității producției) (modulul D), sau declarației
de conformitate cu tipul (asigurarea calității produselor)
(modulul E), sau declarației de conformitate cu tipul
(verificarea produselor) (modulul F); sau
b) asigurarea EC totală a calității (modulul H).
(2) Declarația de conformitate cu tipul se face în scris
și conține informațiile indicate în anexa B.
(3) În cazul în care echipamentele sunt produse ca
unicate sau în serii mici și nu în serie mare sau număr
mare, procedura de evaluare a conformității poate consta
într-o verificare EC a unității de produs (modulul G).
Art. 7. — (1) Ministerul Transporturilor, Construcțiilor și
Turismului notifică Comisiei Europene și statelor membre ale
Uniunii Europene organismele desemnate pentru realizarea
procedurilor de evaluare a conformității prevăzute la art. 6,
împreună cu sarcinile specifice pe care aceste organisme
sunt desemnate să le îndeplinească, precum și numerele de
identificare alocate în prealabil de Comisia Europeană.
(2) Evaluarea organismelor prevăzute la alin. (1) se
realizează de Ministerul Transporturilor, Construcțiilor și
Turismului, avându-se în vedere criteriile minime din
anexa C, pe baza unei metodologii de evaluare care se
aprobă prin ordin al ministrului transporturilor, construcțiilor
și turismului și se publică în Monitorul Oficial al României,
Partea I.
(3) Cel puțin la fiecare 2 ani, Autoritatea Navală
Română trebuie să efectueze un audit al organismelor
notificate de Ministerul Transporturilor, Construcțiilor și
Turismului. Acest audit trebuie să asigure că fiecare
organism notificat continuă să satisfacă criteriile prevăzute
în anexa C.
(4) Atunci când Autoritatea Navală Română constată că
un organism notificat nu mai întrunește criteriile minime
prevăzute în anexa C, informează imediat Ministerul
Transporturilor, Construcțiilor și Turismului. Ministerul
Transporturilor, Construcțiilor și Turismului retrage
desemnarea organismului și informează de îndată Comisia
Europeană și statele membre ale Uniunii Europene cu
privire la decizia adoptată.
Art. 8. — (1) Echipamentele prevăzute în anexa A.1,
care sunt conforme cu instrumentele internaționale
corepunzătoare și care sunt fabricate conform procedurilor
de evaluare a conformității, trebuie să poarte marcajul aplicat
de producător sau de reprezentantul său autorizat stabilit în
România ori într-un stat membru al Uniunii Europene.
(2) Marcajul trebuie să fie însoțit de numărul de
identificare al organismului notificat care a executat
procedura de evaluare a conformității atunci când acest
organism a intervenit în faza de control al producției,
precum și de ultimele două cifre ale anului în cursul căruia
a fost aplicat marcajul. Numărul de identificare al
organismului notificat trebuie să fie aplicat, sub

5

responsabilitatea acestuia, fie de însuși organismul notificat,
fie de producător sau reprezentantul său autorizat stabilit
în România ori într-un stat membru al Uniunii Europene.
(3) Grafica marcajului utilizat este prevăzută în anexa D.
(4) Marcajul se aplică pe echipament sau pe placa
indicatoare astfel încât să rămână vizibil, lizibil și să nu
poată fi șters de-a lungul întregii durate de viață utile
previzibile a echipamentului. Totuși, atunci când natura
echipamentului nu permite sau nu se justifică, marcajul se
aplică pe ambalaj, pe o etichetă sau pe o broșură
însoțitoare.
(5) Se interzice aplicarea oricărui alt marcaj sau
inscripții susceptibile de a induce în eroare terți asupra
semnificației și graficii marcajului din prezenta hotărâre.
(6) Marcajul trebuie aplicat la sfârșitul fazei de producție.
CAPITOLUL IV
Controlul
Art. 9. — (1) Fără a contraveni art. 4, Autoritatea
Navală Română poate proceda la verificări prin sondaj ale
echipamentelor care poartă marcajul, care se află pe piață
și nu au fost încă montate la bordul navelor, pentru a
verifica conformitatea cu prevederile prezentei hotărâri.
Resursele necesare pentru efectuarea verificărilor prin
sondaj care nu sunt prevăzute în modulele de evaluare a
conformității din anexa B se suportă conform art. 28
alin. (2) din Legea nr. 608/2001, republicată.
(2) Fără a contraveni art. 4, după montarea la bordul
unei nave care arborează pavilion român a unui echipament
care satisface prevederile acestei hotărâri și atunci când sunt
cerute probe de funcționare la bord de către instrumentele
internaționale pentru motive de siguranță și/sau prevenirea
poluării, sub rezerva că aceste probe nu dublează
procedurile de evaluare a conformității deja efectuate, acestea
se vor realiza în prezența unui inspector al Autorității Navale
Române. Autoritatea Navală Română poate solicita
producătorului acestui echipament, reprezentantului său
autorizat stabilit în România ori într-un stat membru al Uniunii
Europene sau persoanei responsabile pentru comercializarea
în România ori în Uniunea Europeană să îi pună la dispoziție
rapoartele de inspecție sau de probe.
Art. 10. — La eliberarea sau reînnoirea certificatelor de
siguranță corespunzătoare, Autoritatea Navală Română
trebuie să verifice, la nevoie prin sondaj, dacă
echipamentele montate la bordul navelor sunt conforme cu
cerințele prezentei hotărâri. Pentru toate echipamentele
care poartă marcaj există prezumția de conformitate cu
aceste cerințe, sub rezerva unor eventuale încercări care
se efectuează conform art. 9 alin. (2). Declarația de
conformitate cu tipul trebuie să însoțească echipamentul.
Art. 11. — (1) În cazul în care Autoritatea Navală
Română constată, în timpul unei inspecții sau în alt mod,
că un echipament prevăzut în anexa A.1, care poartă
marcajul, deși este corect instalat, întreținut și utilizat în
conformitate cu destinația lui, pune în pericol sănătatea
și/sau siguranța echipajului, pasagerilor sau, după caz, a
altor persoane ori poluează mediul marin, aceasta trebuie
să adopte toate măsurile provizorii corespunzătoare care
pot fi, după caz, fie
retragerea de pe piață a
echipamentului respectiv, fie interzicerea sau restricționarea
introducerii acestuia pe piață ori utilizarea lui la bordul
navelor pentru care a eliberat certificate de siguranță.
(2) Autoritatea Navală Română trebuie să informeze în
scris Ministerul Transporturilor, Construcțiilor și Turismului
asupra măsurilor adoptate, indicând motivele care au stat
la baza acestei decizii și, în special, dacă neconformitatea
se datorează:
a) nerespectării prevederilor art. 3 alin. (1) și (2);
b) aplicării incorecte a standardelor de încercări
prevăzute la art. 3 alin. (1) și (2);
c) deficiențelor din cuprinsul standardelor de încercări.

6

MONITORUL OFICIAL AL ROMÂNIEI, PARTEA I, Nr. 414/12.V.2006

(3) Ministerul Transporturilor, Construcțiilor și Turismului
va informa Comisia Europeană și statele membre ale
Uniunii Europene cu privire la măsurile luate, potrivit
prevederilor alin. (2).
(4) În cazul în care Autoritatea Navală Română constată
că un echipament care poartă marcajul nu este conform
prevederilor prezentei hotărâri, ia măsuri împotriva celui care
a aplicat marcajul și informează Ministerul Transporturilor,
Construcțiilor și Turismului despre decizia sa.
(5) Ministerul Transporturilor, Construcțiilor și Turismului
informează Comisia Europeană și statele membre ale
Uniunii Europene cu privire la măsurile luate potrivit
prevederilor alin. (4).
CAPITOLUL V
Dispoziții speciale
Art. 12. — (1) Fără a contraveni prevederilor art. 3, în
cazuri speciale de inovație tehnică, Autoritatea Navală
Română poate autoriza montarea la bordul navelor care
arborează pavilionul român a unui echipament care nu este
în conformitate cu procedurile de evaluare a conformității
prevăzute în prezenta hotărâre, dacă s-a stabilit prin
intermediul încercărilor sau prin alt mijloc agreat de
Autoritatea Navală Română că echipamentul respectiv este
cel puțin la fel de eficient precum un echipament care
respectă procedurile de evaluare a conformității.
Echipamentele de radiocomunicații nu trebuie să influențeze
în mod necorespunzător cerințele spectrului de radiofrecvențe.
(2) Aceste proceduri de încercări nu fac distincție între
echipamentele produse în România și cele care sunt
produse în alte state.
(3) Pentru echipamentele la care se referă prezentul
articol, Autoritatea Navală Română va elibera un certificat
care trebuie să însoțească permanent echipamentul și care
conține autorizația dată pentru instalarea echipamentului la
bordul navelor care arborează pavilionul român, precum și
eventualele restricții sau dispoziții relative la utilizarea sa.
(4) În cazul în care Autoritatea Navală Română
autorizează instalarea pe o navă care arborează pavilionul
român a unui echipament la care se referă prezentul
articol, aceasta trebuie să informeze fără întârziere
Ministerul Transporturilor, Construcțiilor și Turismului, care
va comunica Comisiei Europene și statelor membre ale
Uniunii Europene datele aferente acestei autorizări, precum
și rapoartele referitoare la ansamblul încercărilor, evaluărilor
și procedurilor de evaluare a conformității.
(5) Atunci când o navă care arborează pavilionul unui
stat membru al Uniunii Europene, având la bord
echipamentele prevăzute la alin. (1), este înmatriculată în
România, Autoritatea Navală Română poate lua măsurile
necesare, care pot include încercări și demonstrații
practice, în vederea asigurării că acele echipamente sunt
cel puțin la fel de eficiente ca acelea care sunt conforme
procedurilor de evaluare a conformității.
Art. 13. — (1) Fără a contraveni prevederilor art. 3, în
scopul încercării și evaluării echipamentelor și numai atunci
când condițiile următoare sunt îndeplinite, Autoritatea
Navală Română poate autoriza montarea la bordul navelor
care arborează pavilionul român a unui echipament care
nu este în conformitate cu procedurile de evaluare a
conformității prevăzute în prezenta hotărâre și care nu intră
sub incidența art. 12 dacă:
a) echipamentul are un certificat eliberat de Autoritatea
Navală Română, care trebuie să însoțească permanent
echipamentul și care conține autorizația de instalare a
acestui echipament pe navă, precum și eventualele restricții
sau dispoziții referitoare la utilizarea lui;
b) autorizarea este limitată la o perioadă scurtă;
c) echipamentul nu este utilizat în locul unui echipament
care satisface cerințele prezentei hotărâri și nu înlocuiește

un astfel de echipament, care trebuie să fie la bordul navei
în stare bună și gata de a fi utilizat imediat.
(2) Echipamentele de radiocomunicații nu trebuie să
influențeze în mod necorespunzător cerințele spectrului de
radiofrecvențe.
Art. 14. — (1) Atunci când un echipament trebuie
înlocuit într-un port aflat în afara României sau Uniunii
Europene și în cazuri speciale, care trebuie deplin
justificate Autorității Navale Române, în care instalarea unui
echipament care are aprobarea EC de tip nu este posibilă
din motive de lipsă de timp, de întârziere sau costuri, se
poate instala un echipament diferit urmând procedura:
a) echipamentul este însoțit de un document eliberat de
un organism recunoscut echivalent unui organism notificat,
în cazul unui acord încheiat între Comunitatea Europeană
sau România și respectivul stat terț privind recunoașterea
mutuală a unei organizații de acest tip;
b) în cazul în care se dovedește imposibil a se
respecta dispozițiile prevăzute la lit. a), un echipament,
însoțit de o documentație eliberată de un stat membru al
Organizației Maritime Internaționale, care este parte la
convențiile pertinente și care certifică conformitatea cu
dispozițiile pertinente ale Organizației Maritime
Internaționale, poate fi instalat, sub rezerva prevederilor
alin. (2) și (3).
(2) Autoritatea Navală Română trebuie informată imediat
asupra naturii și caracteristicilor echipamentului prevăzut la
alin. (1).
(3) Autoritatea Navală Română se va asigura cu prima
ocazie că echipamentul prevăzut la alin. (1), precum și
documentația referitoare la încercările acestui echipament
sunt conforme cerințelor aplicabile ale instrumentelor
internaționale și ale prezentei hotărâri.
(4) Echipamentele de radiocomunicații nu trebuie să
afecteze cerințele spectrului de radiofrecvențe.
CAPITOLUL VI
Sancțiuni
Art. 15. — (1) Constituie contravenții următoarele fapte:
a) nerespectarea prevederilor art. 3;
b) nerespectarea prevederilor art. 6;
c) nerespectarea prevederilor art. 8 și 16;
d) nerespectarea prevederilor art. 18.
(2) Contravențiile prevăzute la alin. (1) se sancționează
după cum urmează:
a) cu amendă de la 5.000 lei (RON) la 10.000 lei
(RON), retragerea de pe piață și/sau interzicerea montării
la bord și a introducerii pe piață a echipamentelor
neconforme faptele prevăzute la alin. (1) lit. a);
b) cu amendă de la 2.500 lei (RON) la 5.000 lei (RON)
și interzicerea comercializării până la o dată stabilită de
Autoritatea Navală Română împreună cu producătorul,
reprezentantul autorizat al acestuia sau cu importatorul,
după caz, pentru eliminarea neconformităților faptele
prevăzute la alin. (1) lit. b);
c) cu amendă de la 2.500 lei (RON) la 5.000 lei
(RON), retragerea de pe piață și/sau interzicerea
introducerii pe piață a echipamentelor nemarcate sau
marcate incorect faptele prevăzute la alin. (1) lit. c);
d) cu amendă de la 5.000 lei (RON) la 10.000 lei
(RON) și retragerea de pe piață a echipamentelor cu
marcaj CS faptele prevăzute la alin. (1) lit. d).
(3) Constatarea contravențiilor și aplicarea sancțiunilor
prevăzute la alin. (1) și (2) se fac de către personalul
împuternicit al Autorității Navale Române.
(4) Dispozițiilor referitoare la contravenții prevăzute în
prezentul articol le sunt aplicabile dispozițiile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 414/12.V.2006
CAPITOLUL VII
Dispoziții tranzitorii și finale
Art. 16. — (1) Fără a contraveni prevederilor art. 1
alin. (1), până la data aderării României la Uniunea
Europeană se admite introducerea pe piață și/sau
montarea la bordul navelor care arborează pavilionul român
a echipamentelor maritime cuprinse în anexa A.1, care
sunt aprobate de Autoritatea Navală Română conform
procedurilor existente înainte de intrarea în vigoare a
prezentei hotărâri.
(2) Până la data prevăzută la alin. (1) se admit
introducerea pe piață și/sau montarea la bordul navelor
care arborează pavilionul român a echipamentelor maritime
cuprinse în anexa A.1 cu marcajul național de conformitate
CS, denumit în continuare marcaj CS, prevăzut în anexa
nr. 2 la Legea nr. 608/2001, republicată.
(3) În condițiile prevăzute de prezenta hotărâre, se
interzice aplicarea pe echipamentele maritime cuprinse în
anexa A.1, concomitent, a marcajului definit la art. 2
alin. (1) lit. i) și a marcajului CS.
(4) Marcajul CS prevăzut la alin. (2) se aplică de
producător sau de reprezentantul său autorizat stabilit în
România.
(5) Marcajul CS este urmat de numărul de identificare
al organismului înregistrat în Registrul organismelor
recunoscute, care a evaluat conformitatea, conform
prevederilor prezentei hotărâri, precum și de ultimele două
cifre ale anului în cursul căruia a fost aplicat marcajul CS.
(6) Înainte de introducerea pe piață și/sau montarea la
bordul navelor care arborează pavilionul român a
echipamentelor maritime cuprinse în anexa A.1 cu marcaj
CS, producătorul sau reprezentantul autorizat al acestuia are
obligația de a asigura realizarea cerințelor prevăzute la art. 3
și marcarea produselor în conformitate cu prevederile art. 8.
Art. 17. — (1) Până la data aderării României la
Uniunea Europeană Ministerul Transporturilor, Construcțiilor
și Turismului întocmește lista cuprinzând organismele
aprobate să execute procedurile prevăzute la art. 6,
indicând sarcinile specifice pe care respectivele organisme
trebuie să le îndeplinească, precum și numărul de
identificare atribuit.
(2) Lista cuprinzând organismele prevăzute la alin. (1)
se aprobă prin ordin al ministrului transporturilor,
construcțiilor și turismului și se publică în Monitorul Oficial
al României, Partea I.
(3) Ordinul prevăzut la alin. (2) se modifică și se
completează ori de câte ori se actualizează lista
cuprinzând organismele aprobate.

7

(4) Anterior emiterii ordinului prevăzut la alin. (2),
Ministerul Transporturilor, Construcțiilor și Turismului solicită
înscrierea organismelor recunoscute în Registrul
organismelor recunoscute și atribuirea numărului de
identificare.
(5) Organismele cuprinse în lista aprobată a
organismelor recunoscute acționează, conform prevederilor
prezentei hotărâri, de la data intrării în vigoare a ordinului
prevăzut la alin. (2).
Art. 18. — (1) De la data aderării României la Uniunea
Europeană, echipamentele maritime cuprinse în anexa A.1
se admit a fi introduse pe piață și/sau montate la bordul
navelor care arborează pavilionul român numai cu marcajul
definit la art. 2 alin. (1) lit. i).
(2) De la data aderării României la Uniunea Europeană
se interzice distribuirea, contra cost sau gratuit, a
echipamentelor maritime cuprinse în anexa A.1, marcate cu
marcajul CS.
Art. 19. — (1) La data aderării României la Uniunea
Europeană, ordinul prevăzut la art. 17 alin. (2) se abrogă.
(2) La termenul prevăzut la alin. (1), organismele
cuprinse în lista aprobată a organismelor recunoscute pot fi
desemnate și notificate de Ministerul Transporturilor,
Construcțiilor și Turismului conform prevederilor art. 7.
Art. 20. — Anexele A.1, A.2, B, C și D*) fac parte
integrantă din prezenta hotărâre.
Art. 21. — Pe data intrării în vigoare a prezentei
hotărâri se abrogă Ordinul ministrului lucrărilor publice,
transporturilor și locuinței nr. 582/2003 pentru aprobarea
Normelor tehnice privind aprobarea de tip a echipamentelor
și produselor pentru nave maritime, prevăzute de
convențiile internaționale la care România este parte,
cod MLPTL.ANR-EM-2003, publicat în Monitorul Oficial al
României, Partea I, nr. 400 din 9 iunie 2003.
´
Prezenta hotărâre transpune Directiva Consiliului
nr. 96/98/CE privind echipamentul maritim, publicată în
Jurnalul Oficial al Comunităților Europene (JOCE) nr. L 46
din 17 februarie 1997, amendată prin Directiva Comisiei
Europene nr. 98/85/CE, publicată în Jurnalul Oficial al
Comunităților Europene (JOCE) nr. L 315 din 25 noiembrie
1998, prin Directiva Comisiei Europene nr. 2001/53/CE,
publicată în Jurnalul Oficial al Comunităților Europene
(JOCE) nr. L 204 din 28 iulie 2001, prin Directiva Comisiei
Europene nr. 2002/75/CE, publicată în Jurnalul Oficial al
Comunităților Europene (JOCE) nr. L 254 din
23 septembrie 2002, și prin Directiva Comisiei Europene
nr. 2002/84/CE, publicată în Jurnalul Oficial al Comunităților
Europene (JOCE) nr. L 324 din 29 noiembrie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul economiei și comerțului,
Codruț Ioan Șereș
Ministrul integrării europene,
Anca Daniela Boagiu
p. Ministrul finanțelor publice,
Claudiu Doltu,
secretar de stat
București, 12 aprilie 2006.
Nr. 494.

*) Anexele A.1, A.2, B, C și D se publică ulterior în Monitorul Oficial al României, Partea I, nr. 414 bis abonament, care se poate achiziționa
și de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 414/12.V.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea cotelor de recoltă pentru speciile de faună de interes cinegetic,
la care vânarea este permisă, pentru sezonul de vânătoare 15 mai 2006—14 mai 2007
În baza prevederilor art. 8 alin. (1) lit. e) din Legea fondului cinegetic și a protecției vânatului nr. 103/1996, republicată,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului nr. 155/2005 privind
organizarea și funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — (1) Se aprobă cotele de recoltă pentru speciile
de faună de interes cinegetic, la care vânarea este permisă,
pentru sezonul de vânătoare 15 mai 2006—14 mai 2007,
prevăzute în anexele nr. 1, 2, 3 și 4 care fac parte integrantă
din prezentul ordin.
(2) Gestionarii fondurilor de vânătoare vor recolta în cadrul
sezonului de vânătoare 2006—2007 câte 200 de exemplare
din speciile: cioara griva (Corvus corone cornix), cioara de
semănătura (Corvus frugilegus), coțofana (Pica pica) și gaița
(Garrulus glandarius) pe fiecare fond de vânătoare, cu
posibilitatea reașezării acestora în cadrul aceluiași gestionar,
dar fără depășirea numărului maxim astfel stabilit.
Art. 2. — (1) Realizarea cotelor de recoltă aprobate se
face, pentru fiecare specie și pentru fiecare fond de
vânătoare, cu respectarea reglementărilor în vigoare referitoare
la autorizarea, organizarea și practicarea vânătorii,
urmărindu-se conservarea biodiversității faunei cinegetice și
păstrarea echilibrului ecologic.
(2) Pe fondurile de vânătoare care se suprapun ariilor
naturale protejate, cotele de recoltă aprobate prin prezentul
ordin se realizează pe suprafețele din fondurile de vânătoare
unde practicarea vânătorii este admisă potrivit legii, cu avizul
administrației ariei naturale protejate respective.
(3) Pentru speciile ciocârlie (Alauda arvensis) și prepeliță
(Coturnix coturnix) numărul maxim de exemplare ce se pot
recolta într-o zi, de către fiecare vânător înscris în autorizația
de vânătoare, este de 100, respectiv 50.
(4) Cotele de recoltă aprobate pentru vânătorii cetățeni
străini, prevăzute în anexele nr. 1—3, sunt maximale și pot fi
realizate în funcție de solicitările existente din partea
vânătorilor români.
(5) Cotele de recoltă aprobate pentru speciile de mamifere,
prevăzute în anexa nr. 4, pot fi realizate cu vânătorii cetățeni
români sau străini, în funcție de solicitările existente din partea
vânătorilor români.
Art. 3. — (1) În situații temeinic justificate, impuse de
modificarea condițiilor ecologice din cuprinsul fiecărui fond de
vânătoare și a mișcărilor naturale de efective, în cursul
sezonului de vânătoare 2006—2007, la solicitarea gestionarilor

fondurilor de vânătoare, inspectoratele teritoriale de regim silvic
și de vânătoare analizează și aprobă, pe baza documentelor
de constatare, reașezarea între fonduri de vânătoare a cotelor
de recoltă aprobate la speciile de vânat, cuprinse în anexele
nr. 1—4 la prezentul ordin.
(2) Inspectoratele teritoriale de regim silvic și de vânătoare
vor înainta organismului de specialitate din Ministerul
Agriculturii, Pădurilor și Dezvoltării Rurale, lunar, situația
actualizată a aprobărilor de reașezare a cotelor de recoltă,
emise în baza prevederilor alin. (1).
Art. 4. — (1) În cazul efectuării în cursul sezonului de
vânătoare 2006—2007 a unor acțiuni de populare a fondurilor
de vânătoare cu specii de vânat sedentar, Ministerul Agriculturii,
Pădurilor și Dezvoltării Rurale analizează și aprobă, după caz,
cu viza inspectoratelor teritoriale de regim silvic și de vânătoare,
la solicitarea gestionarilor fondurilor de vânătoare, suplimentarea
cotelor de recoltă, aprobate inițial, pentru speciile de vânat care
au făcut obiectul acțiunilor de populare.
(2) Eventuale solicitări formulate de gestionarii fondurilor de
vânătoare pentru suplimentarea, respectiv reducerea cotelor de
recoltă aprobate la nivel de gestionar potrivit prevederilor
prezentului ordin, se soluționează de Ministerul Agriculturii,
Pădurilor și Dezvoltării Rurale în baza rapoartelor întocmite de
inspectoratele teritoriale de regim silvic și de vânătoare.
Art. 5. — Începând cu data aderării României la Uniunea
Europeană, cotele de recoltă aprobate pentru vânătorii români,
potrivit prezentului ordin, pot fi realizate și de vânătorii cetățeni
ai statelor membre ale Uniunii Europene.
Art. 6. — Controlul aplicării prevederilor prezentului ordin
se asigură de autoritatea publică centrală care răspunde de
silvicultură și de inspectoratele teritoriale de regim silvic și de
vânătoare.
Art. 7. — Prezentul ordin se publică în Monitorul Oficial al
României, Partea I, iar anexele nr. 1, 2, 3, și 4 se comunică
gestionarilor fondurilor de vânătoare și inspectoratelor teritoriale
de regim silvic și de vânătoare de către organismul de
specialitate din cadrul Ministerului Agriculturii, Pădurilor și
Dezvoltării Rurale.

Ministrul agriculturii, pădurilor și dezvoltării rurale,
Gheorghe Flutur
București, 11 mai 2006.
Nr. 315.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 414/12.V.2006 conține 8 pagini.

Prețul: 0,60 lei noi/6.000 lei vechi

&JUYDGY|115903]
ISSN 1453—4495

