Anul 174 (XVIII) — Nr. 269

PARTEA

I

LEGI, DECRETE, HOTĂRÂRI ȘI ALTE ACTE

Vineri, 24 martie 2006

SUMAR
Nr.
11.

Pagina
HOTĂRÂRI ALE SENATULUI
— Hotărâre privind validarea unui magistrat în
calitate de membru al Consiliului Superior al
Magistraturii ..............................................................

DECIZII ALE CURȚII CONSTITUȚIONALE
Decizia nr. 167 din 28 februarie 2006 referitoare la
excepția de neconstituționalitate a prevederilor
art. 45 alin. (5) din Legea nr. 10/2001 privind
regimul juridic al unor imobile preluate în
mod abuziv în perioada 6 martie 1945 —
22 decembrie 1989 .................................................
Decizia nr. 168 din 28 februarie 2006 referitoare la
excepția de neconstituționalitate a prevederilor
art. 94 alin. 3 din Codul familiei .............................
Decizia nr. 199 din 2 martie 2006 referitoare la excepția
de neconstituționalitate a dispozițiilor art. 7
alin. (1) din Legea contenciosului administrativ
nr. 554/2004 .............................................................

HOTĂRÂRI

Nr.
21.

1
29.

30.
2–3
3–4

31.
32.

4–5

ALE

Pagina
ORDONANȚE ALE GUVERNULUI ROMÂNIEI
— Ordonanță de urgență pentru modificarea Legii
nr. 571/2003 privind Codul fiscal ...........................
DECIZII ALE PRIMULUI-MINISTRU
— Decizie privind eliberarea domnului Virgil Popa
din funcția de vicepreședinte al Inspectoratului
General pentru Comunicații și Tehnologia
Informației .................................................................
— Decizie privind numirea domnului Gabriel-Dan
Mocanu în funcția de vicepreședinte al
Inspectoratului General pentru Comunicații și
Tehnologia Informației .............................................
— Decizie pentru numirea doamnei Rodica Pârvu
în funcția de director general al Oficiului Român
pentru Drepturile de Autor ......................................
— Decizie pentru numirea domnului Eugen Vasiliu
în funcția de director general adjunct al Oficiului
Român pentru Drepturile de Autor ..........................

6–7

7

7
8
8

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui magistrat în calitate de membru al Consiliului Superior al Magistraturii
În temeiul prevederilor art. 133 alin. (2) lit. a) și alin. (4) din Constituția României, republicată, precum și ale
art. 18 alin. (4) și ale art. 55 din Legea nr. 317/2004 privind Consiliul Superior al Magistraturii, republicată,
Senatul adoptă prezenta hotărâre.
Articol unic. — Până la alegerea unui nou membru,
Senatul validează, în calitate de membru al Consiliului
Superior al Magistraturii, pe domnul Pop Cerneanu Mihai,

care asigură interimatul pentru locul rămas vacant ca
urmare a încetării calității de membru al Consiliului Superior
al Magistraturii a doamnei Maria Huza.

Această hotărâre a fost adoptată de Senat în ședința din data de 22 martie 2006, cu respectarea prevederilor art. 76
alin. (2) din Constituția României, republicată.
PREȘEDINTELE SENATULUI

NICOLAE VĂCĂROIU
București, 22 martie 2006.
Nr. 11.

2

MONITORUL OFICIAL AL ROMÂNIEI, PARTEA I, Nr. 269/24.III.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 167
din 28 februarie 2006

referitoare la excepția de neconstituționalitate a prevederilor art. 45 alin. (5) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Maria Bratu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 46 alin. (5) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Mathias Mai în Dosarul nr. 3.545/2005
al Tribunalului Sibiu — Secția civilă.
La apelul nominal este prezent autorul excepției, prin
avocat Eugen Man, lipsind celelalte părți, față de care
procedura de citare a fost legal îndeplinită.
Avocatul părții prezente solicită admiterea excepției
pentru aceleași motive pe care le-a invocat în notele scrise
depuse la dosarul instanței de judecată.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 noiembrie 2005, pronunțată în
Dosarul nr. 3.545/2005, Tribunalul Sibiu — Secția civilă a
sesizat Curtea Constituțională cu excepția de
neconstituționalitate a prevederilor art. 46 alin. (5) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, excepție ridicată de Mathias Mai.
În motivarea excepției de neconstituționalitate autorul
acesteia susține, în esență, că art. 46 alin. (5) din Legea
nr. 10/2001 contravine dispozițiilor constituționale ale art. 15
alin. (1), art. 16 alin. (1), art. 21 alin. (1) și (2) și art. 53,
întrucât, deși acțiunea în constatarea nulității absolute a
unui act juridic este imprescriptibilă, prin derogare de la
dreptul comun, legea stabilește un termen de prescripție de
18 luni.
Tribunalul Sibiu — Secția civilă consideră că textul
legal criticat nu contravine dispozițiilor constituționale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.

Avocatul Poporului consideră prevederile legale criticate
ca fiind constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
prevederile legale criticate, raportate la dispozițiile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl constituie prevederile art. 46
alin. (5) din Legea nr. 10/2001, publicată în Monitorul
Oficial al României, Partea I, nr. 75 din 14 februarie 2001.
Această lege a fost modificată prin titlul I al Legii
nr. 247/2005 privind reforma în domeniile proprietății și
justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005, și apoi republicată în Monitorul Oficial al României,
Partea I, nr. 798 din 2 septembrie 2005, textele de lege
fiind renumerotate. Astfel, textul art. 46 alin. (5) a devenit
art. 45 alin. (5), având aceeași redactare: îPrin derogare de
la dreptul comun, indiferent de cauza de nulitate, dreptul la
acțiune se prescrie în termen de un an de la data intrării în
vigoare a prezentei legi.“
Textele constituționale considerate a fi încălcate sunt
cele ale art. 15 alin. (1) — universalitatea drepturilor și
libertăților, art. 16 alin. (1) — egalitatea în drepturi, art. 21
alin. (1) și (2) — accesul liber la justiție și art. 53 —
restrângerea exercițiului unor drepturi sau al unor libertăți.
Examinând excepția de neconstituționalitate, Curtea
constată că prevederile art. 45 alin. (5) din Legea
nr. 10/2001 au mai fost supuse controlului de
constituționalitate prin raportare la aceleași dispoziții
constituționale invocate și în prezenta cauză. Astfel, prin
Decizia nr. 428 din 13 septembrie 2005, publicată în
Monitorul Oficial al României, Partea I, nr. 922 din
17 octombrie 2005, Curtea a respins această excepție de
neconstituționalitate ca neîntemeiată, pentru considerentele
acolo arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 269/24.III.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 45 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Mathias Mai în Dosarul nr. 3.545/2005 al Tribunalului Sibiu — Secția civilă.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. Ioan Vida
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 168
din 28 februarie 2006

referitoare la excepția de neconstituționalitate a prevederilor art. 94 alin. 3 din Codul familiei
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Antonia Constantin
Irina Loredana Lăpădat

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 94 din Codul familiei, excepție ridicată
de Georgeta Camelia Șucu în Dosarul nr. 3.661/2005 al
Judecătoriei Ploiești.
La apelul nominal răspunde autoarea excepției, prin
avocat, cu delegație la dosar, lipsind celelalte părți.
Procedura de citare a fost legal îndeplinită.
Având cuvântul, reprezentantul autoarei excepției solicită
admiterea acesteia, arătând că limitarea întreținerii datorate
de către părinte sau de către adoptator la o cotă
procentuală din veniturile de muncă ale acestora contravine
dispozițiilor art. 48 din Constituție și este anacronică față
de actuala realitate socială, în care astfel de debitori pot
realiza și alte categorii de venituri, în afara celor din
muncă.
Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 31 octombrie 2005, pronunțată în
Dosarul nr. 3.661/2005, Judecătoria Ploiești a sesizat
Curtea Constituțională cu excepția de neconstituționalitate
a prevederilor art. 94 din Codul familiei, excepție ridicată
de Georgeta Camelia Șucu.
În motivarea excepției de neconstituționalitate se arată
că textul de lege criticat contravine dispozițiilor art. 48

alin. (1) din Constituție, deoarece limitează plata obligației
de întreținere ce incumbă părintelui doar la veniturile din
muncă ale acestuia, fiind nesocotit dreptul copilului la
educație și instruire în cazul în care părintele realizează și
alte categorii de venituri, precum cele provenite din chirii,
dobânzi, dividende.
Judecătoria Ploiești apreciază că excepția de
neconstituționalitate este neîntemeiată, în esență, cu
motivarea că veniturile din muncă ale debitorului includ atât
veniturile din munca prestată efectiv, cât și orice alte
venituri cu caracter de continuitate realizate de părintele
obligat la plată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că motivarea excepției de
neconstituționalitate se referă la o problemă de interpretare
și aplicare a textului de lege criticat.
Avocatul Poporului apreciază că prevederile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

4

MONITORUL OFICIAL AL ROMÂNIEI, PARTEA I, Nr. 269/24.III.2006

Potrivit încheierii de sesizare, obiectul excepției îl
reprezintă prevederile art. 94 din Codul familiei, însă din
motivarea
acesteia
rezultă
că
excepția
de
neconstituționalitate privește numai alin. 3 al acestui articol,
astfel încât Curtea urmează să se pronunțe asupra acestui
text de lege, potrivit căruia: îCând întreținerea este datorată
de părinte sau de cel care înfiază, ea se stabilește până la o
pătrime din câștigul său din muncă pentru un copil, o treime
pentru doi copii și o jumătate pentru trei sau mai mulți copii.“
În opinia autoarei excepției de neconstituționalitate
prevederile legale criticate contravin dispozițiilor art. 48
alin. (1) din Constituție, referitoare la principiul egalității
între soți și la drepturile și îndatoririle părintești.
Examinând excepția de neconstituționalitate, Curtea
reține următoarele:
Prevederile art. 94 alin. 3 din Codul familiei stabilesc
cuantumul întreținerii datorate copilului minor de către
părintele firesc sau de către adoptator sub forma unor cote
procentuale ce variază în funcție de numărul copiilor
beneficiari. Astfel, legiuitorul a stabilit un plafon maxim din
câștigul din muncă, datorat ca pensie de întreținere pentru
copilul minor, pentru a nu-l lipsi nici pe debitorul obligației
de mijloacele necesare traiului.
Așa cum a statuat Curtea Constituțională prin Decizia
nr. 327 din 14 septembrie 2004, publicată în Monitorul
Oficial al României, Partea I, nr. 866 din 22 septembrie
2004, art. 94 alin. 3 din Codul familiei nu instituie nici o

interdicție formală în ceea ce privește raportarea pensiei de
întreținere și la alte venituri decât cele din muncă.
Dimpotrivă, prevederile art. 94 alin. 3 din Codul familiei își
găsesc aplicare numai în cazul în care pensia de
întreținere este stabilită prin raportare exclusiv la câștigul
din muncă al debitorului obligației, nu și în cazul în care
acesta din urmă realizează și alte categorii de venituri.
Aceasta deoarece, potrivit art. 94 alin. (1) din Codul
familiei, îÎntreținerea este datorată potrivit cu nevoia celui care
o cere și cu mijloacele celui ce urmează a o plăti“. Acest text
de lege reprezintă regula generală a determinării
cuantumului întreținerii, aplicabilă în situația în care
debitorul obligației de întreținere are și alte surse de
venituri în afara câștigului din muncă, iar alin. 3 al art. 94
este o normă specială ce determină plafonul maxim al
întreținerii pentru cazul în care executarea obligației se
face exclusiv asupra câștigului din muncă al părintelui.
Cele statuate în decizia menționată își mențin
valabilitatea și în prezenta cauză, deoarece nu au
intervenit elemente noi, de natură a determina
reconsiderarea jurisprudenței Curții Constituționale.
Curtea constată astfel că prevederea legală criticată
este în deplin acord cu dispozițiile art. 48 alin. (1) din
Legea fundamentală, referitoare la îndatorirea părinților de
a asigura creșterea, educația și instruirea copiilor,
contribuind pe deplin la realizarea protecției familiei.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 94 alin. 3 din Codul familiei, excepție ridicată de
Georgeta Camelia Șucu în Dosarul nr. 3.661/2005 al Judecătoriei Ploiești.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

CURTEA CONSTITUȚIONALĂ

D E C I Z I A Nr. 199
din 2 martie 2006

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7 alin. (1) din Legea contenciosului
administrativ nr. 554/2004, excepție ridicată de Societatea
Comercială îLucom Prodimpex“ — S.R.L. din Târgu Mureș
în Dosarul nr. 168/2005 al Tribunalului Mureș.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.

MONITORUL OFICIAL AL ROMÂNIEI, PARTEA I, Nr. 269/24.III.2006
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2005, pronunțată în
Dosarul nr. 168/2005, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 7 alin. (1) din Legea contenciosului
administrativ nr. 554/2004, excepție ridicată de Societatea
Comercială îLucom Prodimpex“ — S.R.L. din Târgu Mureș
într-o cauză având ca obiect soluționarea unei cereri de
anulare și suspendare a executării unui act administrativ,
formulată de autorul excepției.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 21 alin. (4), întrucât
limitează accesul liber la justiție de îndeplinirea procedurii
solicitării revocării actului în cauză emis de autoritatea
administrativă, procedură pe care autorul excepției o
consideră ca fiind administrativ-jurisdicțională.
Tribunalul Mureș consideră că excepția de neconstituționalitate este neîntemeiată. În argumentarea acestei opinii
este invocată jurisprudența în materie a Curții
Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

5

Obiectul excepției de neconstituționalitate îl constituie
dispozițiile art. 7 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, care
au următorul cuprins:
î(1) Înainte de a se adresa instanței de contencios
administrativ competente, persoana care se consideră
vătămată într-un drept al său sau într-un interes legitim, printr-un
act administrativ unilateral, trebuie să solicite autorității publice
emitente, în termen de 30 de zile de la data comunicării actului,
revocarea, în tot sau în parte, a acestuia. Plângerea se poate
adresa în egală măsură organului ierarhic superior, dacă
acesta există.“
În susținerea excepției de neconstituționalitate este
invocat art. 21 alin. (4) din Constituție, referitor la
caracterul facultativ și gratuit al jurisdicțiilor speciale
administrative.
Examinând excepția de neconstituționalitate, Curtea
constată că dispozițiile legale criticate au mai format obiect
al controlului de constituționalitate în raport cu art. 21
alin. (4) din Constituție. Astfel, de exemplu, prin Decizia
nr. 700 din 20 decembrie 2005, publicată în Monitorul
Oficial al României, Partea I, nr. 89 din 31 ianuarie 2006,
Curtea, respingând excepția de neconstituționalitate a
prevederilor art. 7 alin. (1) din Legea contenciosului
administrativ nr. 554/2004, a reținut, în esență, că textul
constituțional care se referă la caracterul facultativ al
jurisdicțiilor speciale administrative nu este aplicabil
prevederilor legale criticate care instituie obligația persoanei
vătămate de a se adresa, cu reclamație, organului
administrativ emitent, pe calea recursului grațios, sau
organului ierarhic superior, pe calea recursului ierarhic, mai
înainte de sesizarea instanței de judecată cu anularea
actului considerat ilegal. De asemenea, Curtea a mai
statuat că nici o dispoziție constituțională nu interzice ca
prin lege să se instituie o procedură administrativă
prealabilă, fără caracter jurisdicțional, cum este, de
exemplu, procedura recursului administrativ grațios sau a
celui ierarhic.
Neexistând elemente noi, de natură a determina
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, excepție ridicată de Societatea Comercială îLucom Prodimpex“ — S.R.L. din Târgu Mureș în Dosarul
nr. 168/2005 al Tribunalului Mureș.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

6

MONITORUL OFICIAL AL ROMÂNIEI, PARTEA I, Nr. 269/24.III.2006

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 571/2003 privind Codul fiscal
Începând cu data de 1 ianuarie 2006, în baza prevederilor titlului VIII din Legea nr. 247/2005 privind reforma în
domeniile proprietății și justiției, precum și unele măsuri adiacente, impozitul pe terenurile amplasate în extravilanul
localităților s-a constituit ca venit la bugetul de stat, în detrimentul tuturor celor peste 3.200 de bugete locale, totodată
instituindu-se îclasele de calitate“ de la I la V ca un criteriu pentru determinarea acestui impozit, diferit de îzonele de la
A la D“ stabilite administrativ de către consiliile locale, așa cum prevede în prezent titlul IX din Legea nr. 571/2003
privind Codul fiscal.
Prevederile legislative arătate mai sus nu pot fi puse în aplicare, Agenția Națională de Administrare Fiscală
neavând o bază de date pe fiecare contribuabil în parte deținător de terenuri situate în extravilanul localităților și nici
cartarea acestor suprafețe pe cele 5 clase de calitate a solului, iar pentru colectarea veniturilor din impozitul pe terenurile
amplasate în extravilanul localităților de către autoritățile locale în contul bugetului de stat nu există bază legală.
Având în vedere blocajul cauzat de punerea în aplicare a prevederilor menționate mai sus, se impune
reglementarea în regim de urgență a acestei situații.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 571/2003 privind Codul fiscal,
publicată în Monitorul Oficial al României, Partea I, nr. 927
din 23 decembrie 2003, cu modificările și completările
ulterioare, se modifică după cum urmează:
1. Alineatul (6) al articolului 258 va avea următorul
cuprins:
Nr. crt.
0

1.
2.
3.
4.
5.
5.1.
6.
6.1.
7.
7.1.
8.
8.1.
9.
10.

î(6) În cazul unui teren amplasat în extravilan, impozitul
pe teren se stabilește prin înmulțirea suprafeței terenului,
exprimată în ha, cu suma corespunzătoare prevăzută în
următorul tabel, înmulțită cu coeficientul de corecție
corespunzător prevăzut la art. 251 alin. (5):

Categoria de folosință

Zona [lei (RON)/ha]

1

A

Teren cu construcții
Arabil
Pășune
Fâneață
Vie pe rod, alta decât cea prevăzută la nr. crt. 5.1
Vie până la intrarea pe rod
Livadă pe rod, alta decât cea prevăzută la nr. crt. 6.1
Livadă până la intrarea pe rod
Pădure sau alt teren cu vegetație forestieră,
cu excepția celui prevăzut la nr. crt. 7.1
Pădure în vârstă de până la 20 de ani și pădure cu rol de protecție
Teren cu apă, altul decât cel cu amenajări piscicole
Teren cu amenajări piscicole
Drumuri și căi ferate
Teren neproductiv

2. Alineatul (1) al articolului 295 va avea următorul
cuprins:
îArt. 295. — (1) Impozitele și taxele locale, precum și
amenzile și penalitățile aferente acestora constituie integral
venituri la bugetele locale ale unităților administrativteritoriale.“
Art. II. — (1) Impozitele pe terenurile din extravilanul
localităților, stabilite și încasate pentru anul 2006 până la
data intrării în vigoare a prezentei ordonanțe de urgență,
rămân stabilite conform deciziilor de impunere emise de
organele fiscale. Impozitul pe terenurile din extravilanul
localităților, stabilit și neîncasat până la data intrării în

B

C

D

22
36
20
20
40
x
40
x
12

20
34
18
18
38
x
38
x
10

18
32
16
16
36
x
36
x
8

16
30
14
14
34
x
34
x
6

x
4
24
x
x

x
3
22
x
x

x
2
20
x
x

x
1
18
x
x“

vigoare a prezentei ordonanțe de urgență, se stabilește
conform alin. (2).
(2) Începând cu data intrării în vigoare a prezentei
ordonanțe de urgență impozitul pe terenurile din extravilanul
localităților se stabilește potrivit prevederilor Legii
nr. 571/2003 privind Codul fiscal, cu modificările și
completările ulterioare, precum și cu modificările aduse prin
prezenta ordonanță de urgență.
(3) Impozitul pe terenurile amplasate în extravilanul
localităților, încasat până la data intrării în vigoare a
prezentei ordonanțe de urgență, se face venit la bugetul
de stat.

MONITORUL OFICIAL AL ROMÂNIEI, PARTEA I, Nr. 269/24.III.2006
(4) Prin derogare de la prevederile art. 260 alin. (1) din
Legea nr. 571/2003 privind Codul fiscal, cu modificările și
completările ulterioare, impozitul pe teren pentru terenurile

7

amplasate în extravilanul localităților, aferent anului 2006,
se plătește în 3 rate egale, până la datele de 15 iunie,
15 septembrie și 15 noiembrie inclusiv.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Cătălin Doica,
secretar de stat
București, 16 martie 2006.
Nr. 21.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Virgil Popa din funcția de vicepreședinte
al Inspectoratului General pentru Comunicații și Tehnologia Informației
În temeiul prevederilor art. 15 lit. a) și al art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, domnul Virgil Popa se eliberează din

funcția de vicepreședinte al Inspectoratului General pentru
Comunicații și Tehnologia Informației.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 22 martie 2006.
Nr. 29.
GUVERNUL ROMÂNIEI
PRIMUL-MINISTRU

DECIZIE
privind numirea domnului Gabriel-Dan Mocanu în funcția de vicepreședinte
al Inspectoratului General pentru Comunicații și Tehnologia Informației
În temeiul prevederilor art. 15 lit. a) și al art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și având în vedere dispozițiile
art. 4 alin. (1) din Legea nr. 510/2004 privind reorganizarea Inspectoratului General pentru Comunicații și Tehnologia
Informației, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, domnul Gabriel-Dan Mocanu se numește

în funcția de vicepreședinte al Inspectoratului General
pentru Comunicații și Tehnologia Informației.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 22 martie 2006.
Nr. 30.

8

MONITORUL OFICIAL AL ROMÂNIEI, PARTEA I, Nr. 269/24.III.2006
GUVERNUL ROMÂNIEI
PRIMUL-MINISTRU

DECIZIE
pentru numirea doamnei Rodica Pârvu în funcția de director
general al Oficiului Român pentru Drepturile de Autor
Având în vedere propunerea formulată de ministrul culturii și cultelor prin
Adresa nr. 830/A.I. din 23 februarie 2006,
în temeiul art. 15 lit. a) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, precum și al art. 137 alin. (4) din
Legea nr. 8/1996 privind dreptul de autor și drepturile conexe, cu
modificările și completările ulterioare,
primul-ministru emite prezenta decizie.
Articol unic. — Doamna Rodica Pârvu se numește în funcția de
director general al Oficiului Român pentru Drepturile de Autor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 22 martie 2006.
Nr. 31.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Eugen Vasiliu în funcția de director
general adjunct al Oficiului Român pentru Drepturile de Autor
Având în vedere propunerea formulată de ministrul culturii și cultelor
prin Adresa nr. 830/A.I. din 23 februarie 2006,
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 137 alin. (4) din Legea nr. 8/1996 privind
dreptul de autor și drepturile conexe, cu modificările și completările
ulterioare,
primul-ministru emite prezenta decizie.
Articol unic. — Domnul Eugen Vasiliu se numește în funcția de
director general adjunct al Oficiului Român pentru Drepturile de Autor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 22 martie 2006.
Nr. 32.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 269/24.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114456]
ISSN 1453—4495

