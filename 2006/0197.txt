PARTEA

Anul 174 (XVIII) — Nr. 197

I

LEGI, DECRETE, HOTĂRÂRI ȘI ALTE ACTE

Joi, 2 martie 2006

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 60 din 2 februarie 2006 referitoare la
excepția de neconstituționalitate a dispozițiilor
art. 581 și 582 din Codul de procedură civilă ......
Decizia nr. 97 din 9 februarie 2006 referitoare la
excepția de neconstituționalitate a dispozițiilor
art. 28 alin. 2 din Codul de procedură civilă ........

1–3

3–5

HOTĂRÂRI ALE GUVERNULUI ROMÂNIEI
1.843/2005. — Hotărâre privind stabilirea datei pentru
organizarea alegerii unui consiliu local ..................

5

223. — Hotărâre privind stabilirea datei alegerilor locale
parțiale pentru alegerea consiliilor locale și a
primarilor în unele circumscripții electorale .............

6

DECIZII

ALE

CURȚII

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
8. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind condițiile de sănătate a animalelor, ce
reglementează comerțul intracomunitar cu ovine și
caprine .......................................................................
22. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
stabilește prevederi specifice pentru controlul
pestei porcine africane și modifică Norma sanitară
veterinară privind măsurile generale pentru
controlul unor boli ale animalelor și măsurile
specifice referitoare la boala veziculoasă a
porcului, aprobată prin Ordinul ministrului
agriculturii, alimentației și pădurilor nr. 188/2002,
în ceea ce privește pesta porcină africană ...........

7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 60
din 2 februarie 2006

referitoare la excepția de neconstituționalitate a dispozițiilor art. 581 și 582
din Codul de procedură civilă
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Antonia Constantin
Mihaela Senia Costinescu

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 581 și 582 din Codul de procedură civilă,
excepție ridicată de Romulus Boilă și Lacrima Rodica Boilă
în Dosarul nr. 759/2005 al Judecătoriei Târgu Mureș,
precum și de Gheorghe Stoicescu și Romulus Panaitescu

2

MONITORUL OFICIAL AL ROMÂNIEI, PARTEA I, Nr. 197/2.III.2006

în Dosarul nr. 7.269/2005 al Tribunalului Prahova — Secția
comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea Dosarului
nr. 807D/2005 la Dosarul nr. 672D/2005, având în vedere
că obiectul excepțiilor de neconstituționalitate ridicate în
cele două dosare este asemănător.
Reprezentantul Ministerului Public apreciază ca fiind
întrunite condițiile conexării. În consecință, în temeiul
art. 164 din Codul de procedură civilă și al art. 16 din
Legea nr. 47/1992, republicată, Curtea dispune conexarea
dosarelor anterior menționate, pentru o mai bună
administrare a justiției.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, invocând jurisprudența constantă a
Curții în această materie.
C U R T E A,

având în vedere actele și lucrările dosarelor, reține
următoarele:
Prin Încheierea din 3 iunie 2005, pronunțată în Dosarul
nr. 759/2005 de Judecătoria Târgu Mureș, și Încheierea din
24 octombrie 2005, pronunțată în Dosarul nr. 7.269/2005
de Tribunalul Prahova — Secția comercială și de
contencios administrativ, Curtea Constituțională a fost
sesizată cu excepția de neconstituționalitate a dispozițiilor
art. 581 și 582 din Codul de procedură civilă, excepție
ridicată de Romulus Boilă, Lacrima Rodica Boilă, Gheorghe
Stoicescu și Romulus Panaitescu.
În motivarea excepției de neconstituționalitate autorii
acesteia arată că măsurile ce se pot dispune de instanța
judecătorească pe calea ordonanței președințiale pot
prejudicia în mod grav părțile, deoarece această procedură
nu permite analize complete și temeinice ale situațiilor de
fapt supuse judecății și nu respectă principiul
contradictorialității. Astfel, măsurile vremelnice și urgente
reglementate de art. 581 din Codul de procedură civilă
trebuie să se bazeze pe respectarea dreptului de
proprietate, nicidecum pe limitarea exercitării acestuia.
Prin urmare, procedura de urgență contravine dreptului
de proprietate privată și dreptului la moștenire.
Judecătoria Târgu Mureș și Tribunalul Prahova —
Secția comercială și de contencios administrativ apreciază
excepția de neconstituționalitate ca fiind neîntemeiată, textul
de lege criticat fiind în deplină concordanță cu prevederile
constituționale de referință.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul arată că, potrivit art. 126 alin. (2) din
Constituție, competența instanțelor judecătorești și
procedura de judecată sunt prevăzute numai prin lege. Pe
acest temei legiuitorul poate institui, în considerarea unor
situații deosebite, reguli speciale de procedură, precum și
modalități corespunzătoare de exercitare a drepturilor
procedurale. În susținerea opiniei sale, Guvernul invocă
jurisprudența Curții Constituționale, care s-a pronunțat în
repetate rânduri asupra constituționalității art. 581 din Codul
de procedură civilă.
Avocatul Poporului consideră că dispozițiile legale
criticate nu contravin prevederilor art. 16 din Constituție
referitor la egalitatea în drepturi a cetățenilor, întrucât sunt

aplicabile oricărei părți aflate în situația menționată de
ipoteza normei, fără discriminări sau privilegii.
Referitor la susținerile autorilor excepției privind
îngrădirea accesului liber la justiție și a dreptului la
apărare, precum și încălcarea dreptului de proprietate,
Avocatul Poporului arată că dispozițiile prin care se instituie
o procedură specială, potrivit căreia instanța de judecată
poate dispune luarea unor măsuri cu caracter vremelnic, a
căror urgență este justificată de evitarea prejudicierii unor
drepturi, nu contravin prevederilor constituționale, ci,
dimpotrivă, reprezintă o modalitate de garantare a acestora.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 581 și 582 din Codul de procedură civilă,
care au următorul conținut:
— Art. 581: îInstanța va putea să ordone măsuri
vremelnice în cazuri grabnice, pentru păstrarea unui drept care
s-ar păgubi prin întârziere, pentru prevenirea unei pagube
iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Cererea de ordonanță președințială se va introduce la
instanța competentă să se pronunțe asupra fondului dreptului.
Ordonanța va putea fi dată și fără citarea părților și chiar
atunci când există judecată asupra fondului. Judecata se face
de urgență și cu precădere. Pronunțarea se poate amâna cu
cel mult 24 de ore, iar motivarea ordonanței se face în cel mult
48 de ore de la pronunțare.
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“;
— Art. 582: îOrdonanța este supusă recursului în termen
de 5 zile de la pronunțare, dacă s-a dat cu citarea părților, și de
la comunicare, dacă s-a dat fără citarea lor.
Instanța de recurs poate suspenda executarea până la
judecarea recursului, dar numai cu plata unei cauțiuni al cărei
cuantum se va stabili de către aceasta.
Recursul se judecă de urgență și cu precădere, cu citarea
părților. Dispozițiile art. 581 alin. 3 referitoare la amânarea
pronunțării și redactarea ordonanței sunt aplicabile.
Împotriva executării ordonanței președințiale se poate face
contestație.“
Autorii excepției de neconstituționalitate susțin că
dispozițiile legale criticate încalcă prevederile constituționale
cuprinse în art. 16 alin. (2) referitor la egalitatea în
drepturi, art. 21 alin. (1), (2) și (3) privind accesul liber la
justiție, art. 24 alin. (1) care consacră dreptul la apărare,
art. 44 alin. (1), (2), (3) și (4) referitor la dreptul de
proprietate, art. 45 cu privire la libertatea economică,
art. 46 privind dreptul la moștenire și în art. 52 referitor la
dreptul persoanei vătămate de o autoritate publică.
Examinând excepția de neconstituționalitate ridicată,
Curtea constată că asupra constituționalității textelor de
lege criticate s-a mai pronunțat prin Decizia nr. 396/2004,
publicată în Monitorul Oficial al României, Partea I,

MONITORUL OFICIAL AL ROMÂNIEI, PARTEA I, Nr. 197/2.III.2006
nr. 1.160 din 8 decembrie 2004. Curtea a apreciat că prin
procedura de urgență instituită de art. 581 din Codul de
procedură civilă nu numai că nu se aduce vreo îngrădire
dreptului oricărei persoane de a se adresa justiției pentru
apărarea drepturilor, a libertăților și a intereselor sale
legitime, ci, dimpotrivă, se creează o posibilitate în plus
pentru cel vătămat într-un drept legitim de a se adresa
justiției, prin cerere de ordonanță președințială, și aceasta
în cazuri grabnice, pentru păstrarea unui drept care s-ar
păgubi prin întârziere, pentru prevenirea unei pagube

3

iminente și care nu s-ar putea repara, precum și pentru
înlăturarea piedicilor ce s-ar ivi cu prilejul unei executări.
Totodată, posibilitatea atacării cu recurs a ordonanței
președințiale, ca și cea a contestării executării acesteia,
prevăzută de art. 582 din Codul de procedură civilă,
constituie un argument suplimentar în sensul deplinei
respectări a dreptului la apărare.
Rațiunile care au stat la baza adoptării soluției
anterioare își păstrează valabilitatea și în prezent, astfel
încât aceasta se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 581 și 582 din Codul de procedură civilă, excepție
ridicată de Romulus Boilă și Lacrima Rodica Boilă în Dosarul nr. 759/2005 al Judecătoriei Târgu Mureș, precum și de
Gheorghe Stoicescu și Romulus Panaitescu în Dosarul nr. 7.269/2005 al Tribunalului Prahova — Secția comercială și de
contencios administrativ.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 97
din 9 februarie 2006

referitoare la excepția de neconstituționalitate a dispozițiilor art. 28 alin. 2
din Codul de procedură civilă
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Mihaela Senia Costinescu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. 2 din Codul de procedură civilă,
excepție ridicată de Iulian Costel Tocu și Lăcrămioara Tocu
în Dosarul nr. 5.115/2005 al Curții de Apel Bacău —
Secția comercială și de contencios administrativ și de
Societatea Comercială îInfobusiness“ — S.A. și Societatea
Comercială îServiciile Tehnice Nemțene“ — S.A. din PiatraNeamț în Dosarul nr. 5.919/2005 al aceleiași instanțe.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea Dosarului
nr. 748D/2005 la Dosarul nr. 702D/2005, având în vedere
că obiectul excepțiilor de neconstituționalitate ridicate în
cele două dosare este identic.

Reprezentantul Ministerului Public apreciază ca fiind
întrunite condițiile conexării. În consecință, în temeiul
art. 164 din Codul de procedură civilă și al art. 53 alin. (5)
din Legea nr. 47/1992, Curtea dispune conexarea dosarelor
anterior menționate, pentru o mai bună administrare a
justiției.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 14 septembrie 2005, pronunțată în
Dosarul nr. 5.115/2005, și prin Încheierea din 4 octombrie
2005, pronunțată în Dosarul nr. 5.919/2005, Curtea de Apel
Bacău — Secția comercială și de contencios administrativ
a sesizat Curtea Constituțională cu excepția de
neconstituționalitate a dispozițiilor art. 28 alin. 2 din Codul
de procedură civilă, excepție ridicată de Iulian Costel Tocu,
Lăcrămioara Tocu, Societatea Comercială îInfobusiness“ —
S.A. și Societatea Comercială îServiciile Tehnice Nemțene“ —
S.A. din Piatra-Neamț.

4

MONITORUL OFICIAL AL ROMÂNIEI, PARTEA I, Nr. 197/2.III.2006

În motivarea excepției de neconstituționalitate autorii
arată că dispozițiile legale criticate instituie un regim
discriminatoriu în defavoarea părților litigante, întrucât
prevăd formarea completului de judecată, învestit cu
soluționarea cererii de recuzare, numai din rândul
judecătorilor colegi de instanță cu persoana recuzată. Mai
mult, procedura judecării cererii de recuzare nu cuprinde
etapa orală și contradictorie, ce ar fi permis părților să-și
expună motivele pentru care au invocat o astfel de cerere,
fapt ce este de natură a elimina caracterul echitabil,
imparțial și transparent al judecății. Așa fiind, dispozițiile
art. 28 alin. 2 din Codul de procedură civilă contravin
prevederilor constituționale cuprinse în art. 16 alin. (1) și
(2), art. 24 și art. 53, precum și celor din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil și restrângerile
pe care le pot suferi unele drepturi.
Pe de altă parte, în condițiile în care încheierea prin
care s-a soluționat cererea de recuzare nu poate fi atacată
decât odată cu fondul, se îngrădește accesul liber la
justiție al persoanei nemulțumite de soluția pronunțată de
instanță. În acest sens, autorii excepției invocă
jurisprudența Curții Europene a Drepturilor Omului, care a
constatat existența violării art. 6 paragraful 1 al convenției
atunci când formele procedurale ce trebuie respectate
pentru introducerea unui recurs și aplicarea lor îi împiedică
pe justițiabili să se prevaleze de căile de atac disponibile.
Totodată, se mai susține că dispozițiile legale criticate
aduc atingere și dreptului de proprietate privată, garantat
constituțional în art. 44, întrucât îngrădirea dreptului părții
la un proces echitabil se răsfrânge și asupra protecției
proprietății dobândite în condițiile legii.
Curtea de Apel Bacău — Secția comercială și de
contencios administrativ apreciază excepția de
neconstituționalitate ca fiind neîntemeiată, arătând că
interdicția de a recuza judecătorii unei instanțe nu
reprezintă o încălcare a drepturilor și libertăților
constituționale ale părților, ci o măsură legislativă care să
asigure soluționarea cauzelor într-un termen rezonabil, cu
respectarea drepturilor tuturor părților din cauză.
În acest sens, dispozițiile art. 34 alin. 2 din Codul de
procedură civilă reglementează calea de atac împotriva
încheierii de respingere a cererii de recuzare, care poate fi
formulată numai odată cu atacarea fondului cauzei. În
această situație, dacă instanța superioară constată că
recuzarea a fost pe nedrept respinsă, va reface toate
actele și dovezile administrate la prima instanță, fapt ce
asigură controlul actelor îndeplinite de judecătorul recuzat
de către judecătorii instanței superioare.
Prin urmare, instanța apreciază că reglementările
criticate se încadrează în limitele permise în scopul
asigurării prestigiului justiției, fără a desființa drepturile și
libertățile recunoscute prin Constituție și Convenție.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul arată că excepția de neconstituționalitate
este neîntemeiată, textul de lege criticat fiind în deplină
concordanță cu dispozițiile constituționale invocate.

Avocatul Poporului consideră că prevederile art. 28
alin. 2 din Codul de procedură civilă nu aduc atingere
accesului liber la justiție sau dreptului la un proces
echitabil și nu pun în discuție restrângeri ale exercițiului
unor drepturi sau libertăți fundamentale ori încălcarea
principiului constituțional care consacră unicitatea, egalitatea
și imparțialitatea justiției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 28 alin. 2 din Codul de procedură civilă,
prevederi introduse prin Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, care au următorul
conținut: îNu se pot recuza toți judecătorii unei instanțe sau ai
unei secții a acesteia.“
Autorul excepției susține că prevederile legale criticate
încalcă dispozițiile constituționale cuprinse în art. 16
alin. (1) și (2) cu privire la egalitatea în drepturi, art. 20
referitoare la tratatele internaționale privind drepturile
omului, art. 21 alin. (1), (2) și (3) ce consacră liberul acces
la justiție, art. 24 alin. (1) cu privire la dreptul la apărare,
art. 44 alin. (1) și (2) referitor la proprietatea privată,
art. 53 privind restrângerea exercițiului unor drepturi sau al
unor libertăți, art. 124 referitor la înfăptuirea justiției și
art. 127 cu privire la caracterul public al dezbaterilor.
De asemenea, sunt considerate a fi încălcate și
prevederile art. 6 paragraful 1, art. 13, 17 și 18 din
Convenția pentru apărarea drepturilor omului și a libertăților
fundamentale.
Analizând textul de lege ce face obiectul excepției de
neconstituționalitate, Curtea constată că susținerile autorilor
excepției sunt neîntemeiate.
Potrivit dispozițiilor art. 126 alin. (2) și ale art. 129 din
Constituție, stabilirea regulilor de desfășurare a procesului
în fața instanțelor judecătorești este de competența
exclusivă a legiuitorului, care poate institui, în considerarea
unor situații deosebite, reguli speciale de procedură. Sub
acest aspect, principiul liberului acces la justiție presupune
posibilitatea neîngrădită a celor interesați de a le utiliza, în
formele și în modalitățile instituite de lege.
În consecință, prin reglementările cuprinse în art. 28
alin. 2 din Codul de procedură civilă, referitoare la
imposibilitatea recuzării tuturor judecătorilor unei instanțe
sau unei secții a acesteia, legiuitorul nu a înțeles să
limiteze accesul liber la justiție sau dreptul la apărare, ci
să asigure un climat de ordine, indispensabil exercitării, în
condiții optime, a acestui drept constituțional. Exercitarea

MONITORUL OFICIAL AL ROMÂNIEI, PARTEA I, Nr. 197/2.III.2006
unui drept de către titularul său nu poate avea loc decât
într-un anumit cadru juridic, stabilit de legiuitor, cu
respectarea anumitor exigențe, de natură a preveni
eventualele abuzuri și tergiversarea soluționării cauzelor
deduse judecății.
De altfel, în situația în care există legături
sau afinitate între una dintre părțile implicate
magistrații instanței sau există motive de
legitimă privind imparțialitatea acestora sau

de rudenie
în litigiu și
suspiciune
motive de

5

siguranță publică, partea interesată poate formula cerere de
strămutare a cauzei către o altă instanță, de același grad.
Față de cele arătate, Curtea constată că dispozițiile
art. 28 alin. 2 din Codul de procedură civilă sunt în
concordanță cu prevederile internaționale cuprinse în
Convenția pentru apărarea drepturilor omului și a libertăților
fundamentale, privind dreptul persoanei de a se adresa
efectiv unei instanțe naționale și de a beneficia de un
proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 28 alin. 2 din Codul de procedură civilă, excepție
ridicată de Iulian Costel Tocu și Lăcrămioara Tocu în Dosarul nr. 5.115/2005 al Curții de Apel Bacău — Secția
comercială și de contencios administrativ și de Societatea Comercială îInfobusiness“ — S.A. și Societatea Comercială
îServiciile Tehnice Nemțene“ — S.A. din Piatra-Neamț în Dosarul nr. 5.919/2005 al aceleiași instanțe.
Definitivă și general obligatorie.
Pronunțată în ședința publică din data de 9 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea datei pentru organizarea alegerii unui consiliu local
În temeiul art. 108 din Constituția României, republicată, și al art. 58 din Legea administrației publice locale
nr. 215/2001, cu modificările și completările ulterioare,
Guvernul României adoptă prezenta hotărâre.
Art. 1. — Se stabilește ziua de 2 aprilie 2006 ca dată
pentru alegerea Consiliului Local al Comunei Orașu Nou,
județul Satu Mare.

Art. 2. — Prezenta hotărâre va fi adusă la cunoștința
locuitorilor comunei Orașu Nou, prin grija prefectului
județului Satu Mare, după publicarea acesteia în Monitorul
Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 22 decembrie 2005.
Nr. 1.843.

6

MONITORUL OFICIAL AL ROMÂNIEI, PARTEA I, Nr. 197/2.III.2006
GUVERNUL ROMÂNIEI

HOTĂRÂRE
privind stabilirea datei alegerilor locale parțiale
pentru alegerea consiliilor locale și a primarilor
în unele circumscripții electorale
În temeiul art. 108 din Constituția României, republicată, și al art. 9
alin. (1) și (2) din Legea nr. 67/2004 pentru alegerea autorităților
administrației publice locale, cu modificările și completările ulterioare,
Guvernul României adoptă prezenta hotărâre.
Articol unic. — Se stabilește data de duminică, 2 aprilie 2006, ca dată
pentru organizarea și desfășurarea alegerilor consiliilor locale și primarilor în
circumscripțiile electorale prevăzute în anexa care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 16 februarie 2006.
Nr. 223.

ANEXĂ
LISTA

cuprinzând circumscripțiile electorale în care se organizează
alegeri locale parțiale pentru consilii locale și primari
I. Circumscripții electorale în care se organizează alegeri locale parțiale
pentru consilii locale și primari:
1. Comuna Gura Ialomiței, județul Ialomița
2. Comuna Estelnic, județul Covasna
3. Comuna Bătrâni, județul Prahova
4. Comuna Adășeni, județul Botoșani
II. Circumscripții electorale în care se organizează alegeri locale parțiale
pentru consilii locale:
1. Comuna Calvini, județul Buzău
2. Comuna Brebu Nou, județul Caraș-Severin
III. Circumscripții electorale în care se organizează alegeri locale parțiale
pentru primari:
1. Comuna Sacu, județul Caraș-Severin
2. Comuna Brăești, județul Buzău
3. Comuna Cozieni, județul Buzău
4. Comuna Periam, județul Timiș
5. Comuna Foeni, județul Timiș
6. Comuna Târnava, județul Sibiu
7. Comuna Borlești, județul Neamț
8. Comuna Nicorești, județul Galați

MONITORUL OFICIAL AL ROMÂNIEI, PARTEA I, Nr. 197/2.III.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind condițiile de sănătate a animalelor,
ce reglementează comerțul intracomunitar cu ovine și caprine
Văzând Referatul de aprobare nr. 20.205 din 11 ianuarie 2006, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
condițiile de sănătate a animalelor, ce reglementează
comerțul intracomunitar cu ovine și caprine, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului
ordin se abrogă Ordinul ministrului agriculturii,
alimentației și pădurilor nr. 66/2002 pentru aprobarea
Normei sanitare veterinare privind condițiile de sănătate
și certificarea veterinară pentru comerțul României cu

statele membre ale Comunității Europene cu ovine și
caprine, publicat în Monitorul Oficial al României, Partea I,
nr. 306 din 9 mai 2002.
Art. 4. — Prezentul ordin transpune Directiva Consiliului
91/68/CEE privind condițiile de sănătate a animalelor ce
reglementează comerțul intracomunitar cu ovine și caprine,
publicată în Jurnalul Oficial al Comunităților Europene
(JOCE) nr. L 46 din 19 februarie 1991, p. 19, astfel cum a
fost modificată ultima dată prin Decizia Comisiei
2005/932/CE, publicată în Jurnalul Oficial al Uniunii
Europene (JOUE) nr. L 340 din 23 decembrie 2005, p. 68.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 19 ianuarie 2006.
Nr. 8.
*) Anexa se publică ulterior în Monitorul Oficial al României, Partea I, nr. 197 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce stabilește prevederi specifice
pentru controlul pestei porcine africane și modifică Norma sanitară veterinară
privind măsurile generale pentru controlul unor boli ale animalelor
și măsurile specifice referitoare la boala veziculoasă a porcului,
aprobată prin Ordinul ministrului agriculturii, alimentației și pădurilor nr. 188/2002,
în ceea ce privește pesta porcină africană
Văzând Referatul de aprobare nr. 20.569 din 24 ianuarie 2006, întocmit de Direcția de integrare europeană și
relații internaționale din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește prevederi specifice pentru controlul pestei porcine

africane și modifică Norma sanitară veterinară privind
măsurile generale pentru controlul unor boli ale animalelor

8

MONITORUL OFICIAL AL ROMÂNIEI, PARTEA I, Nr. 197/2.III.2006

și măsurile specifice referitoare la boala veziculoasă a
porcului, aprobată prin Ordinul ministrului agriculturii,
alimentației și pădurilor nr. 188/2002, în ceea ce privește
pesta porcină africană, prevăzută în anexa*) care face
parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea
Directivei Consiliului 2002/60/CEE care stabilește prevederi
specifice pentru controlul pestei porcine africane și modifică
Directiva 92/119/CEE privitoare la boala Teschen și pesta
porcină africană, publicată în Jurnalul Oficial al
Comunităților Europene (JOCE) nr. L 192 din 20 iulie
2002, p. 27.
Art. 5. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Dan Marcu
București, 31 ianuarie 2006.
Nr. 22.
*) Anexa se publică ulterior în Monitorul Oficial al României, Partea I, nr. 197 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 197/2.III.2006 conține 8 pagini.

Prețul: 0,60 lei noi/6.000 lei vechi

&JUYDGY|113732]
ISSN 1453—4495

