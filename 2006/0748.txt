Anul 174 (XVIII) — Nr. 748

PARTEA

I

LEGI, DECRETE, HOTĂRÂRI ȘI ALTE ACTE

Vineri, 1 septembrie 2006

SUMAR

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.001. — Ordin al ministrului educației și cercetării
privind aprobarea calendarului, a programelor și a
metodologiei de organizare și desfășurare
a testelor naționale, în vederea accesului
absolvenților clasei a VIII-a în clasa a IX-a a
anului școlar 2007—2008 .........................................
5.002. — Ordin al ministrului educației și cercetării
privind aprobarea calendarului și a Metodologiei

1–2

Nr.
de organizare și desfășurare a examenului de
bacalaureat — 2007 .................................................
5.003. — Ordin al ministrului educației și cercetării
privind disciplinele și programele pentru examenul
de bacalaureat — 2007............................................
5.004/1.423. — Ordin al ministrului educației și cercetării
și al ministrului administrației și internelor privind
organizarea și derularea fazei-pilot îManagementul
administrativ și financiar al școlii într-un mediu
descentralizat“ ............................................................

Pagina
2

2

3–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea calendarului, a programelor și a metodologiei de organizare
și desfășurare a testelor naționale, în vederea accesului absolvenților clasei a VIII-a
în clasa a IX-a a anului școlar 2007—2008
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Calendarul de desfășurare a
testelor naționale organizate în vederea accesului
absolvenților clasei a VIII-a în clasa a IX-a a anului școlar
2007—2008. Calendarul este prevăzut în anexa nr. 1*)
care face parte integrantă din prezentul ordin.
Art. 2. — Se aprobă Metodologia de organizare și
desfășurare a testelor naționale, susținute în vederea
accesului absolvenților clasei a VIII-a în clasa a IX-a a

anului școlar 2007—2008. Metodologia este prevăzută în
anexa nr. 2*) care face parte integrantă din prezentul ordin.
Art. 3. — Se aprobă programele pentru disciplinele la
care se susțin teste naționale de către absolvenții claselor
a VIII-a. Programele sunt prezentate în anexa nr. 3*) care
face parte integrantă din prezentul ordin.
Art. 4. — Prezentul ordin se publică în Monitorul Oficial
al României, Partea I.

*) Anexele nr. 1—3 se publică ulterior în Monitorul Oficial al României, Partea I, nr. 748 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

2

MONITORUL OFICIAL AL ROMÂNIEI, PARTEA I, Nr. 748/1.IX.2006

Art. 5. — Direcția generală învățământ preuniversitar,
Direcția generală învățământ în limbile minorităților,
Serviciul Național de Evaluare și Examinare, inspectoratele

școlare județene/al municipiului București și conducerile
unităților de învățământ vor duce la îndeplinire prevederile
prezentului ordin.

Ministrul educației și cercetării,
Mihail Hărdău
București, 31 august 2006.
Nr. 5.001.
MINISTERUL EDUCAȚIEI ȘI CERCETĂRII

ORDIN
privind aprobarea calendarului și a Metodologiei de organizare și desfășurare
a examenului de bacalaureat — 2007
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Calendarul examenului de
bacalaureat — 2007, prevăzut în anexa nr. 1*) care face
parte integrantă din prezentul ordin.
Art. 2. — Se aprobă Metodologia de organizare și
desfășurare a examenului de bacalaureat — 2007,
prevăzută în anexa nr. 2*) care face parte integrantă din
prezentul ordin.

Art. 3. — Prezentul ordin se publică în Monitorul Oficial
al României, Partea I.
Art. 4. — Direcția generală învățământ preuniversitar,
Direcția generală învățământ în limbile minorităților, Direcția
generală învățământ superior, Serviciul Național de
Evaluare și Examinare, inspectoratele școlare județene/al
municipiului București și conducerile unităților de învățământ
vor duce la îndeplinire prevederile prezentului ordin.

Ministrul educației și cercetării,
Mihail Hărdău
București, 31 august 2006.
Nr. 5.002.
*) Anexele nr. 1 și 2 se publică ulterior în Monitorul Oficial al României, Partea I, nr. 748 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL EDUCAȚIEI ȘI CERCETĂRII

ORDIN
privind disciplinele și programele pentru examenul de bacalaureat — 2007
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Lista disciplinelor la care se
susține examenul de bacalaureat 2007 pentru probele d),
e) și f), menționate în Metodologia de organizare și
desfășurare a examenului de bacalaureat — 2007. Lista
este prezentată în anexa nr. 1*) care face parte integrantă
din prezentul ordin.
Art. 2. — Se aprobă programele pentru disciplinele
examenului de bacalaureat din sesiunile anului 2007,

prezentate în anexa nr. 2*) care face parte integrantă din
prezentul ordin
Art. 3. — Prezentul ordin se publică în Monitorul Oficial
al României, Partea I.
Art. 4. — Direcția generală învățământ preuniversitar,
Direcția generală învățământ în limbile minorităților, Serviciul
Național de Evaluare și Examinare, inspectoratele școlare
județene/al municipiului București și conducerile unităților de
învățământ vor duce la îndeplinire prevederile prezentului ordin.

Ministrul educației și cercetării,
Mihail Hărdău
București, 31 august 2006.
Nr. 5.003.
*) Anexele nr. 1 și 2 se publică ulterior în Monitorul Oficial al României, Partea I, nr. 748 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

3

MONITORUL OFICIAL AL ROMÂNIEI, PARTEA I, Nr. 748/1.IX.2006
MINISTERUL EDUCAȚIEI ȘI CERCETĂRII
Nr. 5.004 din 31 august 2006

MINISTERUL ADMINISTRAȚIEI ȘI INTERNELOR
Nr. 1.423 din 31 august 2006

ORDIN
privind organizarea și derularea fazei-pilot îManagementul administrativ și financiar
al școlii într-un mediu descentralizat“
În temeiul prevederilor art. 5 alin. (2) din Legea-cadru a descentralizării nr. 195/2006,
având în vedere dispozițiile art. 167 din Legea învățământului nr. 84/1995, republicată, cu modificările și completările
ulterioare,
în baza prevederilor art. 10 alin. (5) din Hotărârea Guvernului nr. 223/2005 privind organizarea și funcționarea
Ministerului Educației și Cercetării, cu modificările și completările ulterioare,
luând în considerare art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări prin Legea nr. 604/2003, cu modificările și
completările ulterioare,
ministrul educației și cercetării și ministrul administrației și internelor emit prezentul ordin.
Art. 1. — (1) Se aprobă organizarea și derularea de către
Ministerul Educației și Cercetării a fazei-pilot îManagementul
administrativ și financiar al școlii într-un mediu descentralizat“,
prezentată în anexa nr. 1 care face parte integrantă din
prezentul ordin.
(2) Faza-pilot îManagementul administrativ și financiar al
școlii într-un mediu descentralizat“ se implementează în 50
de unități de învățământ preuniversitar pilot, nominalizate în
anexa nr. 2 care face parte integrantă din prezentul ordin,
denumite în continuare unități de învățământ preuniversitar
pilot.
(3) Perioada de derulare a fazei-pilot este de la
1 septembrie 2006 și până la 31 decembrie 2007.
(4) Finanțarea cheltuielilor administrative pentru
organizarea și derularea fazei-pilot se va face din bugetul de
stat, prin bugetul aprobat Ministerului Educației și Cercetării
pentru anii bugetari 2006 și 2007, în limita creditelor
aprobate.
Art. 2. — Pentru anul școlar 2006—2007, în unitățile de
învățământ preuniversitar pilot proiectarea, aprobarea și
execuția bugetului se realizează în conformitate cu
prevederile prezentului ordin și cu principiile privind finanțarea
și obiectivele Strategiei de descentralizare a învățământului
preuniversitar, aprobată de Guvernul României.
Art. 3. — (1) În anul 2007 unitățile de învățământ
preuniversitar pilot vor fi finanțate pe baza unei formule de
alocare pe elev.
(2) Formula de alocare pe elev va cuprinde atât costurile
aferente procesului instructiv-educativ propriu-zis, cât și
costurile aferente întreținerii și funcționării unității de
învățământ preuniversitar pilot.

(3) Indicatorul principal de fundamentare a fondurilor
destinate unităților de învățământ preuniversitar pilot îl
reprezintă numărul de elevi/preșcolari înscriși în unitatea
respectivă.
(4) Formula de alocare pe elev se elaborează de
Ministerul Educației și Cercetării și se aprobă prin ordin al
ministrului educației și cercetării, în termen de 90 de zile de
la data intrării în vigoare a prezentului ordin.
Art. 4. — (1) Consiliile de administrație ale unităților de
învățământ preuniversitar pilot aprobă, la propunerea
directorului, proiectul de buget, în limita sumei alocate, pe
baza formulei de alocare pe elev.
(2) Proiectarea bugetului se face în conformitate cu
calendarul bugetar în vigoare, iar execuția bugetului se
realizează cu respectarea reglementărilor legale cu privire la
utilizarea fondurilor publice.
Art. 5. — (1) Unitățile de învățământ preuniversitar pilot
transmit lunar un raport asupra execuției bugetare către
Ministerul Educației și Cercetării la Consiliul Național pentru
Finanțarea Învățământului Preuniversitar, pe lângă raportările
bugetare obligatorii pentru toate unitățile de învățământ.
(2) Structura raportului lunar va fi stabilită de Consiliul
Național pentru Finanțarea Învățământului Preuniversitar.
Art. 6. — Bugetul aprobat de consiliul local pentru
unitățile de învățământ preuniversitar pilot, precum și raportul
privind execuția acestuia conform art. 5 din prezentul ordin
sunt publice.
Art. 7. — Ministerul Educației și Cercetării, prin aparatul
propriu și prin inspectoratele școlare județene, monitorizează
implementarea fazei-pilot și asigură suport continuu.
Art. 8. — Prezentul ordin se publică în Monitorul Oficial al
României, Partea I.

Ministrul educației și cercetării,
Mihail Hărdău

Ministrul administrației și internelor,
Vasile Blaga
ANEXA Nr. 1

FAZA-PILOT

îManagementul administrativ și financiar al școlii într-un mediu descentralizat“
1. INFORMAȚII GENERALE

— titlul: Managementul administrativ și financiar al școlii
într-un mediu descentralizat
— bugetul estimat: 1.200.000 euro
— durata: 16 luni
2. CONTEXT

Procesul de descentralizare presupune schimbări
în care sunt alocate și administrate resursele, iar
de la nivel național și local au nevoie de sprijin și
în procesul și în ritmul elaborării și implementării

în modul
instituțiile
orientare
politicilor

prevăzute în Strategia de descentralizare a învățământului
preuniversitar.
Rigiditățile inerente ale sistemului actual de alocare a
resurselor financiare limitează sfera măsurilor eficiente de
management financiar. De aceea, prin proiectarea și
implementarea unor noi modalități și instrumente de
management, proiectul va facilita și identifica metodele de a
operaționaliza introducerea conceptelor și tehnicilor de
maximă eficiență, precum și a bunelor practici.
În cadrul proiectului prezentat vor fi experimentate
sistemele tehnice și modificările instituționale propuse în

4

MONITORUL OFICIAL AL ROMÂNIEI, PARTEA I, Nr. 748/1.IX.2006

Strategia de descentralizare a învățământului preuniversitar și
în legislația curentă și se vor testa impactul și eficiența
acestora.
Pentru buna derulare a proiectului și obținerea rezultatelor
scontate sunt necesare următoarele:
— actualizarea documentelor de analiză și de politici, la
nivel local, județean și național;
— prezența factorilor de decizie la dezbaterile asupra
stadiilor de progres ale proiectului. Neglijarea împuternicirii și
neimplicarea în procesele de dezbatere pot releva o lipsă de
voință politică în abordarea reformelor specifice sau
pasivitate;
— elaborarea proiectelor de modificări legislative și a
metodologiilor de aplicare a lor, precum și a formulei de
alocare pe elev;
— crearea, sprijinirea, dezvoltarea și instruirea comitetelor,
care să-și manifeste în mod real prezența ca actor social în
sistemele de asigurare a calității și în luarea deciziilor la
nivel de școală și la nivelurile superioare;
— realizarea unui sistem informațional/informatic integrat,
de care să beneficieze atât școlile, administrația locală, cât
și structurile deconcentrate ale administrației de stat.
Avantajele unui asemenea sistem sunt: coerența informației,
transparența, facilitarea analizelor și deciziilor în timp real,
reducerea sarcinilor serviciilor specifice, care acum realizează
de multe ori duplicarea activităților;
— mediatizarea, diseminarea și discutarea la toate
nivelurile a modificărilor și propunerilor legislative care au
apărut în ultimii 2 ani sau a celor propuse pentru etapele
următoare.
3. GRUP-ȚINTĂ ȘI BENEFICIARI

Din județele-pilot, în 3 județe va fi selectat un număr de
maximum 50 de școli pe baza criteriilor elaborate de
Ministerul Educației și Cercetării, în care se va experimenta
managementul administrativ și financiar al școlii într-un mediu
descentralizat.
Proiectul va asigura asistență tehnică, instruire și
deplasări în teren ale echipei de proiect, pentru a furniza
informații și a sprijini Ministerul Educației și Cercetării,
Ministerul Finanțelor Publice, Ministerul Administrației și
Internelor și autoritățile locale să elaboreze și să
implementeze un cadru perfecționat pentru alocarea și
controlul resurselor și pentru a obține o mai mare eficiență
financiară în învățământul preuniversitar, îmbunătățirea
cadrului instituțional și a proceselor de management financiar
și de luare a deciziilor la nivelul școlilor și al administrației
locale, în conformitate cu prevederile strategiei de
descentralizare a învățământului preuniversitar.
Proiectul va asigura, de asemenea, recomandări și
orientări pentru dezvoltarea și armonizarea legislației și
politicilor din acest sector. Asistența tehnică va fi asigurată
la nivelul celor 3 județe, astfel încât să se poată garanta că
soluțiile sunt practice și țin seama în totalitate de problemele
locale.
Activitățile susținute de proiect vor implica toate instituțiile
și organizațiile relevante pentru activitatea școlilor: personalul
școlii, inspectoratul școlar județean, comitetele de părinți,
consiliile locale și primarii, departamentele relevante din
cadrul consiliului județean și din cadrul direcțiilor generale ale
finanțelor publice județene.
4. OBIECTIVE

a) Obiectiv general
Obiectivul general al proiectului este reprezentat de
îmbunătățirea managementului administrativ și financiar al
unităților de învățământ care funcționează într-un sistem
descentralizat.
Acest proiect reprezintă planul detaliat de implementare al
etapei administrative a Strategiei de descentralizare a
învățământului preuniversitar, aprobată prin memorandum în
ședința Guvernului din data de 20 decembrie 2005.

Concluziile vor fi folosite pentru extinderea utilizării
procedurilor noi de management în etapele ulterioare ale
Strategiei de descentralizare a învățământului preuniversitar.
b) Obiective specifice:
— testarea exercitării noilor competențe și a drepturilor
decizionale, administrative și financiare acordate școlilor de
noua legislație, în vederea întăririi autonomiei școlii;
— îmbunătățirea cadrului instituțional și a proceselor de
management financiar și de luare a deciziilor la nivelul
școlilor selectate și al administrației locale, pentru susținerea
generalizării modelului la nivel național;
— dezvoltarea sistemelor de evaluare și monitorizare a
managementului resurselor de care dispun școlile selectate,
într-un mediu descentralizat.
5. REZULTATE SCONTATE ȘI IMPACTUL PROIECTULUI

a) Rezultate măsurabile:
Analize-diagnostic elaborate pentru fiecare școală-pilot
selectată:
— personal la nivelul școlilor și autorităților publice locale,
instruit pentru a aplica noul model de descentralizare;
— planuri multianuale de ajustare a bugetelor în funcție
de costurile pe elev estimate;
— planuri de dezvoltare a bugetelor și a execuției
bugetare în cadrul serviciilor proprii de contabilitate;
— proceduri îmbunătățite de management al resurselor în
școlile selectate;
— implementarea cadrului instituțional stabilit;
— model îmbunătățit de management financiar și de luare
a deciziilor la nivelul școlilor și al administrației locale,
implementat în conformitate cu Strategia de descentralizare a
învățământului preuniversitar;
— sistem de alocare a fondurilor la nivelul consiliului
local, care să asigure transparență, echitate și compensare
a grupurilor dezavantajate.
Direcții strategice pe termen mediu la nivel central și nivel
local privind desfășurarea învățământului preuniversitar:
— strategie actualizată de descentralizare a
învățământului preuniversitar;
— legislație primară și secundară privind autonomia școlii,
amendată și armonizată în acord cu Strategia de
descentralizare a învățământului preuniversitar;
— programul de pregătire a personalului de la nivelul
școlilor și autorităților publice locale, pentru aplicarea
modelului generalizat de descentralizare la nivelul
învățământului preuniversitar;
— formulă de finanțare actualizată pentru generalizarea
descentralizării financiare la nivel național.
Sistem de monitorizare și evaluare corespunzătoare etapei
de pilotare:
— impactul alocării resurselor și managementului în
condițiile descentralizării la nivelul școlilor selectate;
— bune practici în mobilizarea fondurilor bugetare și
extrabugetare în sistem descentralizat;
— diseminarea rezultatelor obținute, strategie de
comunicare;
— baza de date cu indicatorii monitorizați în pilotare și
analize specifice;
— sistemul de monitorizare și evaluare actualizat pentru
generalizarea descentralizării.
b) Impactul proiectului
Impactul proiectului va fi măsurat la trei niveluri:
— nivelul administrației centrale și locale, la care se va
produce o creștere a calitățiii procesului decizional, a
politicilor publice privind învățământul și a managementului
financiar;
— la nivelul școlilor, în care noile proceduri și metode,
sisteme și tehnici vor contribui la creșterea calității
managementului și administrării resurselor, la creșterea
responsabilizării personalului în administrarea școlilor
(economie, eficiență, eficacitate);

MONITORUL OFICIAL AL ROMÂNIEI, PARTEA I, Nr. 748/1.IX.2006
— la nivelul comunității, unde transparența procedurilor,
metodele de comunicare și implicarea actorilor principali vor
spori interesul față de școală și nevoile ei, vor crește
interesul agenților economici pentru investiția în educație, vor
spori accesul și șansele educaționale ale elevilor, în special
a celor din medii socioeconomice defavorizate.
6. ACTIVITĂȚILE PROIECTULUI

În cadrul fiecărui obiectiv specific, pentru obținerea
rezultatelor au fost asociate acțiuni, pe domenii.
Sistem de finanțare:
— analiza execuției bugetului la nivelul școlii din punctul
de vedere al criteriilor și standardelor de finanțare;
— analiza nivelului de finanțare a școlilor din punctul de
vedere al costurilor pe elev;
— acordarea de asistență pentru definirea și implementarea
planurilor multianuale de ajustare a bugetelor în funcție de
costurile pe elev;
— pregătirea personalului pentru a opera cu costurile pe
elev și metodologiile aferente;
— acordarea de asistență în elaborarea planurilor de
dezvoltare a bugetelor și a execuției bugetare în cadrul
serviciilor proprii de contabilitate;
— analiza circuitelor financiare și a planificării bugetelor
la nivel local;
— elaborarea manualului de management financiar și a
instrumentelor financiar-contabile necesare implementării
noului sistem.
Management și scheme decizionale interne în școală,
curriculum, manuale școlare
— analiza curriculum-ului actual la decizia școlii, a
modului în care poate fi revizuit și adaptat la nevoile locale
identificate;
— analiza modului de distribuire și achiziționare, găsirea
de variante și realizarea de propuneri de mecanisme de
selecție și achiziție a manualelor la nivelul școlii; evaluarea
volumului de costuri și a eficienței procedeelor.
Resurse umane:
— instruirea personalului la nivelul școlilor, pentru
aplicarea noului model de management;
— asistarea directorului pentru exercitarea atribuțiilor
sporite în privința managementului resurselor umane;
— analiza structurii și a gradului de pregătire profesională
a personalului, inclusiv a echipei de conducere (director,
consiliu de administrație);
— evaluarea volumului de fonduri necesare și a
modalităților de realizare a formării personalului didactic la
nivelul școlii; explorarea posibilităților de sprijinire a școlilor în
dezvoltarea de programe proprii.
Conducere-administrare:
— asistență și analiză privind înființarea/funcționarea
consiliilor de administrație în noua componență, evaluarea
eficienței activității acestora, revizuirea metodologiei existente.
Consultanță pentru dezvoltare:
— asistență în elaborarea și implementarea proiectului de
dezvoltare a școlii;
— analiză a restructurării rețelei școlare pentru evidențierea
concordanței dintre necesitate și ofertă la nivelul localității;
— elaborarea de mecanisme și proceduri pentru dezvoltarea
și protejarea patrimoniului.
Cadru legislativ:
— propuneri de amendamente la cadrul legislativ privind
finanțele și administrația publică locală;
— propunerea de amendamente la legislația în vigoare
(Legea învățământului, Statutul personalului didactic, norme
metodologice de implementare) pentru extinderea activității de
testare în județele-pilot și la nivel național.
Audit și evaluare, proceduri transparente:
— proiectarea sistemului de monitorizare și evaluare
corespunzător etapei de pilotare;

5

— dezvoltarea unui sistem de indicatori de raportare
minimal care să genereze rapoarte periodice publice;
propunerea de metode îmbunătățite;
— analiza modului în care au fost implicate diferitele
instituții (școlile, autoritățile locale) în proiectarea bugetară;
— dezvoltarea unei scheme de control privind cheltuielile
educaționale, în special în ceea ce privește mentenanța
școlii;
— dezvoltarea unei scheme-proceduri de audit școlar și a
rapoartelor către părinți și comunitate;
— propunerea de proceduri de asigurare a transparenței și
echității în alocarea fondurilor de către consiliile locale pentru
grupurile dezavantajate în cadrul procesului educațional.
Comunicare, raportare proiect și bune practici:
— elaborarea strategiei de comunicare, diseminarea
rezultatelor prin canalele mass-media;
— organizarea și desfășurarea de seminarii la toate
nivelele de interes;
— organizarea rețelei de comunicare între școlile din
proiect, organizarea website-ului proiectului și menținerea
acestuia;
— seminarii și scheme de diseminare și informare a
opiniei publice, puse în practică.
Baze de date și monitorizare:
— dezvoltarea bazelor de date privind managementul
educațional, în cooperare cu proiectul Ministerul Educației și
Cercetării.
7. PRODUSELE PROIECTULUI

Activitatea tehnică se va materializa prin elaborarea
următoarelor documente:
1. raport preliminar cuprinzând planul de acțiune pentru
implementarea proiectului;
2. raport final pe fiecare componentă, incluzând analiza
problemelor de substanță și recomandări pentru Ministerul
Educației și Cercetării;
3. rapoarte de progres trimestriale.
Produse ale proiectului:
— propuneri de modificări legislative menite să asigure
descentralizarea reală a managementului financiar, inclusiv
alocarea surselor de finanțare;
— proceduri de asigurare a transparenței și echității în
alocarea fondurilor de către consiliile locale și de stabilire a
priorităților;
— manual de proceduri financiare aplicate în școli
(instrumente financiar-contabile necesare, proceduri legale de
utilizare a fondurilor, scheme de rapoarte financiare etc.);
— formula de alocare pe elev (satisfacerea criteriilor de
simplitate, transparență și adecvare);
— sistem integrat de indicatori privind costurile educației
și proceduri de raportare; fluxuri informaționale;
— ghid de proceduri de administrare a resurselor la
nivelul școlii;
— seminarii și strategii de diseminare a rezultatelor și de
informare a opiniei publice asupra derulării proiectului;
— elaborarea și furnizarea cursurilor de formare (în
grupuri mixte) pentru toate categoriile de factori implicați:
• directori de școală, membri ai consiliului de
administrație, personalul școlii;
• primari, consilieri locali, contabili și administratori;
• manageri de rețea școlară, inspectori școlari, manageri
de bugete la nivel județean și național.
O parte din produsele enumerate mai sus va fi elaborată
la nivelul echipei de proiect de către membrii acesteia.
O altă parte a produselor va fi realizată prin atragerea în
colectivele de lucru a unor experți și prin contractarea unor
consultanți interni și externi.
8. CADRUL INSTITUȚIONAL

a. Autoritatea contractantă și cadrul legal:
Autoritatea contractantă este Ministerul Educației și
Cercetării.

6

MONITORUL OFICIAL AL ROMÂNIEI, PARTEA I, Nr. 748/1.IX.2006

b. Echipa de proiect:
Activitatea tehnică a proiectului, incluzând toate activitățile
menționate mai sus, va fi realizată de către o echipă de
proiect. Echipa de proiect va fi responsabilă pentru toate
produsele proiectului. Activitatea sa va fi supravegheată și
monitorizată de un grup de coordonare la nivel central,
condus de secretarul de stat pentru învățământ
preuniversitar, grupul fiind numit prin ordin al ministrului
educației și cercetării, și de trei echipe de coordonare la
nivelul județelor în care se desfășoară proiectul, de
asemenea prin nominalizare sau invitare de către Ministerul
Educației și Cercetării. Ministerul va solicita inspectoratelor
școlare județene implicate, autorităților locale, instituțiilor
subordonate inspectoratelor școlare județene și structurilor
asociative și profesionale ale autorităților administrației publice
locale sau provenind din deținătorii de interese din educație
nominalizarea persoanelor care vor face parte din echipa de
proiect.
În stabilirea grupului de coordonare și a echipelor de
coordonare la nivel local—județean se va ține seama de
criteriul includerii în grupurile de coordonare a celor
responsabili cu elaborarea și implementarea legislației
adecvate.
c. Sarcinile grupului de coordonare
Va îndeplini atribuțiile de comunicare și de diseminare a
rezultatelor în cadrul Comitetului tehnic interministerial
destinat descentralizării învățământului preuniversitar și cu
actorii relevanți implicați în procesul de învățământ.
Pe măsura obținerii produselor proiectate, grupul de
coordonare la nivel național va evalua calitatea acestora și
va promova utilizarea acestora pe o scară mai largă, în
conformitate cu strategia de descentralizare a învățământului
preuniversitar.
d. Sarcinile echipelor de coordonare la nivel județean
Vor evalua, coordona și defini produsele, vor coordona
experimentele și vor selecta soluțiile, în concordanță cu
direcțiile stabilite la nivelul de coordonare național.
Vor realiza comunicarea și diseminarea rezultatelor în
cadrul instituțiilor și organizațiilor din care fac parte, precum
și al mediilor de informare de la nivel local și județean.
e. Structuri/organisme cu rol în implementarea proiectului
Echipa de proiect va coopera cu toate departamentele din
Ministerul Educației și Cercetării și cu proiectele implicate în
aceste domenii, care sunt gestionate fie din interiorul
Ministerului Educației și Cercetării, fie de agenții
independente sau de alte instituții și organizații din afara
Ministerului Educației și Cercetării.
Proiectul nu va crea organisme noi, ci va folosi
capacitatea administrativă și decizională a instituțiilor și
organizațiilor existente, care vor implementa proiectul, vor
OBIECTIVELE PROIECTULUI*)

*) Obiectivele proiectului sunt reproduse în facsimil.

acționa și vor utiliza produsele acestuia, în conformitate cu
cadrul legal existent sau nou-creat.
9. EVALUAREA ȘI MONITORIZAREA

Proiectul va genera rapoarte periodice, documente de
politici, analize și studii. Calitatea și relevanța acestora, la
nivel local, județean și național, vor fi evaluate de grupurile
de coordonare de la nivel național și local.
Rapoartele de monitorizare înaintate către grupul de
coordonare vor include:
1. evaluarea activităților proiectului, revizuirea obiectivelor,
analiza riscurilor proiectului;
2. evaluarea și revizuirea produselor proiectului, în
vederea realizării concordanței acestora cu Strategia de
descentralizare a învățământului preuniversitar.
Proiectul va utiliza un sistem de indicatori de cuantificare
a efectelor pentru a determina gradul de îndeplinire a
obiectivelor angajate, nevoia de modificare a țintelor și
construirea capacității la nivelul școlii și al autorității/
comunității locale de exercitare a managementului
administrativ și financiar într-un cadru descentralizat.
10. MODALITĂȚI DE DISEMINARE

Toate produsele proiectului vor fi disponibile pentru uzul
public și vor fi publicate pe o pagină dedicată proiectului,
aflată pe website-ul Ministerului Educației și Cercetării.
Echipa de proiect va propune o strategie de comunicare
publică și de diseminare a produselor proiectului și va
promova dezbaterea publică pe tema descentralizării în
educație.
11. MODALITĂȚI DE ASIGURARE A SUSTENABILITĂȚII PROIECTULUI

Proiectul creează oportunitatea de a învăța cum se aplică
în practică noile prevederi legale și financiare privind
descentralizarea învățământului preuniversitar, care sunt
limitele și problemele capacității instituționale la nivel local,
care sunt principalele obstacole în calea creșterii eficienței și
eficacității utilizării resurselor publice în sectorul educațional.
Lecțiile învățate în cadrul proiectului, atât cele pozitive, cât și
cele negative, în sensul identificării alocării necorespunzătoare
a responsabilităților sau a inconsistenței procedurilor, și
lecțiile pozitive sub forma modelelor de bune practici, care
pot fi promovate în mod folositor în diferite zone ale țării și
în instituții educaționale, vor fi o resursă pentru dezbaterile
ulterioare privind descentralizarea învățământului, atât în
cadrul Ministerului Educației și Cercetării, cât și în
comunitatea educațională în sens larg.
12. PLANUL DE ACTIVITATE AL PROIECTULUI

Planul de activitate incluzând toate activitățile care conduc
la îndeplinirea obiectivelor și realizarea scopului proiectului,
precum și structura bugetului proiectului vor fi propuse spre
aprobare grupului de coordonare.

MONITORUL OFICIAL AL ROMÂNIEI, PARTEA I, Nr. 748/1.IX.2006

7

8

MONITORUL OFICIAL AL ROMÂNIEI, PARTEA I, Nr. 748/1.IX.2006

ANEXA Nr. 2

ȘCOLILE

în care se implementează faza-pilot îManagementul administrativ și financiar al școlii într-un mediu descentralizat“
Județul Dolj
1. Liceul cu program sportiv îPetrache Trișcu“ Craiova
2. Colegiul Național Economic îGh. Chițu“ Craiova
3. Grupul Școlar îMatei Basarab“ Craiova
4. Liceul Teoretic îTudor Arghezi“ Craiova
5. Școala cu clasele I—VIII nr. 22 îEliade“ Craiova
6. Grădinița cu program prelungit nr. 40 Craiova
7. Școala cu clasele I—VIII nr. 2 îTraian“ Craiova
8. Liceul Teoretic îConstantin Brâncoveanu“ Dăbuleni
9. Liceul Agricol Dăbuleni
10. Școala cu clasele I—VIII nr. 4 Dăbuleni
11. Liceul Teoretic Poiana Mare
12. Școala cu clasele I—VIII nr. 1 Dăbuleni
13. Școala cu clasele I—VIII nr. 3 Dăbuleni
14. Școala cu clasele I—VIII nr. 3 Poiana Mare
15. Școala cu clasele I—VIII nr. 1 Poiana Mare
16. Școala cu clasele I—VIII Tunarii Vechi, Poiana Mare
17. Școala cu clasele I—VIII nr. 2 Poiana Mare
Județul Harghita
1. Grupul Școlar îZeyk Domokos“ Cristuru Secuiesc
2. Liceul Teoretic îOrban Balzs“ Cristuru Secuiesc
3. Școala Generală îFrater Gyorgy“ Remetea
4. Colegiul Tehnic îBanyai Janos“ Odorheiu Secuiesc
5. Liceul Teologic Unitarian Cristuru Secuiesc
6. Școala Generală îBalazs Jeno“ Remetea
7. Grupul Școlar Economic îJoannes Kajoni“ MiercureaCiuc
8. Liceul Teoretic îSalamon Erno“ Gheorgheni
9. Liceul Teoretic îSf. Nicolae“ Gheorgheni

10. Școala Generală nr. 1 îPetofi Sandor“ Cristuru
Secuiesc
11. Colegiul Tehnic îBatthyany I.“ — Gheorgheni
12. Școala Generală nr. 1 îFogarassy M.“ Gheorgheni
13. Grupul Școlar Industrial îMiron Cristea“ Subcetate
14. Școala Generală îBenedek Elek“ Cristuru Secuiesc
15. Gădinița cu program prelungit nr. 1 Remetea
Județul Iași
1. Colegiul Național îEmil Racoviță“ Iași
2. Grupul Școlar Economic de Turism Iași
3. Colegiul Național de Artă îOctav Băncilă“ Iași
4. Colegiul Național îCostache Negruzzi“ Iași
5. Grupul Școlar Căi Ferate Unirea Pașcani
6. Grupul Școlar îI.C. Ștefănescu“ Iași
7. Școala cu clasele I—VIII îIon Creangă“ Târgu Frumos
8. Școala îGarabet Ibrăileanu“ Târgu Frumos
9. Școala îBogdan Petriceicu Hasdeu“ Iași
10. Grupul Școlar Vlădeni, comuna Vlădeni
11. Școala de Arte și Meserii Târgu Frumos
12. Grădinița cu program prelungit nr. 26 Iași
13. Grădinița cu program prelungit Târgu Frumos
14. Liceul Teoretic îIon Neculce“ Târgu Frumos
15. Grădinița cu program normal Târgu Frumos
16. Școala îAxinte Uricariul“, comuna Scânteia
17. Școala cu clasele I—VIII Plugari, comuna Plugari
18. Școala cu clasele I—VIII Borșa, comuna Vlădeni.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 748/1.IX.2006 conține 8 pagini.

Prețul: 0,60 lei

&JUYDGY|119246]
ISSN 1453—4495

