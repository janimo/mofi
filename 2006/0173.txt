PARTEA

Anul 174 (XVIII) — Nr. 173

I

LEGI, DECRETE, HOTĂRÂRI ȘI ALTE ACTE

Joi, 23 februarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 52 din 26 ianuarie 2006 referitoare la
excepția de neconstituționalitate a dispozițiilor
art. 2 pct. 1 lit. b) și ale art. 2821 din Codul de
procedură civilă .........................................................
Decizia nr. 53 din 26 ianuarie 2006 referitoare la
excepția de neconstituționalitate a dispozițiilor
art. 7 alin. (1) din Legea contenciosului
administrativ nr. 554/2004 ........................................
Decizia nr. 66 din 2 februarie 2006 referitoare la
excepția de neconstituționalitate a prevederilor
art. 30 alin. (1) și (2) din Legea nr. 359/2004
privind simplificarea formalităților la înregistrarea în

DECIZII

ALE

Nr.

Pagina
registrul comerțului a persoanelor fizice, asociațiilor
familiale și persoanelor juridice, înregistrarea
fiscală a acestora, precum și la autorizarea
funcționării persoanelor juridice ................................

1–3
49.
3–4

CURȚII

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Procedurii de implementare a
Programului național multianual pe perioada 2005—
2008 pentru dezvoltarea culturii antreprenoriale în
rândul femeilor manager din sectorul întreprinderilor
mici și mijlocii ............................................................

7–16

CONSTITUȚIONALE

CURTEA CONSTITUȚIONALĂ

D E C I Z I A Nr. 52
din 26 ianuarie 2006

referitoare la excepția de neconstituționalitate a dispozițiilor art. 2 pct. 1 lit. b) și ale art. 2821
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 pct. 1 lit. b) și ale art. 2821
din Codul de procedură civilă, excepție ridicată de Aurel
Trif și Viorica Trif în Dosarul nr. 2.015/2005 al Tribunalului
Mureș — Secția civilă.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 173/23.II.2006

neconstituționalitate ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 27 septembrie 2005, pronunțată în
Dosarul nr. 2.015/2005, Tribunalul Mureș — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 pct. 1 lit. b) și ale
art. 2821 din Codul de procedură civilă. Excepția a fost
ridicată de Aurel Trif și Viorica Trif, recurenți într-o cauză
civilă având ca obiect soluționarea unei cereri de partaj de
bunuri comune între foștii soți.
În motivarea excepției de neconstituționalitate autorii
acesteia consideră că reglementarea în mod diferențiat a
căilor de atac ce pot fi urmate în cauze având ca obiect
împărțeala de bunuri, în funcție de valoarea bunurilor de
împărțit, contravine egalității în drepturi, întrucât
diferențierea între părți se face din cauze materiale, și, de
asemenea, restrânge nejustificat accesul liber la justiție și
la căile de atac.
Tribunalul Mureș și-a exprimat opinia în sensul că
dispozițiile legale criticate nu contravin Constituției, întrucât
părților le sunt asigurate accesul liber la justiție și dreptul de
a uza de căile de atac.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, invocând jurisprudența constantă a Curții
Constituționale în această materie.
Avocatul Poporului consideră că dispozițiile legale
criticate nu contravin prevederilor constituționale, întrucât
părților interesate le este asigurată posibilitatea de a
formula o cale de atac împotriva hotărârii judecătorești
considerate defavorabilă, în acest sens fiind și Decizia
Curții Constituționale nr. 366/2005.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 2 pct. 1 lit. b) și ale art. 2821 din Codul de

procedură civilă, modificate prin art. I pct. 1 și pct. 40 din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă (publicată în
Monitorul Oficial al României, Partea I, nr. 609 din 14 iulie
2005), dispoziții care au următorul cuprins:
— Art. 2 pct. 1 lit. b): îTribunalul judecă: 1. în primă
instanță: [...] b) procesele și cererile în materie civilă al căror
obiect are o valoare de peste 5 miliarde lei, cu excepția
cererilor de împărțeală judiciară, a cererilor în materia
succesorală, a cererilor neevaluabile în bani și a cererilor
privind materia fondului funciar, inclusiv cele de drept comun,
petitorii sau, după caz, posesorii, formulate de terții vătămați în
drepturile lor prin aplicarea legilor în materia fondului funciar;“;
— Art. 282 1 : î(1) Nu sunt supuse apelului hotărârile
judecătorești date în primă instanță în cererile introduse pe
cale principală privind pensii de întreținere, litigii al căror obiect
are o valoare de până la 1 miliard lei inclusiv, atât în materie
civilă, cât și în materie comercială, acțiunile posesorii, precum
și cele referitoare la înregistrările în registrele de stare civilă,
luarea măsurilor asigurătorii și în alte cazuri prevăzute de lege.
(2) Hotărârile instanțelor judecătorești prin care se
soluționează plângerile împotriva hotărârilor autorităților
administrației publice cu activitate jurisdicțională și ale altor
organe cu astfel de activitate nu sunt supuse apelului, dacă
legea nu prevede altfel.“
Autorii excepției consideră că dispozițiile legale criticate
contravin prevederilor constituționale ale art. 16 alin. (1)
privind egalitatea în drepturi, ale art. 21 alin. (1)—(3)
referitoare la accesul liber la justiție, ale art. 53 privind
restrângerea exercițiului unor drepturi sau al unor libertăți
și ale art. 129 referitoare la folosirea căilor de atac.
Analizând excepția de neconstituționalitate, Curtea
constată că asupra criticilor de neconstituționalitate
formulate în speța de față, sub aceleași aspecte și prin
raportare la aceleași prevederi din Constituție, s-a mai
pronunțat prin Decizia nr. 522/2005, publicată în Monitorul
Oficial al României, Partea I, nr. 993 din 9 noiembrie
2005, statuând, pe de o parte, că diferențierea hotărârilor
care pot fi sau nu pot fi supuse apelului se face pe
criteriul valorii obiectului litigiului, iar nu pe cel al averii sau
al categoriei sociale, așa cum în mod eronat susțin autorii
excepției, și că regimul juridic diferit este determinat de
deosebirea de situații care impune soluții legislative diferite
în vederea asigurării celerității soluționării cauzelor aflate pe
rolul instanțelor, iar pe de altă parte, că din dispozițiile și
principiile Legii fundamentale nu reiese obligativitatea
existenței triplului grad de jurisdicție și, de asemenea, nici
reglementările internaționale în materie nu impun accesul la
totalitatea gradelor de jurisdicție sau la toate căile de atac
prevăzute de legislațiile naționale, invocându-se în acest
sens și hotărârea Curții Europene a Drepturilor Omului
dată în Cauza îGolder împotriva Regatului Unit“, 1975.
Neintervenind elemente noi de natură să determine
reconsiderarea jurisprudenței Curții, considerentele și soluția
acestei decizii sunt valabile și în prezenta cauză.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 pct. 1 lit. b) și al art. 2821 din Codul de procedură
civilă, excepție ridicată de Aurel Trif și Viorica Trif în Dosarul nr. 2.015/2005 al Tribunalului Mureș — Secția civilă.
Definitivă și general obligatorie.
Pronunțată în ședința publică din data de 26 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 53
din 26 ianuarie 2006

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 7 alin. (1) din Legea
contenciosului administrativ nr. 554/2004, excepție ridicată
de Ioan Turcin în Dosarul nr. 5.632/2005 al Tribunalului
Arad — Secția comercială și contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca neîntemeiată, întrucât instituirea
procedurii administrative prealabile nu semnifică îngrădirea
accesului liber la justiție, invocând în acest sens
jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 4 octombrie 2005, pronunțată în
Dosarul nr. 5.632/2005, Tribunalul Arad — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. 7 alin. (1) din Legea contenciosului
administrativ nr. 554/2004. Excepția a fost ridicată de Ioan
Turcin, consilier local al comunei Păuliș, într-o cauză având
ca obiect soluționarea unei cereri de anulare a unei
hotărâri a Consiliului Local Păuliș.

În motivarea excepției de neconstituționalitate se
susține că impunerea parcurgerii unei proceduri prealabile
pentru sesizarea unei instanțe de contencios administrativ
de către un ales local, pentru respectarea interesului legitim
public al colectivității care l-a ales, este neconstituțională,
întrucât alesul local nu face un simplu act de prezență în
cadrul autorității publice locale, iar atunci când se
adresează instanței de judecată, solicitând anularea unui act
administrativ unilateral adoptat de autoritatea publică locală
din care face parte, își îndeplinește o obligație inerentă
funcției sale.
Tribunalul Arad — Secția comercială și de contencios
administrativ și-a exprimat opinia în sensul că excepția de
neconstituționalitate invocată este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, întrucât nici o dispoziție constituțională
nu interzice ca prin lege să se instituie o procedură
administrativă prealabilă, fără caracter jurisdicțional, cum
este procedura recursului administrativ grațios sau a celui
ierarhic, așa cum a statuat și Curtea Constituțională în
jurisprudența sa.
Avocatul Poporului consideră că dispozițiile legale
criticate nu contravin prevederilor constituționale, întrucât
legiuitorul poate institui, în considerarea unor situații
deosebite, reguli speciale de procedură, iar instituirea unei
proceduri administrative prealabile este în deplină
concordanță cu Legea fundamentală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 173/23.II.2006
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, notele scrise depuse de părți,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, având
următorul cuprins: îÎnainte de a se adresa instanței de
contencios administrativ competente, persoana care se
consideră vătămată într-un drept al său sau într-un interes
legitim, printr-un act administrativ unilateral, trebuie să solicite
autorității publice emitente, în termen de 30 de zile de la data
comunicării actului, revocarea, în tot sau în parte, a acestuia.
Plângerea se poate adresa în egală măsură organului ierarhic
superior, dacă acesta există.“
Autorul excepției consideră că dispozițiile legale criticate
contravin prevederilor constituționale ale art. 1 alin. (5)
referitoare la respectarea și supremația Constituției, ale
art. 21 alin. (2) privind accesul liber la justiție, ale art. 52
alin. (1) privind dreptul persoanei vătămate de o autoritate
publică, ale art. 121 alin. (2) referitoare la autoritățile
administrative autonome și ale art. 126 alin. (6) privind
controlul judecătoresc al actelor administrative.
Analizând excepția de neconstituționalitate, Curtea
constată că art. 7 alin. (1) din Legea contenciosului
administrativ nr. 554/2004 cuprinde norme de procedură
judiciară, adoptate de organul legiuitor în virtutea
competenței stabilite prin art. 126 alin. (2) din Constituția
României, și că aceste norme nu contravin dispozițiilor din
Legea fundamentală invocate de autorul excepției.
Problema constituționalității procedurii administrative
prealabile, reglementată prin textul de lege menționat, a

fost supusă în mai multe rânduri controlului de
constituționalitate, prin raportare la aceleași dispoziții din
Legea fundamentală invocate și în prezenta cauză, soluția
constantă fiind aceea de respingere a excepțiilor ca
neîntemeiate. În acest sens pot fi amintite Decizia nr. 188
din 27 aprilie 2004, publicată în Monitorul Oficial al
României, Partea I, nr. 498 din 2 iunie 2004, Decizia
nr. 272 din 24 iunie 2004, publicată în Monitorul Oficial al
României, Partea I, nr. 723 din 11 august 2004, și Decizia
nr. 18 din 20 ianuarie 2005, publicată în Monitorul Oficial
al României, Partea I, nr. 255 din 28 martie 2005, în care
s-a statuat că textul constituțional care se referă la
caracterul facultativ al jurisdicțiilor speciale administrative nu
este aplicabil prevederilor criticate care instituie obligația
persoanei vătămate de a se adresa cu reclamație organului
administrativ emitent mai înainte de sesizarea instanței de
judecată cu anularea actului considerat ilegal. Dispoziția
constituțională invocată a desființat condiția prealabilă
numai pentru procedura administrativă jurisdicțională. Nici o
dispoziție constituțională nu interzice ca prin lege să se
instituie o procedură administrativă prealabilă, fără caracter
jurisdicțional, cum este procedura reglementată prin textul
de lege atacat.
Curtea apreciază că în speță nu au intervenit elemente
noi care să justifice schimbarea jurisprudenței amintite.
Deosebit de considerentele expuse mai sus, Curtea
reține că împrejurarea invocată de autorul excepției de
neconstituționalitate privind plângerea împotriva actului
administrativ a fost formulată de un membru al organului
emitent — care nu a acționat prin aceasta numai în
interesul său, ci în interes public — nu este de natură să
afecteze caracterul constituțional al textului de lege
menționat, dat fiind că procedura administrativă prealabilă
învestirii instanței de judecată nu împiedică și nu restrânge
accesul celui în cauză la justiție ci, dimpotrivă, îi oferă un
mijloc în plus de remediere a eventualei nelegalități a
actului administrativ atacat, și anume reexaminarea lui de
către organul emitent sau de organul ierarhic superior.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, excepție ridicată de Ioan Turcin în Dosarul nr. 5.632/2005 al Tribunalului Arad — Secția comercială și
contencios administrativ.
Definitivă și general obligatorie.
Pronunțată în ședința publică din data de 26 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

5

CURTEA CONSTITUȚIONALĂ

D E C I Z I A Nr. 66
din 2 februarie 2006

referitoare la excepția de neconstituționalitate a prevederilor art. 30 alin. (1) și (2)
din Legea nr. 359/2004 privind simplificarea formalităților la înregistrarea în registrul comerțului
a persoanelor fizice, asociațiilor familiale și persoanelor juridice, înregistrarea fiscală a acestora,
precum și la autorizarea funcționării persoanelor juridice
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Antonia Constantin
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 30 alin. (1) și (2) din Legea
nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice, excepție ridicată de Societatea
Comercială îVicobo“ — S.R.L. din Brașov în Dosarul
nr. 468/R/C/2005 al Curții de Apel Brașov — Secția
comercială.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate sunt în concordanță cu art. 44 și
45 din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 20 septembrie 2005, pronunțată în
Dosarul nr. 468/R/C/2005, Curtea de Apel Brașov — Secția
comercială a sesizat Curtea Constituțională cu excepția de
neconstituționalitate a art. 30 alin. (1) și (2) din Legea
nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice. Excepția a fost ridicată de Societatea
Comercială îVicobo“ — S.R.L. din Brașov într-un recurs
declarat de aceasta împotriva încheierii pronunțate de
judecătorul delegat la Oficiul Registrului Comerțului de pe
lângă Tribunalul Brașov privind constatarea dizolvării sale
de drept.
În motivarea excepției de neconstituționalitate se
susține că sancțiunea dizolvării de drept a persoanelor
juridice pentru neefectuarea în termenul fixat de lege a
preschimbării certificatului de înmatriculare și a celui de
înregistrare fiscală cu noul certificat de înregistrare
conținând codul unic de înregistrare fiscală: este îo măsură

de interdicție a continuării activității societății pentru care a
fost înființată persoana juridică, fără a se putea reține o
conduită prealabilă culpabilă în desfășurarea activității
societății și rentabilitatea activității acesteia, care să
fundamenteze o asemenea măsură“; nu este o premisă
suficientă care să conducă la concluzia că principiul affectio
societatis nu ar mai subzista, iar îanularea acestei voințe
de asociere și de conlucrare în obținerea unor beneficii,
printr-o simplă constatare nepersonalizată, fără a se cere
lămuriri din partea societății, este în contradicție cu
principiile care guvernează dreptul comercial și dreptul
procesual civil“; se realizează fără citarea părților. În
consecință, autorul excepției, consideră că art. 30 alin. (1)
și (2) din Legea nr. 359/2004 contravine art. 44 și 45 din
Constituție.
Curtea de Apel Brașov — Secția comercială apreciază
că excepția de neconstituționalitate ridicată este
neîntemeiată, îîntrucât legea specială nu face decât să
stabilească conținutul și limitele exercitării drepturilor
fundamentale prevăzute în art. 44 alin. (1) și art. 45 din
Legea fundamentală ce privesc dreptul de proprietate și
accesul liber al persoanei la o activitate economică și liberă
inițiativă. Or, prin impunerea unor restricții menite să
ordoneze activitatea societăților comerciale din punct de
vedere al înregistrărilor comerciale și fiscale nu este
afectată substanța drepturilor fundamentale de proprietate și
libertate economică“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În acest sens, invocând
jurisprudența Curții Constituționale, de exemplu, deciziile
nr. 188 din 31 martie 2005 și nr. 325 din 14 iunie 2005,
arată, în esență, că, deși regimul sancționator instituit de
textul de lege criticat este sever, putând fi catalogat ca o
restrângere a dreptului de proprietate al persoanei juridice,
totuși el corespunde exigențelor de legalitate și
proporționalitate impuse de art. 44 din Constituție, iar
principiul liberului acces la o activitate economică prevăzut
de art. 45 din Legea fundamentală nu este încălcat prin
reglementarea regimului de înmatriculare/înregistrare fiscală
a comercianților.
Avocatul Poporului consideră că dispozițiile de lege
criticate sunt constituționale. Astfel, cât privește invocarea
încălcării prin art. 30 alin. (1) și (2) din lege a prevederilor
art. 44 alin. (1) din Constituție, consideră că sancțiunea

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 173/23.II.2006

dizolvării de drept a societății comerciale este o sancțiune
specială ce intervine îca o consecință a nerespectării unor
formalități menite să ordoneze activitatea societăților
comerciale din perspectiva înmatriculării și a înregistrării
fiscale“. Instituirea sancțiunii este în deplină concordanță cu
prevederile constituționale menționate, referitoare la
stabilirea prin lege a conținutului și limitelor dreptului de
proprietate. Textele de lege criticate îse înscriu în
reglementările menite să garanteze accesul liber al
persoanei la o activitate economică și liberă inițiativă, cu
atât mai mult cu cât exercitarea acestor drepturi este
garantată în condițiile legii“, astfel că nu poate fi reținută
încălcarea art. 45.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 30 alin. (1) și (2) din Legea nr. 359/2004
privind simplificarea formalităților la înregistrarea în registrul
comerțului a persoanelor fizice, asociațiilor familiale și
persoanelor juridice, înregistrarea fiscală a acestora,
precum și la autorizarea funcționării persoanelor juridice, al
căror cuprins este următorul:
— Art. 30 alin. (1) și (2): î(1) Neefectuarea preschimbării
certificatului de înmatriculare și a celui de înregistrare fiscală cu

noul certificat de înregistrare conținând codul unic de
înregistrare, până la termenul prevăzut la art. 26, atrage
dizolvarea de drept a persoanelor juridice prevăzute la art. 2.
(2) Constatarea dizolvării de drept se face prin încheierea
judecătorului delegat, pronunțată la cererea Oficiului Național
al Registrului Comerțului.“
Autorul excepției consideră că acest text de lege
contravine prevederilor constituționale ale art. 44 alin. (1),
potrivit cărora îDreptul de proprietate privată, precum și
creanțele asupra statului, sunt garantate. Conținutul și limitele
acestor drepturi sunt stabilite prin lege “, și ale art. 45 referitor
la îLibertatea economică“.
Examinând excepția de neconstiuționalitate ridicată,
Curtea constată că dispozițiile art. 30 alin. (1) și (2) din
Legea nr. 359/2004 au mai fost supuse controlului de
constituționalitate, într-o cauză în care, ca și în prezentul
dosar, se invoca și încălcarea art. 44 și 45 din Constituție,
și cu o motivare asemănătoare. Prin Decizia nr. 12 din
10 ianuarie 2006, nepublicată la data pronunțării acestei
decizii, Curtea Constituțională, respingând excepția de
neconstituționalitate, a reținut, în esență, că procedura de
înmatriculare în registrul comerțului și de înregistrare fiscală
a comercianților, instituită prin Legea nr. 359/2004, precum
și obligația preschimbării vechilor forme de certificate de
înmatriculare și de înregistrare fiscală până la un anumit
termen, sub sancțiunea dizolvării de drept a persoanei
juridice, nu reprezintă o încălcare a dreptului de
proprietate, ci consecința încălcării unor dispoziții de lege.
Prin aceeași decizie, Curtea a constatat că nu poate
reține nici existența vreunei contrarietăți între prevederile
art. 30 alin. (1) și (2) din legea criticată și prevederile
constituționale ale art. 45 referitoare la îLibertatea
economică.“
Cele statuate prin decizia menționată își păstrează
valabilitatea și în prezenta cauză, întrucât nu au intervenit
elemente noi de natură să justifice schimbarea acestei
jurisprudențe.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 30 alin. (1) și (2) din Legea nr. 359/2004 privind
simplificarea formalităților la înregistrarea în registrul comerțului a persoanelor fizice, asociațiilor familiale și persoanelor
juridice, înregistrarea fiscală a acestora, precum și la autorizarea funcționării persoanelor juridice, excepție ridicată de
Societatea Comercială îVicobo“ — S.R.L. din Brașov în Dosarul nr. 468/R/C/2005 al Curții de Apel Brașov — Secția
comercială.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent șef,
Gabriela Dragomirescu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului național multianual
pe perioada 2005—2008 pentru dezvoltarea culturii antreprenoriale în rândul femeilor manager
din sectorul întreprinderilor mici și mijlocii
Având în vedere prevederile anexei nr. 3/12/18 din Legea nr. 379/2005 privind bugetul de stat pe anul 2006,
publicată în Monitorul Oficial al României, Partea I, nr. 1.151 din 19 decembrie 2005, ale art. 25 alin. (1) din Legea
nr. 346/2004 privind stimularea înființării și dezvoltării întreprinderilor mici și mijlocii, cu modificările și completările
ulterioare, precum și prevederile art. 4 alin. (1) pct. 12 din Hotărârea Guvernului nr. 753/2003 privind organizarea și
funcționarea Agenției Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite următorul ordin:
Art. 1. — Se aprobă Procedura de implementare a
Programului național multianual pe perioada 2005—2008
pentru dezvoltarea culturii antreprenoriale în rândul femeilor
manager din sectorul întreprinderilor mici și mijlocii,

prevăzută în anexa la prezentul ordin.
Art. 2. — Prezentul ordin va fi publicat în Monitorul
Oficial al României, Partea I, și va intra în vigoare de la
data publicării.

Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
București, 9 februarie 2006.
Nr. 49.
ANEXĂ

PROCEDURĂ
de implementare a Programului național multianual pe perioada 2005—2008 pentru dezvoltarea culturii antreprenoriale
în rândul femeilor manager din sectorul întreprinderilor mici și mijlocii
1. Obiectivul programului
Obiectivul Programului național multianual pe perioada
2005—2008 pentru dezvoltarea culturii antreprenoriale în
rândul femeilor manager din sectorul întreprinderilor mici și
mijlocii, denumit în continuare program, îl constituie
promovarea unui sistem de informare și instruire care să
faciliteze mobilitatea femeilor pe piața forței de muncă și
dezvoltarea aptitudinilor antreprenoriale ale acestora în
scopul implicării lor în structuri economice private, în
contextul problemelor legate de menținerea echilibrului
dintre obligațiile familiale și cele profesionale și a
prejudecăților existente la nivel local.
Programul urmărește:
— stimularea autoangajării și creșterea numărului de
femei antreprenor în cadrul comunității de afaceri;
— dezvoltarea capacității și a spiritului antreprenorial în
rândul femeilor;
— folosirea optimă a capitalului uman oferit de
potențialele femei antreprenor;
— îmbunătățirea performanețelor economice ale
întreprinderilor existente, conduse de femei, prin creșterea
gradului de pregătire a personalului acestora;
— accesul egal la economia bazată pe cunoaștere;

— schimburi de experiență între femei de afaceri și
stabilirea unor legături parteneriale;
— stimularea dorinței de reprezentare în societatea
civilă a propriilor interese.
2. Bugetul programului
2.1. Pentru realizarea programului se alocă de la
bugetul de stat pe anul 2006 suma de 500.000 lei (RON),
defalcată astfel:
— 475.000 lei (RON) — pentru finanțarea derulării celor
4 etape ale programului, după cum urmează:
• etapa I — 60.000 lei (RON) pentru organizarea
campaniilor de informare în orașele: Tulcea, Bacău,
Suceava, Cluj-Napoca, Târgu Mureș, Sibiu, Arad, Craiova
și Pitești;
• etapa a II-a — 300.000 lei (RON) pentru organizarea
și desfășurarea cursurilor de pregătire antreprenorială pe
durata a 5 zile în 7 județe: Brăila, Vaslui, Bistrița-Năsăud,
Harghita, Hunedoara, Mehedinți și Prahova și multiplicarea
suporturilor de curs;
• etapa a III-a — 67.000 lei (RON) pentru publicare de
broșuri și ghiduri;
• etapa a IV-a — 48.000 lei (RON) pentru organizarea
Conferinței îAntreprenoriatul feminin în România“, cu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 173/23.II.2006

participarea reprezentanților entităților guvernamentale și
neguvernamentale implicate în promovarea și sprijinirea
mediului de afaceri și a egalității de șanse, a organizațiilor
internaționale de sprijin al dezvoltării inițiativei private în
rândul femeilor, precum și a absolventelor de curs;
— 25.000 lei (RON) — la dispoziția Agenției Naționale
pentru Întreprinderi Mici și Mijlocii și Cooperație (ANIMMC),
constând în cheltuieli pentru implementarea, administrarea,
monitorizarea și evaluarea programului (cheltuieli materiale
și servicii).
3. Etapele programului:
Programul se va derula în 4 etape, astfel:
Etapa I: organizarea campaniei de informare, denumită
îZilele femeilor antreprenor“, ce se va derula cu sprijinul
Rețelei Centrelor EURO Info în următoarele orașe: Tulcea,
Bacău, Suceava, Cluj-Napoca, Târgu Mureș, Sibiu, Arad,
Craiova și Pitești.
Caravana zilelor de informare va furniza și detalii
referitoare la locațiile de derulare a cursurilor și la modalitatea
de înscriere.
Evenimentul se va derula pe parcursul zilei următoare
datei limită de înscriere pentru fiecare locație stabilită.
Termenele limită de înscriere în cadrul acestei etape se
vor publica pe pagina de web a ANIMMC
(www.animmc.ro).
Înscrierea participantelor la aceste seminarii se face:
1. la adresa de e-mail: mihaela.cristea@mimmc.ro.;
2. prin poștă; ori
3. direct la sediul ANIMMC,
menționând clar locația aleasă. Detalii suplimentare se pot
obține prin intermediul oficiilor teritoriale pentru întreprinderi
mici și mijlocii și cooperație.
Agenda evenimentelor va cuprinde:
• prezentarea programului: rezultatele obținute în anul
2005 și activitățile ce se vor derula în anul 2006;
• mediatizarea raportului elaborat de Rețeaua Uniunii
Europene pentru Promovarea Antreprenoriatului Feminin
WES (2004—2005);
• prezentarea structurilor asociative ale femeilor
antreprenor din România;
• prezentarea surselor de finanțare ale sectorului
întreprinderilor mici și mijlocii (IMM);
• prezentarea opiniilor absolventelor de curs ale anului
2005;
• organizarea de miniexpoziții având ca temă realizările
femeilor întreprinzător pe plan local;
• bursa de contacte.
Etapa a II-a: Organizarea și desfășurarea cursurilor de
pregătire antreprenorială pe durata a 5 zile în cadrul a
7 locații. Cursurile vor cuprinde o parte teoretică și una
interactivă, după cum urmează:
1. Legislație:

• Formalități privind înregistrarea și funcționarea
societăților comerciale, persoane fizice, asociații familiale,

societăți cooperative: Legea nr. 31/1990 privind societățile
comerciale, republicată, cu modificările ulterioare, Legea
nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice, modificată și completată prin
Ordonanța de urgență a Guvernului nr. 75/2004, aprobată
prin Legea nr. 569/2004, Legea nr. 300/2004 privind
autorizarea persoanelor fizice și a asociațiilor familiale care
desfășoară activități economice în mod independent,
modificată prin Legea nr. 378/2005, Hotărârea Guvernului
nr. 1.766/2004 pentru aprobarea Normelor metodologice de
aplicare a Legii nr. 300/2004 privind autorizarea
persoanelor fizice și a asociațiilor familiale care desfășoară
activități economice în mod independent, Legea
nr. 346/2004 privind stimularea înființării și dezvoltării
întreprinderilor mici și mijlocii, cu modificările aduse prin
Ordonanța Guvernului nr. 27/2006, Legea nr. 1/2005 privind
organizarea și funcționarea cooperației.
• Alte acte normative cu impact asupra sectorului IMM:
Legea nr. 64/1995 privind procedura reorganizării judiciare
și a falimentului, republicată, cu modificările și completările
ulterioare, Ordonanța de urgență a Guvernului nr. 60/2001
privind achizițiile publice, cu modificările și completările
ulterioare, Legea nr. 8/1996 privind drepturile de autor și
drepturile conexe, Ordonanța Guvernului nr. 51/1997 privind
operațiunile de leasing și societățile de leasing, republicată,
Legea nr. 53/2003 — Codul muncii, cu modificările și
completările ulterioare, Legea nr. 571/2003 privind Codul
fiscal, cu modificările și completările ulterioare (capitolul
referitor la IMM), Legea protecției muncii nr. 90/1996, cu
modificările și completările ulterioare, Legea nr. 76/2002
privind sistemul asigurărilor pentru șomaj și stimularea
ocupării forței de muncă, cu modificările și completările
ulterioare, Legea nr. 19/2000 privind sistemul public de
pensii și alte drepturi de asigurări sociale, cu modificările
și completările ulterioare, Legea contabilității nr. 82/1991,
republicată, cu modificările și completările ulterioare.
• Model de contract de franciză, model de contract
pentru operațiunile în lohn, model de contract colectiv de
muncă și model de contract individual de muncă.
2. Psihologia afacerii:

• Factorii care influențează decizia demarării unei
afaceri, a capabilității profesionale și financiare de a începe
o afacere, a tipului de afacere dorit și a sectorului în care
aceasta se va desfășura, a modului de lucru preferat
pentru început.
3. Elaborarea planului de afaceri:

• Ce este un plan de afaceri? De ce este necesar un
plan de afaceri? Care este utilitatea acestuia? Ce trebuie
evitat într-un plan de afaceri? Formatul planului de afaceri.
4. Instrumentele de comunicare și logistică
5. Forma de organizare a unei afaceri
6. Asigurările necesare unei afaceri

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006
7. Stabilirea locației afacerii și a modalităților de închiriere a
spațiului
8. Modalități de finanțare a unei afaceri
9. Contabilitate primară și cash flow
10. Managementul firmei
11. Managementul riscului
12. Managementul financiar al întreprinderii — exerciții
practice
13. Noțiuni de marketing
14. Noțiuni de bază privind implementarea standardelor de
calitate
15. Noțiuni de bază privind resursele umane și recrutarea
angajaților

9

care este disponibil și pe pagina de Internet a ANIMMC:
http://www.animmc.ro/programe/programe2006/;
d) pentru fiecare locație se alocă prioritar maximum 5
locuri femeilor care provin din mediul rural, în medii sociale
defavorizate și din rândul minorităților etnice;
e) nu beneficiază de acest program persoanele care
desfășoară activități de consultanță și cele care au absolvit
în anul anterior cursul de pregătire antreprenorială derulat
în cadrul programului.
5. Procedura de înscriere
5.1. Pentru prima etapă a programului, înscrierea
participantelor la aceste seminarii se face:
1. la adresa de e-mail: mihaela.cristea@mimmc.ro;

16. Comerțul electronic

2. prin poștă; ori

17. Transferul unei afaceri

3. direct la sediul ANIMMC,

18. Dezvoltarea și extinderea unei afaceri

menționând clar locația aleasă.

19. Franciza sau cumpărarea unei afaceri

Informarea privind înscrierea în cadrul programului se
poate face la sediul ANIMMC sau la sediile oficiilor
teritoriale pentru întreprinderi mici și mijlocii și cooperație.

20. Achiziții publice
21. Surse de finanțare pentru sectorul întreprinderilor mici și
mijlocii
22. Accesare surse și platforme electronice de informare
23. Prezentarea asociațiilor femeilor de afaceri și a serviciilor
pe care acestea le asigură membrilor.

Vor fi acordate certificate care să ateste participarea la
cursurile organizate în cadrul programului.
Etapa a III-a: Elaborarea și publicarea broșurilor:
1. 10 afaceri de succes în România conduse de către
femei manager
2. ABC-ul IMM — Cum îmi înființez și dezvolt propria
afacere?
3. Un plan de afaceri de succes
4. Ce este antreprenoriatul? Instruirea angajaților o
cheltuială sau o investiție?
5. Franciza, leasing, comerț electronic
Etapa a IV-a: Organizarea conferinței îAntreprenoriatul
feminin în România“, cu participarea reprezentanților
entităților guvernamentale și neguvernamentale implicate în
promovarea și sprijinirea mediului de afaceri și a egalității
de șanse, a organizațiilor internaționale de sprijin al
dezvoltării inițiativei private în rândul femeilor, precum și a
absolventelor de curs.
4. Beneficiarii programului
Beneficiază de prevederile programului: femeile care au
cetățenie română și care îndeplinesc la data depunerii
formularelor de înscriere următoarele criterii de eligibilitate:
a) au vârsta peste 18 ani;
b) sunt absolvente a minimum 8 clase;
c) s-au înscris în program pe baza formularului de
înscriere prevăzut în anexa nr. 1*) la prezenta procedură,

5.2. Pentru etapa a II-a, referitoare la organizarea și
desfășurarea cursurilor de pregătire antreprenorială, fiecare
potențial beneficiar trebuie să completeze integral formularul
de înscriere prevăzut în anexa nr. 1 la prezenta procedură,
însoțit de următoarele documente justificative:
a) copie de pe buletinul/cartea de identitate al/a
solicitantului;
b) copie de pe ultima diplomă de studii.
5.3. Formularul de înscriere completat, însoțit de
documentele justificative, va fi depus la sediul ANIMMC din
str. Poterași nr. 11, sectorul 4, cod poștal 040623,
București, sau va fi transmis prin poștă și va fi înregistrat
în Registrul special al programului.
Perioada de înscriere pentru participarea la etapa a II-a
a programului va fi anunțată în timp util pentru fiecare
locație.
Locațiile și datele de desfășurare a cursurilor vor fi
afișate în timp util pe pagina de Internet a ANIMMC.
5.4. Participantele la cursurile de specializare au
obligația de a completa formularul de raportare tehnică
prevăzut în anexa nr. 2*) la prezenta procedură, care va fi
transmis corespunzător către ANIMMC, pe o perioadă de 3
ani după absolvirea cursurilor. Formularul va fi completat și
transmis membrilor Unității de implementare a programului
(UIP), urmând ca monitorizarea să se facă până cel târziu
la data de 30 octombrie a fiecărui an, în perioada 2007—
2009.
5.5. Criteriul de selecție a cursantelor va fi îPrimul
venit, primul servit“, în limita a maximum 25 de cursante
pentru fiecare locație.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 173/23.II.2006

5.6. Perioada de depunere a formularului de înscriere,
însoțit de documentele justificative, va fi anunțată pe
pagina de Internet a ANIMMC, www.animmc.ro, și în
presă.
6. Procedura de evaluare și selecție a beneficiarilor
cursurilor de pregătire antreprenorială
6.1. Formularele vor fi analizate și selectate în ordinea
datei și a orei înregistrării în Registrul special al
programului, pe baza conformității criteriilor de eligibilitate.
6.2. Lista beneficiarilor eligibili va fi făcută publică prin
afișare pe site-ul www.animmc.ro, în termen de maximum
5 zile lucrătoare de la expirarea termenului limită de
depunere a formularelor de înscriere.
7. Constituirea Unității de implementare a programului
(UIP)
În vederea implementării corespunzătoare a programului,
în cadrul ANIMMC se va constitui Unitatea de
implementare a programului (UIP). Structura organizatorică,
numărul de persoane, atribuțiile și responsabilitățile vor fi
stabilite prin ordin al președintelui ANIMMC.
8. Organizarea cursurilor de pregătire antreprenorială
8.1. Cursurile de pregătire antreprenorială se vor
desfășura în locațiile prezentate la pct. 3.

Cursurile de pregătire antreprenorială sunt organizate pe
module.
8.2. Prin cursurile de pregătire antreprenorială se vor
instrui cel puțin 200 de femei. Va fi organizată câte o
sesiune de curs în fiecare dintre locații. Pe parcursul
cursurilor participanții vor dobândi cunoștințe în
management, marketing, dezvoltarea afacerilor, accesare
surse de finanțare, legislația afacerilor și managementul
calității.
9. Monitorizarea și evaluarea rezultatelor
9.1. La sfârșitul acestui program fiecare beneficiar va
completa și va transmite către ANIMMC (UIP), în
conformitate cu pct. 5.4, formularul de raportare tehnică
prevăzut în anexa nr. 2 și chestionarul de evaluare a
programului primit în cadrul sesiunii de cursuri. Aceste acte
vor permite membrilor UIP să obțină date pentru evaluarea
anuală a programului.
9.2. Pe baza rezultatelor monitorizării derulării
programului și a evaluării rezultatelor acestuia se va
îmbunătăți și se va diversifica programa cursurilor de
specializare.
ANEXA Nr. 1
la procedură

FORMULAR DE ÎNSCRIERE

la Programul național multianual pe perioada 2005—2008 pentru dezvoltarea culturii antreprenoriale
în rândul femeilor manager din sectorul IMM
— 2006 —

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 173/23.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 173/23.II.2006

ANEXA Nr. 2
la procedură
F O R M U L A R D E R A P O R T A R E T E H N I C Ă*)

privind Programul național multianual pe perioada 2005—2008 pentru dezvoltarea culturii antreprenoriale
în rândul femeilor manager din sectorul IMM
— 2006—
(Se completează toate rubricile)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 173/23.II.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 173/23.II.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 173/23.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113497]
ISSN 1453—4495

PDF compression, OCR, web-optimization with CVISION's PdfCompressor

