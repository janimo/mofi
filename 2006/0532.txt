Anul 174 (XVIII) — Nr. 532

PARTEA

I

LEGI, DECRETE, HOTĂRÂRI ȘI ALTE ACTE

Marți, 20 iunie 2006

SUMAR

Nr.

18.

41.

765.

416.

Pagina
HOTĂRÂRI ALE SENATULUI
— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea Legii
nr. 109/1997 privind organizarea și funcționarea
Consiliului Economic și Social .................................
— Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru Agenția
Națională pentru Sport..............................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale pentru aprobarea prețului mediu
al unui metru cub de masă lemnoasă pe picior,
pe baza căruia se calculează valoarea
despăgubirilor pentru pagubele produse fondului
forestier și vegetației forestiere din afara fondului
forestier, pentru calculul despăgubirilor care se
acordă pentru funcțiile de protecție asigurate de

Nr.

Pagina
păduri, precum și pentru calculul obligațiilor
bănești aferente scoaterii de terenuri din fondul
forestier național ........................................................

2

2–3

4

863. — Ordin al ministrului transporturilor,
construcțiilor și turismului privind aprobarea
Procedurii de emitere și retragere a autorizației
turistice pentru plajele de pe litoralul Mării Negre

5–6

ACTE ALE COMITETULUI INTERMINISTERIAL
DE GARANȚII ȘI CREDITE DE COMERȚ
EXTERIOR
15.269. — Hotărâre pentru aprobarea Normei privind
recuperarea creanțelor administrate de EXIMBANK —
S.A. în numele și în contul statului (NI-ACF-08-I/0)

3–4

6–8

15.273. — Hotărâre pentru aprobarea Normelor privind
operațiunile, în numele și în contul statului, de
compensare parțială a dobânzii plătite de agenții
economici la credite în lei (cod ISO: NI-CST-09-I/0)

8–11

15.275. — Hotărâre pentru aprobarea Normelor privind
derularea activității de emitere în numele și în contul
statului a microgaranției (cod ISO: NI-GAR-04-I/0)

12–16

Rectificări ...............................................................................

16

2

MONITORUL OFICIAL AL ROMÂNIEI, PARTEA I, Nr. 532/20.VI.2006

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004 privind aprobarea componenței numerice
și nominale a comisiilor permanente ale Senatului
În temeiul art. 46 din Regulamentul Senatului,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:
1. La anexa nr. IV îComponența Comisiei pentru buget,
finanțe, activitate bancară și piață de capital (11 membri)“,
domnul senator Neagu Nicolae — Grupul parlamentar al
Alianței îDreptate și Adevăr“ P.N.L.—P.D. — se include în
componența comisiei, în locul domnului senator Berceanu

Radu Mircea — Grupul parlamentar al Alianței îDreptate și
Adevăr“ P.N.L.—P.D.
2. La anexa nr. XI îComponența Comisiei pentru
cultură, artă și mijloace de informare în masă (11 membri)“,
domnul senator Cucuian Cristian — Grupul parlamentar al
Alianței îDreptate și Adevăr“ P.N.L.—P.D. — se include în
componența comisiei, în locul domnului senator Ioțcu Petru
Nicolae — Grupul parlamentar al Alianței îDreptate și
Adevăr“ P.N.L.—P.D.

Această hotărâre a fost adoptată de Senat în ședința din 15 iunie 2006, cu respectarea prevederilor art. 76 alin. (2) din
Constituția României, republicată.
PREȘEDINTELE SENATULUI

NICOLAE VĂCĂROIU

București, 15 iunie 2006.
Nr. 18.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 109/1997 privind organizarea și funcționarea
Consiliului Economic și Social
În vederea armonizării prevederilor Legii nr. 109/1997 privind organizarea și funcționarea Consiliului Economic și
Social, cu modificările și completările ulterioare, cu prevederile art. 49 din Protocolul privind condițiile și aranjamentele
referitoare la admiterea Republicii Bulgaria și României în Uniunea Europeană, din cadrul Tratatului de aderare a
României la Uniunea Europeană,
pentru a intensifica participarea partenerilor sociali în procesul dialogului social la nivel european și pentru a
asigura creșterea capacității administrative a partenerilor sociali, precum și a gradului de reprezentare a acestora la nivelul
Uniunii Europene,
în vederea familiarizării partenerilor sociali cu metodele de lucru și activitățile Comitetului Economic și Social
European și pentru pregătirea aderării de jure la 1 ianuarie 2007, începând cu anul 2006, organismele Comitetului
Economic și Social European sunt deschise participării României,
din necesitatea asigurării participării a câte 5 reprezentanți ai organizațiilor sindicale și ai organizațiilor patronale
reprezentative la nivel național în cadrul Comitetului Economic și Social European,
întrucât se impune majorarea numărului de membri care să constituie plenul Consiliului Economic și Social, astfel
încât să fie asigurate atât participarea la lucrările Comitetului Economic și Social European, cât și cvorumul de ședință al
Consiliului Economic și Social din România,
având în vedere faptul că aceste elemente vizează interesul public și constituie o situație extraordinară,
în temeiul art. 115 alin. (4) din Constituția României, republicată,

MONITORUL OFICIAL AL ROMÂNIEI, PARTEA I, Nr. 532/20.VI.2006

3

Guvernul României adoptă prezenta ordonanță de urgență.
Art. I. — Legea nr. 109/1997 privind organizarea și
funcționarea Consiliului Economic și Social, publicată în
Monitorul Oficial al României, Partea I, nr. 141 din 7 iulie
1997, cu modificările și completările ulterioare, se modifică
după cum urmează:
1. Alineatul (1) al articolului 13 va avea următorul
cuprins:
îArt. 13. — (1) Consiliul Economic și Social este
compus dintr-un număr de 45 de membri care constituie
plenul Consiliului Economic și Social, numiți de partenerii
sociali după cum urmează:
a) 15 membri numiți, de comun acord, de confederațiile
patronale reprezentative la nivel național;

b) 15 membri numiți, de comun acord, de confederațiile
sindicale reprezentative la nivel național;
c) 15 membri numiți de Guvern.“
2. Alineatul (1) al articolului 25 va avea următorul
cuprins:
îArt. 25. — (1) Dezbaterile în plen se desfășoară în
prezența a minimum 24 de membri, cu condiția ca fiecare
partener social să fie reprezentat de cel puțin 8 persoane.“
Art. II. — Se autorizează Ministerul Finanțelor Publice ca,
la propunerea ordonatorilor de credite, să introducă modificările
ce decurg din aplicarea prevederilor prezentei ordonanțe de
urgență în structura bugetului de stat, precum și în volumul și
structura bugetelor Ministerului Muncii, Solidarității Sociale și
Familiei și Consiliului Economic și Social.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
p. Ministrul finanțelor publice,
Doina-Elena Dascălu,
secretar de stat
București, 7 iunie 2006.
Nr. 41.

GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2006, pentru Agenția Națională pentru Sport
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru, pentru Agenția Națională pentru Sport, cu
suma de 700.000 lei (RON), din Fondul de rezervă
bugetară la dispoziția Guvernului, prevăzut în bugetul de
stat pe anul 2006, la capitolul 67.01 îCultură, recreere și
religie“, titlul îAlte cheltuieli“, în vederea finanțării parțiale a
cheltuielilor de organizare și desfășurare a acțiunilor de
pregătire și participare în competiții sportive internaționale a
loturilor naționale de volei ale României în anul 2006,

prevăzute în anexa care face parte integrantă din prezenta
hotărâre.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Cancelariei PrimuluiMinistru pe anul 2006.
Art. 3. — Agenția Națională pentru Sport răspunde de
modul de utilizare a sumei alocate potrivit prezentei
hotărâri, în conformitate cu prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Președintele Agenției Naționale pentru Sport,
Constantin Liviu Cepoi
p. Ministrul finanțelor publice,
Doina-Elena Dascălu,
secretar de stat
București, 14 iunie 2006
Nr. 765.

4

MONITORUL OFICIAL AL ROMÂNIEI, PARTEA I, Nr. 532/20.VI.2006
ANEXĂ

A. Acțiuni de pregătire
1. Pregătirea lotului național de seniori — femimin
40 de zile
2. Pregătirea lotului național de seniori — masculin
40 de zile
Totalul cheltuielilor acțiunilor de pregătire:
B. Acțiuni de participare la competiții internaționale oficiale
1. Meciuri internaționale ale lotului național de seniori — feminin
două meciuri
2. Turnee și meciuri de calificare la Campionatul european
ale lotului național de seniori — feminin
două turnee și două meciuri de calificare
3. Meciuri internaționale ale lotului național de seniori — masculin
două meciuri
4. Meciuri de calificare la Campionatul european ale lotului național
de seniori — masculin
6 meciuri
Totalul cheltuielilor de participare la competiții internaționale oficiale:

177.000 lei (RON)
177.000 lei (RON)
354.000 lei (RON)

74.000 lei (RON)
200.000 lei (RON)
23.000 lei (RON)
49.000 lei (RON)
346.000 lei (RON)
700.000 lei (RON)

TOTAL GENERAL:

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea prețului mediu al unui metru cub de masă lemnoasă pe picior,
pe baza căruia se calculează valoarea despăgubirilor pentru pagubele produse fondului forestier
și vegetației forestiere din afara fondului forestier, pentru calculul despăgubirilor care se acordă
pentru funcțiile de protecție asigurate de păduri, precum și pentru calculul obligațiilor bănești
aferente scoaterii de terenuri din fondul forestier național
În temeiul:
— art. 24 alin. (4) din Ordonanța Guvernului nr. 96/1998 privind reglementarea regimului silvic și administrarea
fondului forestier național, republicată, cu modificările și completările ulterioare;
— art. 13 din Legea nr. 31/2000 privind stabilirea și sancționarea contravențiilor silvice;
— art. 1, 2, 3, 5 și 6 din Legea nr. 81/1993 privind determinarea despăgubirilor în cazul unor pagube produse
fondului forestier, vegetației forestiere din afara fondului forestier situate pe terenurile proprietate publică și privată și
economiei vânatului, cu modificările și completările ulterioare;
având în vedere Referatul de aprobare nr. 169.653 din 12 aprilie 2006,
în baza art. 9 alin. (6) din Hotărârea Guvernului nr. 155/2006 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — (1) Prețul mediu al unui metru cub de masă
lemnoasă pe picior, pe baza căruia se calculează valoarea
despăgubirilor pentru pagubele produse fondului forestier și
vegetației forestiere din afara fondului forestier, este de
69 lei (RON)/m3.
(2) Prețul prevăzut la alin. (1) se aplică și pentru
calculul despăgubirilor care se acordă pentru funcțiile de
protecție asigurate de păduri, precum și pentru calculul
obligațiilor bănești aferente scoaterii de terenuri din fondul
forestier național.
Art. 2. — Direcția generală management forestier din
cadrul Ministerului Agriculturii, Pădurilor și Dezvoltării Rurale
și Regia Națională a Pădurilor — Romsilva vor lua

măsurile necesare pentru ducerea la îndeplinire a
prevederilor prezentului ordin.
Art. 3. — Ordinul ministrului agriculturii, alimentației și
pădurilor nr. 537/2002 pentru aprobarea prețului mediu al
unui metru cub de masă lemnoasă pe picior, pe baza
căruia se calculează valoarea despăgubirilor pentru
pagubele produse fondului forestier și vegetației forestiere
din afara fondului forestier, precum și pentru calculul
obligațiilor bănești aferente ocupării terenurilor din fondul
forestier național, publicat în Monitorul Oficial al României,
Partea I, nr. 854 din 26 noiembrie 2002, se abrogă.
Art. 4. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Vasile Lupu,
secretar de stat
București, 13 iunie 2006.
Nr. 416.

MONITORUL OFICIAL AL ROMÂNIEI, PARTEA I, Nr. 532/20.VI.2006

5

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Procedurii de emitere și retragere a autorizației turistice pentru plajele
de pe litoralul Mării Negre
În temeiul art. 2 alin. (2) din Ordonanța de urgență a Guvernului nr. 19/2006 privind utilizarea plajei Mării Negre
și controlul activităților desfășurate pe plajă, precum și al art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Procedura de emitere și retragere
a autorizației turistice pentru plajele de pe litoralul Mării
Negre, prevăzută în anexa care face parte integrantă din

prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre

București, 29 mai 2006.
Nr. 863.

ANEXĂ

PROCEDURA
de emitere și retragere a autorizației turistice pentru plajele de pe litoralul Mării Negre
Art. 1. — Prezenta procedură reglementează modul de
acordare și retragere a autorizației turistice pentru plajele
de pe litoralul Mării Negre.
Art. 2. — Utilizarea plajelor în scop turistic se face de
către operatorii economici care au încheiat un contract de
închiriere cu Administrația Națională îApele Române“, în
condițiile legii, denumiți în continuare operatori de plajă, și
care dețin autorizație turistică pentru porțiunea de plajă
pentru care au încheiat contractul de închiriere.
Art. 3. — Operatorii de plajă au obligațiile prevăzute în
Ordonanța de urgență a Guvernului nr. 19/2006 privind
utilizarea plajei Mării Negre și controlul activităților
desfășurate pe plajă.
Art. 4. — (1) Autorizația turistică se emite de către
Ministerul Transporturilor, Construcțiilor și Turismului —
Autoritatea Națională pentru Turism.
(2) Autorizația turistică se eliberează anual și este
valabilă pe perioada sezonului turistic estival.
(3) Modelul autorizației turistice este prezentat în anexa
nr. 1 care face parte integrantă din prezenta procedură.
Art. 5. — Autorizația turistică se solicită cu cel puțin
30 de zile înainte de începerea activității, pe baza
următoarelor documente:
a) cerere, conform modelului din anexa nr. 2 care face
parte integrantă din prezenta procedură;
b) copii de pe certificatul de înregistrare la registrul
comerțului și de pe autorizațiile de mediu, sanitară și P.S.I.;
c) fișa privind descrierea plajei, care cuprinde criteriile
minime de utilizare a plajelor în scop turistic, prevăzute în
Ordonanța de urgență a Guvernului nr. 19/2006;
d) copie de pe contractul de închiriere încheiat cu
Administrația Națională îApele Române“.
Art. 6. — În termen de 15 zile de la data înregistrării
cererii operatorului de plajă, Autoritatea Națională pentru

Turism verifică îndeplinirea de către acesta a criteriilor
minime privind utilizarea plajei în scop turistic.
Art. 7. — (1) Autorizația turistică este retrasă de
personalul de specialitate al Autorității Naționale pentru
Turism în următoarele situații:
a) operatorul de plajă a săvârșit 3 contravenții din cele
prevăzute la art. 8 alin. (1) din Ordonanța de urgență a
Guvernului nr. 19/2006, pe perioada unui sezon estival;
b) operatorul de plajă nu mai deține una dintre
autorizațiile prevăzute la art. 5 lit. b);
c) contractul de închiriere dintre operatorul de plajă și
Administrația Națională îApele Române“ este reziliat.
(2) Operatorul de plajă căruia i se retrage una dintre
autorizațiile menționate la art. 5 lit. b) este obligat să
anunțe în scris, în termen de 48 de ore de la data
comunicării, Autoritatea Națională pentru Turism.
Art. 8. — Pe perioada în care autorizația turistică este
retrasă, în condițiile art. 7 alin. (1), operatorul de plajă nu
are dreptul să desfășoare activități turistice și să încaseze
venituri din exploatarea și utilizarea plajei.
Art. 9. — (1) După remedierea deficiențelor care au
determinat retragerea autorizației turistice, operatorul de
plajă trebuie să solicite restituirea acesteia Autorității
Naționale pentru Turism.
(2) Restituirea autorizației turistice se face în termen de
5 zile de la solicitarea operatorului de plajă, după
constatarea de către personalul de specialitate al Autorității
Naționale pentru Turism a remedierii deficiențelor.
Art. 10. — În situația în care plaja trece în exploatarea
altui operator de plajă, acesta are obligația să solicite
Ministerului Transporturilor, Construcțiilor și Turismului —
Autoritatea Națională pentru Turism emiterea unei noi
autorizații turistice.

6

MONITORUL OFICIAL AL ROMÂNIEI, PARTEA I, Nr. 532/20.VI.2006
ANEXA Nr. 1
la procedură

MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA NAȚIONALĂ PENTRU TURISM
AUTORIZAȚIA TURISTICĂ

Valabilă până la data:
Plaja: ....................................................................................................................................................
Amplasarea: .........................................................................................................................................
Suprafața: ............................................................................................................................................
Operatorul de plajă: ............................................................................................................................
Prezenta autorizație turistică a fost eliberată în baza Ordinului ministrului transporturilor,
construcțiilor și turismului nr. 863/2006.
Președinte,
.........................

Director,
.......................

Nr. ......../........
București
ANEXA Nr. 2
la procedură
CERERE

Către Autoritatea Națională pentru Turism
..........................................................................................................................................................,
(denumirea operatorului de plajă)

cu sediul în localitatea ..............................., str. ................................ nr. ..........., având ca obiect de
activitate................................................., reprezentată prin ................................, funcția .....................,
în calitate de .......................................................................................................................................,
(președinte, director, administrator etc.)

vă rugăm să aprobați eliberarea autorizației turistice ................................. pentru suprafața de
plajă........................... situată în ................................. .
Declarăm că plaja întrunește criteriile minime privind utilizarea plajelor în scop turistic
prevăzute în Ordonanța de urgență a Guvernului nr. 19/2006 privind utilizarea plajei Mării Negre și
controlul activităților desfășurate pe plajă.
Anexăm următoarea documentație: .................................................................................................
Data
................

Semnătura
..................

ACTE ALE COMITETULUI INTERMINISTERIAL
DE GARANȚII ȘI CREDITE DE COMERȚ EXTERIOR
COMITETUL INTERMINISTERIAL DE GARANȚII ȘI CREDITE DE COMERȚ EXTERIOR

HOTĂRÂRE
pentru aprobarea Normei privind recuperarea creanțelor administrate de EXIMBANK — S.A.
în numele și în contul statului (NI-ACF-08-I/0)
În baza Hotărârii Guvernului nr. 844/1991 privind înființarea Comitetului Interministerial de Garanții și Credite de
Comerț Exterior, cu modificările și completările ulterioare, și a Hotărârii Guvernului nr. 293/1992 pentru aprobarea
atribuțiilor, competențelor și modului de funcționare ale Comitetului Interministerial de Garanții și Credite de Comerț
Exterior, precum și a convențiilor-cadru pentru derularea activității de finanțare și asigurare a creditelor de comerț exterior
în numele și contul statului, cu modificările și completările ulterioare,
analizând Norma de recuperare a creanțelor administrate de EXIMBANK — S.A. în numele și în contul statului
(NI-ACF-08-I/0) și ținând seama de:
— Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată, cu modificările și completările ulterioare;
— Nota nr. 3.047 din 7 aprilie 2006, întocmită de Banca de Export-Import a României EXIMBANK — S.A.;

7

MONITORUL OFICIAL AL ROMÂNIEI, PARTEA I, Nr. 532/20.VI.2006

— Avizul favorabil acordat de Comisia pregătitoare în ședința din 26 mai 2006 și de propunerile formulate în
ședința din 30 mai 2006 de către membrii Comitetului Interministerial de Garanții și Credite de Comerț Exterior,
Comitetul Interministerial de Garanții și Credite de Comerț Exterior, întrunit în plenul ședinței din 30 mai 2006,
h o t ă r ă ș t e:
Articol unic. — Se aprobă Norma privind recuperarea
creanțelor administrate de EXIMBANK — S.A. în numele și

în contul statului (NI-ACF-08-I/0), conform anexei care face
parte integrantă din prezenta hotărâre.

Președintele Comitetului Interministerial de Garanții
și Credite de Comerț Exterior,
Claudiu Doltu
București, 30 mai 2006.
Nr. 15.269.
ANEXĂ

NORMĂ
privind recuperarea creanțelor administrate de EXIMBANK—S.A. în numele și în contul statului (NI-ACF-08-I/0)
CAPITOLUL I
Obiectul și scopul
Obiectul prezentei norme îl constituie stabilirea regulilor
aplicabile activității de executare, prin intermediul Corpului
executorilor fiscali, a creanțelor provenite din utilizarea
fondurilor alocate de la bugetul de stat.
Prezenta normă pune la dispoziția personalului
EXIMBANK—S.A. implicat în activitatea de executare
instrumentele necesare în vederea exercitării acțiunilor care
au ca scop recuperarea creanțelor provenite din fonduri
alocate de la bugetul de stat.
Prezenta normă se completează cu prevederile
Ordonanței Guvernului nr. 92/2003 privind Codul de
procedură fiscală, republicată, cu modificările și completările
ulterioare. Orice modificare a acestei reglementări va
modifica, de drept, prezenta normă.
CAPITOLUL II
Cadrul legal
a) Legea nr. 96/2000 privind organizarea și funcționarea
Băncii de Export-Import a României EXIMBANK—S.A.,
republicată, cu modificările ulterioare;
b) Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare.
CAPITOLUL III
Reguli privind executarea silită
Regulile avute în vedere la executarea silită sunt
următoarele:
1. Executarea silită se poate întinde asupra tuturor
veniturilor și bunurilor proprietate a debitorului, urmăribile
potrivit legii, iar valorificarea acestora se efectuează numai
în măsura necesară pentru realizarea creanțelor
administrate de EXIMBANK—S.A. în numele și în contul
statului și a cheltuielilor de executare.
2. Bunurile supuse unui regim special de circulație pot fi
urmărite numai cu respectarea condițiilor prevăzute de lege.
3. În cadrul procedurii de executare silită se pot folosi
succesiv sau concomitent modalitățile de executare silită
prevăzute de prezenta normă.
4. Executarea silită a creanțelor administrate de
EXIMBANK—S.A. în numele și în contul statului nu se
perimează.
5. Executarea silită se desfășoară până la stingerea
creanțelor înscrise în titlul executoriu și executate din
fondurile statului, inclusiv a majorărilor de întârziere ori a
altor sume, datorate sau acordate potrivit legii prin acesta,
precum și a cheltuielilor de executare.

6. În cazul în care prin titlul executoriu sunt prevăzute,
după caz, majorări de întârziere sau alte sume, fără să fi
fost stabilit cuantumul acestora, ele vor fi calculate de către
organul de executare și consemnate într-un proces-verbal
care constituie titlu executoriu, care se comunică
debitorului.
7. Față de terți, inclusiv față de stat, o garanție reală și
celelalte sarcini reale asupra bunurilor au un grad de
prioritate care se stabilește de la momentul în care acestea
au fost făcute publice prin oricare dintre metodele
prevăzute de lege.
8. Dreptul de a cere executarea silită a creanțelor
EXIMBANK—S.A. în numele și în contul statului se prescrie
în termen de 5 ani de la data de 1 ianuarie a anului
următor celui în care a luat naștere acest drept.
CAPITOLUL IV
Titlul executoriu
Constituie titlu executoriu:
a) titlul de creanță, care devine titlu executoriu la data
la care creanța EXIMBANK—S.A. în numele și în contul
statului devine scadentă, respectiv la data executării
fondurilor statului ori la data când creditul este scadent și
exigibil;
b) procesul-verbal prin care sunt stabilite majorări de
întârziere sau alte sume, prevăzute prin titlul executoriu
fără să fi fost stabilit cuantumul acestora;
c) procesul-verbal prin care se stabilește suma
cheltuielilor cu executarea silită.
CAPITOLUL V
Condițiile pentru începerea executării silite
Condițiile pentru începerea executării silite sunt
următoarele:
1. Corpul executorilor fiscali se învestește în termen de
maximum 5 zile de la efectuarea plății din fondurile alocate
de la bugetul de stat și aflate în administrarea
EXIMBANK—S.A. ori la data când creditul a devenit
scadent și exigibil, urmând să-i fie remise toate
documentele în baza cărora s-a efectuat plata în vederea
demarării procedurii de executare silită.
2. Executarea silită începe după 15 zile de la data
comunicării înștiințării de plată.
3. Înștiințarea de plată este act premergător executării
silite.
4. Executarea silită începe prin comunicarea somației.
Dacă în termen de 15 zile de la comunicarea somației nu
se stinge debitul, se continuă măsurile de executare silită.
Somația este însoțită de un exemplar al titlului executoriu.

8

MONITORUL OFICIAL AL ROMÂNIEI, PARTEA I, Nr. 532/20.VI.2006

CAPITOLUL VI
Modalități de executare silită a creanțelor administrate de
EXIMBANK—S.A. în numele și în contul statului
Modalitățile de executare silită a creanțelor administrate
de EXIMBANK—S.A. în numele și în contul statului sunt
următoarele:
1. executare silită prin poprire;
2. executare silită a bunurilor mobile;
3. executare silită a bunurilor imobile.
CAPITOLUL VII
Măsuri asigurătorii
Măsurile asigurătorii avute în vedere sunt următoarele:
1. poprirea asigurătorie;
2. sechestru asigurătoriu.
CAPITOLUL VIII
Suspendarea, întreruperea sau încetarea executării silite
Executarea silită se suspendă:
a) când suspendarea a fost dispusă de instanță sau de
creditor, în condițiile legii;
b) după primirea procesului-verbal de sechestru,
debitorul poate solicita organului de executare, în termen
de 15 zile de la comunicare, să îi aprobe ca plata
integrală a creanțelor administrate de EXIMBANK—S.A. în
numele și în contul statului să se facă din veniturile
bunului imobil urmărit sau din alte venituri ale sale pe timp
de cel mult 6 luni. De la data aprobării cererii debitorului,
executarea silită începută asupra bunului imobil se
suspendă;
c) în alte cazuri prevăzute de lege.
Executarea silită încetează dacă:
a) s-au stins integral obligațiile prevăzute în titlul
executoriu, inclusiv obligațiile de plată accesorii, cheltuielile

de executare și orice alte sume stabilite în sarcina
debitorului;
b) a fost desființat titlul executoriu;
c) în alte cazuri prevăzute de lege.
CAPITOLUL IX
Cheltuieli de executare silită
1. Cheltuielile ocazionate de efectuarea procedurii de
executare silită sunt în sarcina debitorului.
2. Suma cheltuielilor cu executarea silită se stabilește
de executorul fiscal, prin proces-verbal, care constituie titlu
executoriu și care are la bază documentele justificative
privind cheltuielile efectuate.
CAPITOLUL X
Contestația la executare
Persoanele interesate pot face contestație împotriva
oricărui act de executare efectuat cu încălcarea prezentei
norme și a prevederilor Ordonanței Guvernului nr. 92/2003,
republicată, cu modificările și completările ulterioare, de
către EXIMBANK—S.A., precum și în cazul în care aceste
organe refuză să îndeplinească un act de executare în
condițiile legii.
CAPITOLUL XI
Dispoziții finale
1. În aplicarea prezentei norme se va elabora
Metodologia de lucru privind recuperarea creanțelor
administrate de EXIMBANK—S.A. în numele și în contul
statului.
2. Prezenta normă a fost aprobată prin Hotărârea
Comitetului Interministerial de Garanții și Credite de Comerț
Exterior nr. 15.269/2006.
3. Prezenta normă intră în vigoare la data publicării în
Monitorul Oficial al României, Partea I.

COMITETUL INTERMINISTERIAL DE GARANȚII ȘI CREDITE DE COMERȚ EXTERIOR

HOTĂRÂRE
pentru aprobarea Normelor privind operațiunile, în numele și în contul statului, de compensare
parțială a dobânzii plătite de agenții economici la credite în lei (cod ISO:NI-CST-09-I/0)
În baza Hotărârii Guvernului nr. 844/1991 privind înființarea Comitetului Interministerial de Garanții și Credite de
Comerț Exterior, cu modificările și completările ulterioare, și a Hotărârii Guvernului nr. 293/1992 pentru aprobarea
atribuțiilor, competențelor și modului de funcționare ale Comitetului Interministerial de Garanții și Credite de Comerț
Exterior, precum și a convențiilor-cadru pentru derularea activității de finanțare și asigurare a creditelor de comerț exterior
în numele și contul statului, cu modificările și completările ulterioare, analizând Normele privind operațiunile, în numele și
în contul statului, de compensare parțială a dobânzii plătite de agenții economici la credite în lei (cod ISO:NI-CST-09-I/0)
și ținând seama de:
— Legea nr. 96/2000 privind organizarea și funcționarea Băncii de Export-Import a României EXIMBANK—S.A.,
republicată, cu modificările și completările ulterioare;
— Nota nr. 603 din 24 mai 2006, întocmită de Banca de Export-Import a României EXIMBANK—S.A.;
— Avizul favorabil acordat de Comisia pregătitoare în ședința din 26 mai 2006 și de propunerile formulate în
ședința din 30 mai 2006 de către membrii Comitetului Interministerial de Garanții și Credite de Comerț Exterior,
Comitetul Interministerial de Garanții și Credite de Comerț Exterior, întrunit în plenul ședinței din 30 mai 2006, h o t ă r ă ș t e:
Articol unic. — Se aprobă Normele privind
operațiunile, în numele și în contul statului, de
compensare parțială a dobânzii plătite de agenții

economici la credite în lei (cod ISO:NI-CST-09-I/0),
conform anexei care face parte integrantă din prezenta
hotărâre.

Președintele Comitetului Interministerial de Garanții
și Credite de Comerț Exterior,
Claudiu Doltu
București, 30 mai 2006.
Nr. 15.273.

MONITORUL OFICIAL AL ROMÂNIEI, PARTEA I, Nr. 532/20.VI.2006

9
ANEXĂ

NORME
privind operațiunile, în numele și în contul statului, de compensare parțială a dobânzii plătite de agenții economici
la credite în lei
(cod ISO: NI-CST-09-I/0)
Prezentele norme au fost elaborate în conformitate cu Legea nr. 96/2000 privind organizarea și funcționarea
Băncii de Export-Import a României EXIMBANK — S.A., republicată, cu modificările și completările ulterioare, și cu
Hotărârea Guvernului nr. 293/1992 pentru aprobarea atribuțiilor, competențelor și modului de funcționare a Comitetului
Interministerial de Garanții și Credite de Comerț Exterior, precum și a convențiilor-cadru pentru derularea activității de
finanțare și asigurare a creditelor de comerț exterior în numele și contul statului, cu modificările și completările ulterioare.
Compensarea parțială a dobânzii plătite de agenții economici la credite în lei acordată de EXIMBANK — S.A.
constituie ajutor de stat autorizat, prevăzut de art. 29 din Legea nr. 143/1999 privind ajutorul de stat, republicată, și de
Regulamentul privind pragul minim al ajutorului de stat care nu cade sub incidența obligației de notificare, și nu cade sub
incidența obligației de notificare către Consiliul Concurenței, fiind sub pragul minim de 400.000 lei (RON) într-o perioadă
de până la 3 ani.
Compensarea unei părți a dobânzii plătite de agenții economici la creditele în lei (RON), acordată de EXIMBANK —
S.A., este destinată susținerii mediului de afaceri românesc și creșterii competitivității agenților economici.
Compensarea dobânzii se acordă la creditele bancare în lei contractate de agenții economici după data de 1 ianuarie
2006 și acoperă maximum 50% din dobânda plătită la credit, cu respectarea încadrării în pragul minim al ajutorului de
stat, respectiv nu depășește 400.000 lei (RON) într-o perioadă de până la 3 ani. Compensarea dobânzii se acordă
întreprinderilor mici și mijlocii, pentru credite de investiții sau credite pentru activitatea curentă, utilizate pentru producție
și/sau servicii (mai puțin cele menționate la art. 7), precum și agenților economici (inclusiv întreprinderi mici și mijlocii) la
creditele în lei pentru cercetare-dezvoltare, protecția mediului, dezvoltare regională, ocuparea și formarea de personal.
I. Dispoziții generale
Art. 1. — Banca de Export-Import a României
EXIMBANK — S.A., denumită în continuare EXIMBANK,
compensează parțial dobânda plătită de agenții economici
la creditele în lei contractate de la băncile comerciale.
Compensația se acordă din surse alocate anual prin legea
bugetului de stat.
Art. 2. — Sursa de realizare a acestor operațiuni în
numele și în contul statului este, potrivit art. 10 din Legea
nr. 96/2000, republicată, cu modificările și completările
ulterioare, fondul destinat stimulării operațiunilor de comerț
exterior, precum și pentru finanțarea, cofinanțarea și
refinanțarea activităților de dezvoltare a infrastructurii, a
utilităților de interes public, dezvoltare regională, susținere
a activității de cercetare-dezvoltare, protecția mediului
înconjurător, ocupare și formare a personalului, susținere și
dezvoltare a întreprinderilor mici și mijlocii și a tranzacțiilor
internaționale.
Art. 3. — Fondul poate fi utilizat, conform prevederilor
Legii nr. 96/2000, republicată, cu modificările și completările
ulterioare, pe baza hotărârilor Comitetului Interministerial de
Garanții și Credite de Comerț Exterior, denumit în
continuare C.I.G.C.C.E., de acordare a compensațiilor, la
propunerea EXIMBANK, cu respectarea prezentelor norme.
II. Definiții
Art. 4. — În sensul prezentelor norme, se definesc
următoarele noțiuni:
a) contract de credit — contractul încheiat între agentul
economic și banca comercială referitor la creditul în lei
acordat de banca comercială agentului economic;
b) EXIMBANK — Banca de Export-Import a României
EXIMBANK — S.A., cu sediul în București, România,
Splaiul Independenței nr. 15, sectorul 5;
c) banca comercială — banca comercială care acordă
creditul în lei în favoarea agentului economic, în condițiile
prevăzute în contractul de credit;

d) agentul economic — societatea comercială (agentul
economic) cu care banca comercială încheie contractul de
credit;
e) IMM — societate comercială, așa cum este definită
de Legea nr. 346/2004, cu modificările și completările
ulterioare*);
f) trimestru — trimestru calendaristic;
g) convenția de acordare a compensației — contractul în
baza căruia se realizează compensarea unei părți a
dobânzii plătite de agenții economici, în care sunt
menționate părțile implicate, suma compensată, drepturile și
obligațiile părților etc.;
h) valoarea compensației — suma compensației,
determinată de EXIMBANK, care se acordă agentului
economic.
III. Criterii de eligibilitate
Art. 5. — Compensația parțială a dobânzii plătite se
acordă următorilor agenți economici:
a) IMM-urilor, pentru dobânda plătită la credite
contractate după data de 1 ianuarie 2006 pentru:
a1) investiții în producție și/sau servicii; și/sau
a2) finanțarea activității curente pentru producție și/sau
servicii,
iar creditele respective în lei nu intră sub incidența art. 7;
b) agenților economici, pentru credite contractate după
data de 1 ianuarie 2006 pentru:
b1) cercetare-dezvoltare, cercetare fundamentală,
cercetare aplicativă și cercetare-dezvoltare precompetitivă,
know-how;
b2) protecția mediului: investiții de mediu, reabilitarea
amplasamentelor industriale poluate, reamplasarea agenților
economici;
b3) ocuparea și formarea de personal, având ca scop
crearea de noi locuri de muncă și/sau pregătirea/
perfecționarea angajaților;
b4) dezvoltarea regională.

*) Întreprinderile mici și mijlocii sunt definite ca fiind acele întreprinderi care îndeplinesc cumulativ următoarele condiții:
a) au un număr mediu anual de salariați mai mic de 250;
b) realizează o cifră de afaceri anuală netă de până la 50 milioane euro, echivalent în lei, sau dețin active totale care nu depășesc
echivalentul în lei a 43 milioane euro, conform ultimei situații financiare aprobate. Prin active totale se înțelege active imobilizate plus active circulante
plus cheltuieli în avans.

10

MONITORUL OFICIAL AL ROMÂNIEI, PARTEA I, Nr. 532/20.VI.2006

Art. 6. — Un agent economic solicitant este eligibil
pentru a beneficia de compensația de dobândă dacă
îndeplinește cumulativ următoarele criterii:
1. desfășoară activități legale potrivit statutului de
funcționare (act constitutiv);
2. nu figurează cu credite restante în baza de date a
Centralei Riscurilor Bancare (CRB) la data depunerii cererii
pentru compensarea dobânzii;
3. nu figurează cu incidente majore cu cecuri și bilete
la ordin în ultimele 12 luni în baza de date a Centralei
Incidentelor de Plăți (CIP) la data depunerii cererii pentru
compensarea dobânzii;
4. nu înregistrează datorii restante către bugetul general
consolidat al statului al căror mod de plată nu a fost
reglementat (convenții de eșalonare, amânare, compensare
cu TVA de recuperat etc.), la data depunerii cererii pentru
compensarea dobânzii;
5. nu s-a instituit procedura judiciară a insolvenței,
conform legislației în vigoare;
6. la data depunerii cererii pentru compensarea dobânzii
nu se află în litigiu, în calitate de pârât, cu instituțiile
statului, inclusiv cu EXIMBANK;
7. suma ajutoarelor de stat sub pragul minim de care a
beneficiat în ultimii 3 ani, inclusiv ajutorul sub forma
măsurilor de sprijin acordate de EXIMBANK, nu depășește
400.000 lei (RON), pragul minim al ajutorului de stat, la
data cererii de acordare a compensației dobânzii.
Art. 7. — Nu sunt eligibile pentru compensarea dobânzii
creditele în lei pentru:
— activități din transporturi;
— activități de export;
— activități legate de producția, procesarea sau
comercializarea produselor agricole, menționate în anexa la
prezentele norme;
— producția de armament;
— comerț;
— proiecte și tranzacții imobiliare.
IV. Descrierea măsurii de sprijin: compensarea
dobânzii plătite la creditele în lei
Art. 8. — Compensarea parțială a dobânzii plătite de
agenții economici la creditele în lei are ca obiect reducerea
cheltuielilor cu dobânda la creditele în lei contractate de
agenții economici de la băncile comerciale care au ca
destinație domeniile menționate la art. 5.
Art. 9. — Compensația de dobândă reprezintă maximum
50% din dobânda curentă plătită în trimestrul anterior
solicitării de compensare pentru creditele contractate după
data de 1 ianuarie 2006, dar nu mai mult de 400.000 lei
(RON). Nu se compensează dobânzile restante sau
penalizatoare. Compensațiile acordate într-o perioadă de
până la 3 ani nu pot depăși cumulat 400.000 lei (RON),
cât reprezintă în prezent pragul de minim al ajutorului de stat.
Art. 10. — Plata compensației se face în lei.
Art. 11. — Acordarea compensației se aprobă de către
C.I.G.C.C.E.
Art. 12. — (1) Un agent economic poate solicita
compensarea parțială a dobânzii plătite doar pentru
trimestrul anterior solicitării. Prin excepție, se acceptă
depunerea solicitărilor de compensare a dobânzii cumulat
pentru trimestrele I și II ale anului 2006, în termen de 90
de zile de la încheierea trimestrului II/2006.
(2) Compensația parțială a dobânzii plătite se acordă
doar pentru trimestrele în care agentul economic întrunește
condițiile stipulate în prezentele norme. Refuzul de
acordare a compensației aferente unui anumit trimestru nu
exclude posibilitatea ca agentul economic să solicite și să
primească compensația parțială a dobânzii plătite aferente
trimestrelor în care întrunește condițiile.

(3) Un agent economic poate solicita compensarea
parțială a dobânzii plătite aferente unui trimestru doar în
termenul stipulat la art. 15.
(4) Un agent economic poate solicita compensarea
dobânzii plătite pentru unul sau mai multe credite, cu
respectarea prevederilor prezentelor norme.
V. Cererea și documentația necesare acordării
compensației de dobândă
Art. 13. — Solicitanții eligibili vor depune la EXIMBANK
documentația completă, cuprinzând:
1. cererea de acordare a compensării dobânzii plătite la
creditele în lei;
2. situația dobânzilor plătite băncii comerciale la
creditele în lei. Situația se va completa separat pentru
fiecare contract de credit, va fi avizată de banca
comercială care a acordat creditul, prin semnătura
persoanelor autorizate cu drept de semnătură I și II, și va
indica obiectul creditului;
3. declarația pe propria răspundere a agentului
economic referitoare la cuantumul ajutoarelor de stat sub
pragul minim primite în ultimii 3 ani, prin care acesta
confirmă că solicitarea se încadrează în pragul minim și nu
ridică totalul cumulat al ajutoarelor primite anterior, situate
sub pragul de minim, la o sumă care să depășească acest
prag;
4. declarația pe propria răspundere a agentului
economic că la momentul solicitării compensării dobânzii nu
se află în litigiu, în calitate de pârât, cu instituțiile statului,
inclusiv cu EXIMBANK; după caz, încadrarea în categoria
IMM;
5. dovada plății comisionului de angajare a cererii de
acordare a compensației dobânzii plătite la creditele în lei
(RON);
6. copie de pe contractul de credit pentru care solicită
compensarea parțială a dobânzii plătite.
Art. 14. — Informațiile și declarațiile furnizate de agenții
economici stau la baza stabilirii valorii compensației de
dobândă.
VI. Formularea solicitării de compensare a unei părți a
dobânzii plătite
Art. 15. — Cererea și documentația necesare pentru
acordarea compensării dobânzii se depun în termen de 90
de zile de la încheierea fiecărui trimestru calendaristic.
Art. 16. — Agenții economici care solicită compensarea
unei părți a dobânzii plătite la creditele în lei au obligația
deschiderii unui cont curent la EXIMBANK.
Art. 17. — Pentru compensarea unei părți a dobânzii
plătite de agenții economici la creditele în lei, agentul
economic va plăti EXIMBANK comisioane conform Caietului
de comisioane al EXIMBANK în vigoare.
VII. Analiza solicitărilor de compensare a dobânzii
plătite
Art. 18. — EXIMBANK va analiza solicitarea de
compensare a dobânzii pentru creditele în lei, pe
următoarele coordonate:
— urmărirea încadrării obiectului creditului în criteriile de
eligibilitate prevăzute de prezentele norme;
— verificarea, pe baza datelor din declarația
solicitantului, ca suma totală a ajutorului de stat să nu
depășească pragul minim într-o perioadă de 3 ani, pentru
toate ajutoarele de minim primite de agentul economic în
cadrul unor măsuri separate de ajutor de stat, inclusiv
compensarea acordată prin EXIMBANK;
— calcularea valorii compensației, aferentă perioadei
pentru care se solicită, conform următoarei formule:
compensația = 50% x dobânda plătită
Art. 19. — În urma procesului de analiză a solicitării de
acordare a compensației, EXIMBANK va întocmi un referat
de acordare/respingere a compensației și va stabili

MONITORUL OFICIAL AL ROMÂNIEI, PARTEA I, Nr. 532/20.VI.2006
condițiile de acordare a acesteia, inclusiv valoarea
compensației, cu respectarea încadrării în pragul minim în
vigoare.
Art. 20. — Aprobarea referatului de acordare/respingere
a compensației este de competența C.I.G.C.C.E.
VIII. Acordarea compensației
Art. 21. — (1) În baza hotărârii C.I.G.C.C.E. de
aprobare a compensației de dobândă, EXIMBANK va
redacta Convenția de acordare a compensației de
dobândă.
(2) Totodată, EXIMBANK va informa agentul economic
că acordarea compensației reprezintă ajutor de stat sub
pragul minim autorizat, exceptat de la notificare către
Consiliul Concurenței.
(3) Compensațiile de dobândă aprobate de C.I.G.C.C.E.
se plătesc în cursul unui exercițiu financiar din resursele
financiare constituite conform prevederilor Legii nr. 96/2000,
republicată, cu modificările și completările ulterioare, în
funcție de fondurile disponibile, virate la EXIMBANK de
Ministerul Finanțelor Publice.
Art. 22. — În cazul în care, ulterior acordării
compensării dobânzii, se constată că au fost încălcate
condițiile prevăzute de legislația în domeniul ajutorului de
stat sub pragul minim, EXIMBANK va lua toate măsurile

11

necesare pentru recuperarea de la agenții economici a
sumelor plătite din fondurile statului sub formă de
compensație. Recuperarea prin executare silită se
efectuează prin Corpul executorilor fiscali al EXIMBANK,
potrivit dispozițiilor Ordonanței Guvernului nr. 92/2003
privind Codul de procedură fiscală, republicată, cu
modificările și completările ulterioare, și prevederilor
normelor interne privind recuperarea creanțelor administrate
de EXIMBANK — S.A. în numele și în contul statului.
Art. 23. — EXIMBANK va păstra evidența compensațiilor de dobândă acordate și informațiile referitoare la
acestea pe o perioadă de 10 ani de la acordarea ultimei
alocări specifice de ajutor în cadrul schemei de ajutor de
stat.
IX. Dispoziții finale
Art. 24. — Valoarea maximă a compensației de
dobândă, în prezent de 400.000 lei (RON), se va actualiza
automat, odată cu modificarea legislației privind pragul
minim al ajutorului de stat.
Art. 25. — În scopul aplicării prezentelor norme,
EXIMBANK va elabora proceduri de lucru, care vor fi
supuse aprobării C.I.G.C.C.E.
Art. 26. — Prezentele norme intră în vigoare la data
publicării în Monitorul Oficial al României, Partea I.

ANEXĂ
la norme
LISTA

produselor agricole interzise a beneficia de compensarea dobânzii
Animale vii
Carne și resturi de carne comestibile
Pește, crustacee și moluște
Produse lactate, ouă de pasăre
Miere naturală
Mațe, bășici și stomacuri de animale (altele decât de
pește), întregi sau bucăți ale acestora
Produse de origine animală nespecificate sau incluse în
altă parte; animale moarte improprii consumului uman
Arbori și alte plante; bulbi, rădăcini și altele; flori tăiate
și ornamente
Legume comestibile și anumite rădăcini și tuberculi
Fructe comestibile și nuci, alune etc.; coji de pepeni sau
fructe citrice
Cafea, ceai și mirodenii, exclusiv mate
Cereale
Produse ale industriei de morărit; malț și amidon, gluten,
inulină; semințe uleioase și fructe oleaginoase; diferite
grăunțe, semințe și fructe; plante, industriale și medicinale;
paie și furaje uscate
Pectină
Untură (slănină) și alte tipuri de grăsime de porc
tranșate; grăsime de pasăre tranșată
Grăsimi netranșate de bovine, oaie, capră; seu; produse
din aceste grăsimi
Stearină din untură, oleostearină și stearină din seu; ulei
din untură și ulei din seu, neemulsionate, amestecate sau
preparate în orice mod
Grăsimi și ulei de pește și mamifere marine, rafinate
sau nu; uleiuri vegetale, lichide sau solide, nerafinate,
rafinate sau purificate
Grăsimi și uleiuri animale și vegetale, hidrogenate,
rafinate sau nu, dar neprelucrate în continuare

Margarină, untură artificială și alte grăsimi comestibile
prelucrate; reziduuri ce rezultă din prelucrarea substanțelor
grase sau ceruri vegetale sau animale. Prelucrarea cărnii,
peștelui, crustaceelor și moluștelor
Zahăr solid din sfeclă și zahăr solid din trestie de zahăr
Alte tipuri de zahăr; zahăr sub formă de sirop, miere
artificială (amestecată sau nu cu miere naturală)
Melasă, decolorată sau nu
Zahăr aromatizat sau colorat, siropuri și melasă, fără
sucuri de fructe ce conțin zahăr în orice proporție
Cacao boabe, întregi sau sparte, crudă sau prăjită;
cacao coji (pleavă), coji și deșeuri
Prelucrarea legumelor, fructelor și a altor părți ale
plantelor
Must de struguri, în fermentație sau oprit din fermentație
altfel decât prin adăugarea de alcool
Vin din struguri proaspeți; must de struguri oprit din
fermentație prin adăugarea de alcool
Alte băuturi fermentate (de exemplu: cidru, cidru de
pere și mied)
Alcool etilic sau băuturi spirtoase, denaturate sau nu, de
orice tărie, obținute din produse agricole, exclusiv
lichiorurile și alte băuturi spirtoase și preparate alcoolice
compuse (cunoscute ca îextracte concentrate“) pentru
fabricarea băuturilor; oțet și înlocuitori de oțet
Reziduuri și deșeuri din industria alimentară; furaje de
origine animală
Tutun neprelucrat, deșeuri de tutun
Plută naturală, neprelucrată, zdrobită, granulată sau
măcinată; deșeuri de plută
In, crud sau prelucrat, dar nefilat: in, câlți și deșeuri
Cânepă, crudă sau prelucrată, dar nefilată: câlți și
deșeuri de cânepă

12

MONITORUL OFICIAL AL ROMÂNIEI, PARTEA I, Nr. 532/20.VI.2006

COMITETUL INTERMINISTERIAL DE GARANȚII ȘI CREDITE DE COMERȚ EXTERIOR

HOTĂRÂRE
pentru aprobarea Normelor privind derularea activității de emitere în numele și în contul statului
a microgaranției (cod ISO: NI-GAR-04-I/0)
În baza Hotărârii Guvernului nr. 844/1991 privind înființarea Comitetului Interministerial de Garanții și Credite de
Comerț Exterior, cu modificările și completările ulterioare, și a Hotărârii Guvernului nr. 293/1992 pentru aprobarea
atribuțiilor, competențelor și modului de funcționare ale Comitetului Interministerial de Garanții și Credite de Comerț
Exterior, precum și a convențiilor-cadru pentru derularea activității de finanțare și asigurare a creditelor de comerț exterior
în numele și contul statului, cu modificările și completările ulterioare, analizând Normele privind derularea activității de
emitere în numele și în contul statului a microgaranției (cod ISO: NI-GAR-04-I/0) și ținând seama de:
— Legea nr. 96/2000 privind organizarea și funcționarea Băncii de Export-Import a României EXIMBANK — S.A.,
republicată, cu modificările și completările ulterioare;
— Nota nr. 604 din 24 mai 2006, întocmită de Banca de Export-Import a României EXIMBANK — S.A.;
— Avizul favorabil acordat de Comisia pregătitoare în ședința din data de 26 mai 2006 și de propunerile
formulate în ședința din data de 30 mai 2006 de către membrii Comitetului Interministerial de Garanții și Credite de
Comerț Exterior,
Comitetul Interministerial de Garanții și Credite de Comerț Exterior, întrunit în plenul ședinței din 30 mai 2006,
h o t ă r ă ș t e:
Articol unic. — Se aprobă Normele privind derularea
activității de emitere în numele și în contul statului a

microgaranției (cod ISO: NI-GAR-04-I/0), conform anexei
care face parte integrantă din prezenta hotărâre.

Președintele Comitetului Interministerial de Garanții și Credite de Comerț Exterior,
Claudiu Doltu
București, 30 mai 2006.
Nr. 15.275.

ANEXĂ

NORME
privind derularea activității de emitere în numele și în contul statului a microgaranției
(cod ISO: NI-GAR-04-I/0)
Prezentele norme au fost elaborate în conformitate cu Legea nr. 96/2000 privind organizarea și funcționarea Băncii
de Export-Import a României EXIMBANK — S.A., republicată, cu modificările și completările ulterioare, și cu Hotărârea
Guvernului nr. 293/1992 pentru aprobarea atribuțiilor, competențelor și modului de funcționare ale Comitetului Interministerial
de Garanții și Credite de Comerț Exterior, precum și a convențiilor-cadru pentru derularea activității de finanțare și asigurare
a creditelor de comerț exterior în numele și contul statului, cu modificările și completările ulterioare.
Microgaranția acordată de Banca de Export-Import a României EXIMBANK — S.A., denumită în continuare
EXIMBANK, constituie ajutor de stat autorizat, prevăzut la art. 29 din Legea nr. 143/1999 privind ajutorul de stat,
republicată, și în Regulamentul privind pragul minim al ajutorului de stat care nu cade sub incidența obligației de
notificare, și nu cade sub incidența obligației de notificare către Consiliul Concurenței, fiind sub pragul minim de 400.000 lei
(RON), într-o perioadă de până la 3 ani.
Microgaranția oferită de EXIMBANK, în numele și în contul statului, acoperă riscul de nerambursare a creditului
(principalului) în lei acordat de o bancă comercială unui agent economic și este destinată să faciliteze accesul la finanțare
al agenților economici, inclusiv al întreprinderilor mici și mijlocii (IMM).
Microgaranția oferită de EXIMBANK se acordă agenților economici pentru creditele în lei contractate de la băncile
comerciale și acoperă maximum 80% din valoarea creditului (principalului), dar nu mai mult de 400.000 lei (RON), cu
respectarea încadrării în pragul minim al ajutorului de stat.
Microgaranția se acordă agenților economici, inclusiv IMM-urilor, pentru credite de investiții sau credite pentru
activitatea curentă, în vederea finanțării unei activități din următoarele domenii: infrastructură, dezvoltare regională, utilități
publice, activități de cercetare-dezvoltare, protecția mediului înconjurător, ocuparea și formarea personalului, susținerea și
dezvoltarea IMM-urilor.
I. Dispoziții generale
Art. 1. — EXIMBANK garantează, în numele și în contul
statului, creditele acordate în lei agenților economici pentru
finanțări de proiecte pentru: dezvoltarea infrastructurii,
dezvoltare regională, utilități publice, activitate de cercetaredezvoltare, protecția mediului înconjurător, ocuparea și
formarea personalului, susținerea și dezvoltarea IMM-urilor,
prin acordarea de microgaranții, denumite în continuare
garanții.

Art. 2. — Sursa de realizare a acestor operațiuni în
numele și în contul statului este, potrivit art. 10 lit. a) din
Legea nr. 96/2000, republicată, cu modificările și
completările ulterioare, Fondul pentru garanții de export,
pentru garantarea creditelor pentru bunuri și servicii
destinate exportului, a creditelor cumpărător și a investițiilor
românești în străinătate, precum și a activităților de
dezvoltare a infrastructurii, a utilităților de interes public,
dezvoltare regională, susținere a activității de cercetaredezvoltare, protecția mediului înconjurător, ocupare și

MONITORUL OFICIAL AL ROMÂNIEI, PARTEA I, Nr. 532/20.VI.2006
formare a personalului, susținere și dezvoltare a IMM-urilor
și a tranzacțiilor internaționale.
Art. 3. — Fondul menționat la art. 2 va putea fi angajat,
conform prevederilor Legii nr. 96/2000, republicată, cu
modificările și completările ulterioare, în limita maximă de
expunere stabilită de Comitetul Interministerial de Garanții
și Credite de Comerț Exterior.
II. Definiții
Art. 4. — În sensul prezentelor norme, termenii de mai
jos au următoarele semnificații:
a) contract de credit — contractul încheiat între
beneficiarul garanției și ordonator, menționat în convenția
de garantare, referitor la creditul în lei acordat ordonatorului
de către beneficiarul garanției;
b) beneficiarul garanției — împrumutătorul (banca
comercială), menționat în convenția de garantare, care
acordă ordonatorului creditul, în condițiile prevăzute în
contractul de credit;
c) ordonator — împrumutatul, agentul economic cu care
beneficiarul garanției încheie contractul de credit pentru
finanțarea unui proiect eligibil în cadrul prezentelor norme;
d) întreprinderi mici și mijlocii — societăți comerciale care
îndeplinesc criteriile prevăzute de Legea nr. 346/2004
privind stimularea înființării și dezvoltării întreprinderilor mici
și mijlocii, cu modificările și completările ulterioare;1)
e) Banca de Export-Import a României EXIMBANK —
S.A., cu sediul în Splaiul Independenței nr. 15, sectorul 5,
București, România, care acționează în calitate de garant,
în numele și în contul statului;
f) garanția — angajamentul asumat de EXIMBANK în
numele și în contul statului, materializat într-o scrisoare de
garanție conform căreia EXIMBANK se obligă să plătească
beneficiarului garanției, potrivit prevederilor convenției de
garantare, o parte din pierderea suportată de acesta ca
urmare a producerii riscului de credit;
g) riscul de credit — neplata de către ordonator a
creditului (principalului), în condițiile prevăzute în contractul
de credit;
h) convenția de garantare — contractul în baza căruia se
emite scrisoarea de garanție, în care sunt menționate
părțile implicate, condiții de garantare specifice etc.;
i) valoarea garanției — valoarea menționată în scrisoarea
de garanție, reprezentând maximum 80% din valoarea
creditului (principalului), dar nu mai mult de 400.000 lei
(RON). Dobânzile, comisioanele și spezele bancare aferente
contractului de credit, precum și costurile aferente emiterii
garanției nu sunt incluse în valoarea garanției;
j) valoarea de executare a garanției — suma ce urmează
a fi plătită de către EXIMBANK beneficiarului garanției în
cazul înregistrării unei pierderi ca urmare a producerii
riscului de credit, până la concurența valorii rezultate din
aplicarea procentului garantat [al cărui nivel poate fi de
maximum 80%, dar nu mai mult de 400.000 lei (RON)] la
valoarea soldului creditului nerambursat;
k) procent garantat — partea din credit (principal) care
este acoperită de garanție, exprimată în valoare
procentuală. Procentul garantat poate fi de maximum 80%
din valoarea creditului (principalului);
l) data intrării în vigoare a contractului de credit — data
semnării contractului de credit de către beneficiarul
garanției și ordonator sau, dacă în contractul de credit sunt
prevăzute condiții pentru intrarea în vigoare, data îndeplinirii
cumulative a acestor condiții;
1)

13

m) data intrării în vigoare a garanției — data intrării în
vigoare a contractului de credit;
n) perioada de valabilitate a garanției — perioada de timp
de la data intrării în vigoare a garanției și până la data
expirării contractului de credit, la care se adaugă o
perioadă ulterioară de 60 de zile calendaristice.
III. Descrierea garanției
Art. 5. — Garanția se acordă de către EXIMBANK, în
numele și în contul statului, în favoarea băncii comerciale
(beneficiarul garanției), și are ca obiect un contract de credit
în lei încheiat între banca comercială și agentul economic.
Art. 6. — Garanția se acordă numai în completarea
garanțiilor reale/personale constituite de ordonator la creditul
pe care îl contractează cu beneficiarul garanției și acoperă
maximum 80% din valoarea creditului (principalului), dar nu
mai mult de 400.000 lei (RON).
Art. 7. — Scrisoarea de garanție este irevocabilă,
necondiționată, directă și expresă.
Art. 8. — Răspunderea EXIMBANK în cadrul garanției
începe la data intrării în vigoare a garanției.
Art. 9. — Scrisoarea de garanție este valabilă pe toată
durata contractului de credit, la care se adaugă o perioadă
ulterioară de 60 de zile calendaristice, stabilită în convenția
de garantare.
Art. 10. — Răspunderea EXIMBANK în cadrul garanției
încetează în următoarele condiții:
a) în ziua rambursării integrale a creditului, dobânzilor și
comisioanelor aferente, conform condițiilor și precizărilor
contractului de credit;
b) la data rezilierii contractului de credit de către
beneficiarul garanției, fără acordul prealabil al EXIMBANK;
c) în cazul producerii unei pierderi garantate, la data
când EXIMBANK plătește valoarea de executare a
garanției;
d) prin restituirea originalului scrisorii de garanție de
către beneficiarul garanției, înainte de scadență, împreună
cu declarația acestuia că garanția a rămas fără obiect.
Art. 11. — Creditul pentru care se acordă garanția
poate avea o durată de creditare de până la 7 ani.
Art. 12. — Convenția de garantare se poate încheia atât
pentru credite acordate pe o operațiune determinată, cât și
pentru linii de credit în sistem revolving acordate de băncile
din România agenților economici eligibili pentru finanțări,
așa cum sunt prevăzute la art. 18 din prezentele norme.
Art. 13. — Garanția se acordă în lei.
Art. 14. — (1) Acordarea garanțiilor se realizează pe
baza aprobărilor Comitetului interministerial de Garanții și
Credite de Comerț Exterior (C.I.G.C.C.E.).
(2) Convenția de garantare va fi semnată de
EXIMBANK, în calitate de garant, de beneficiarul garanției
și de ordonator, care va lua astfel cunoștință de drepturile
și obligațiile care îi revin.
Art. 15. — Emiterea scrisorii de garanție se va realiza
în termenii prevăzuți de convenția de garantare.
Art. 16. — Comisioanele specifice garanției se vor plăti
de către ordonator în baza prevederilor convenției de
garantare, la valoarea specificată în Caietul de comisioane
în vigoare al EXIMBANK.
IV. Criterii de eligibilitate
Art. 17. — Pentru acordarea garanției, ordonatorul
trebuie să îndeplinească cumulativ următoarele criterii de
eligibilitate:
1. este agent economic ce desfășoară activități legale
potrivit statutului de funcționare (actului constitutiv);

Întreprinderile mici și mijlocii sunt definite ca fiind acele întreprinderi care îndeplinesc cumulativ următoarele condiții:
a) au un număr mediu anual de salariați mai mic de 250;
b) realizează o cifră de afaceri anuală netă de până la 50 milioane euro, echivalent în lei, sau dețin active totale care nu depășesc
echivalentul în lei a 43 milioane euro, conform ultimei situații financiare aprobate. Prin active totale se înțelege active imobilizate plus active circulante
plus cheltuieli în avans.

14

MONITORUL OFICIAL AL ROMÂNIEI, PARTEA I, Nr. 532/20.VI.2006

2. nu figurează cu credite restante în baza de date a
Centralei riscurilor bancare (CRB) la data solicitării și nu
figurează cu incidente majore cu cecuri și bilete la ordin în
ultimele 12 luni în baza de date a Centralei incidentelor de
plăți (CIP);
3. nu înregistrează datorii restante către bugetul general
consolidat al statului, al căror mod de plată nu a fost
reglementat (convenții de eșalonare, amânare, compensare
cu TVA de recuperat etc.);
4. nu s-a instituit procedura judiciară a insolvenței,
conform legislației în vigoare;
5. prezintă băncii comerciale garanții colaterale pentru
cel puțin 20% din valoarea creditului (principalului) solicitat;
6. la momentul solicitării creditului nu se află în litigiu
în calitate de pârât cu instituțiile statului, inclusiv cu
EXIMBANK;
7. se încadrează în pragul minim, și anume nu a
beneficiat în ultimii 3 ani de ajutoare de stat sub pragul
minim, care, cumulate, să depășească nivelul legal
permis, conform legislației în domeniu în vigoare; în acest
scop, solicitantul va prezenta EXIMBANK o declarație
scrisă prin care confirmă că noul ajutor nu ridică totalul
cumulat al ajutoarelor primite anterior, situate sub pragul
minim, la o sumă care să depășească acest prag.
Art. 18. — Obiectul creditelor eligibile pentru a beneficia
de garanție se va încadra în domeniile:
• dezvoltarea infrastructurii;
• dezvoltare regională, utilități publice;
• activitate de cercetare-dezvoltare;
• protecția mediului înconjurător;
• instruirea și formarea personalului;
• susținerea și dezvoltarea IMM-urilor.
Nu sunt eligibile pentru acordarea garanției finanțări din
credite pentru:
— activități din transporturi;
— activități de export;
— activități legate de producția, procesarea sau
comercializarea produselor agricole menționate în anexa la
prezentele norme,
— producția de armament;
— comerț;
— tranzacții imobiliare.
V. Cererea și documentația necesare acordării
garanției
Art. 19. — (1) Pentru obținerea unei garanții, beneficiarul
garanției (banca comercială) împreună cu ordonatorul vor
completa o cerere de garantare care va fi însoțită de
documentele necesare analizei solicitării de garantare.
(2) Informațiile furnizate de solicitanți în cererea de
garantare și în documentația prezentată stau la baza
propunerii EXIMBANK de acordare a garanției. Garanția se
acordă pe baza hotărârii C.I.G.C.C.E., la propunerea
EXIMBANK.
Art. 20. — EXIMBANK va avea dreptul să solicite
informații suplimentare privind obiectul garanției și destinația
creditului, atunci când elementele cuprinse în cererea de
garantare și în documentația furnizată nu sunt suficiente
pentru evaluarea riscurilor sau pentru stabilirea condițiilor
specifice ale operațiunii de garantare.
VI. Analiza solicitărilor de garanții
Art. 21. — EXIMBANK va analiza solicitarea de
garantare pe baza informațiilor obținute din documentația
pusă la dispoziția sa de către solicitant, pe următoarele
coordonate:
a) situația economico-financiară a ordonatorului;
b) clauzele contractului de credit/proiectului contractului
de credit/ofertei de creditare;

c) urmărirea încadrării finanțării din credit în criteriile de
eligibilitate stabilite de prezentele norme;
d) riscurile asociate operațiunii de garantare, alte
elemente relevante pentru acordarea garanției;
e) verificarea faptului că suma totală a ajutorului de stat
nu depășește pragul minim, în ultimii 3 ani, pentru toate
ajutoarele sub pragul minim primite de agentul economic în
cadrul unor măsuri separate de ajutor de stat, conform
declarației scrise a agentului economic și calculelor
efectuate în acest scop.
Art. 22. — Analiza situației financiare a ordonatorului
presupune încadrarea acestuia în clasa de bonitate
corespunzătoare, pe baza metodologiei proprii EXIMBANK.
Clasa de bonitate astfel obținută se va compara cu cea
calculată de beneficiarul garanției și se va lua în
considerare clasa de bonitate cel mai slab cotată.
Art. 23. — În funcție de documentația pusă la dispoziție
EXIMBANK de către solicitanți, se vor lua în considerare
în procesul de analiză și alte elemente referitoare la credit
și la proiectul finanțat. Dacă pe parcursul analizei se va
impune prezentarea și a altor documente necesare realizării
acestei etape, ele vor fi solicitate ordonatorului/beneficiarului
garanției de către EXIMBANK.
VII. Stabilirea condițiilor specifice de acordare a
garanției
Art. 24. — În funcție de clauzele specifice ale fiecărui
contract de credit și în urma analizei riscurilor asociate
emiterii garanției, EXIMBANK va stabili condițiile specifice
de acordare a garanției, și anume:
a) valoarea garanției [maximum 80% din valoarea
creditului de rambursat, dar nu mai mult de 400.000 lei
(RON)];
b) procentul garantat — maximum 80% din valoarea
creditului (principalului) de rambursat;
c) perioada de valabilitate a garanției;
d) comisionul de administrare a garanției (valoare și
mod de plată);
e) comisionul de emitere (valoare și mod de plată);
f) alte condiții specifice de acordare a garanției.
Art. 25. — După stabilirea condițiilor specifice de
acordare a garanției, EXIMBANK va întocmi oferta pe care
o va transmite spre acceptare/semnare ordonatorului și
beneficiarului garanției. Pe baza ofertei acceptate și
semnate de ordonatorul și beneficiarul garanției EXIMBANK
va întocmi referatul de emitere a garanției.
Art. 26. — Aprobarea referatului de emitere a garanției
este de competența C.I.G.C.C.E.
VIII. Acordarea garanției
Art. 27. — (1) În baza hotărârii C.I.G.C.C.E. de
aprobare a garanției, EXIMBANK va redacta convenția de
garantare.
După intrarea în vigoare a convenției de garantare se
va redacta și se va emite scrisoarea de garanție.
(2) Totodată, EXIMBANK va informa ordonatorul și
beneficiarul garanției în legătură cu caracterul de exceptare
a ajutorului de stat de la notificare către Consiliul
Concurenței, exceptare generată de faptul că acesta nu
depășește pragul minim legal în vigoare.
Art. 28. — Prevederile Convenției de garantare sunt
obligatorii pentru toate părție contractante. Convenția de
garantare se semnează de către EXIMBANK, beneficiarul
garanției și ordonator. În acest fel ordonatorul are
cunoștință de drepturile și obligațiile sale și de faptul că
există posibilitatea regresului împotriva sa.
Art. 29. — Convenția de garantare este valabilă de la
data semnării sale de către părțile contractante și intră în
vigoare la această dată sau la orice altă dată precizată în
convenția de garantare.

MONITORUL OFICIAL AL ROMÂNIEI, PARTEA I, Nr. 532/20.VI.2006
IX. Monitorizarea garanțiilor
Art. 30. — Monitorizarea garanțiilor reprezintă ansamblul
de acțiuni întreprinse de EXIMBANK pe parcursul derulării
garanției, în perioada cuprinsă între acordarea garanției și
încetarea valabilității acesteia, acțiuni constând în:
a) urmărirea și verificarea îndeplinirii de către beneficiarul
garanției și ordonator a tuturor obligațiilor asumate prin
garanție și actele adiționale la aceasta la termenele și în
condițiile prevăzute de respectivele documente;
b) urmărirea periodică a stadiului derulării contractului
de credit, pe baza situațiilor furnizate de către beneficiarul
garanției, conform prevederilor convenției de garantare;
c) urmărirea situației financiare a ordonatorului, pe baza
documentației financiare aferente puse la dispoziție
EXIMBANK de către beneficiarul garanției/ordonator,
(conform prevederilor convenției de garantare), și
actualizarea, după caz, a încadrării ordonatorului în clasa
de bonitate, conform metodologiei proprii a EXIMBANK de
determinare a bonității clienților nebancari.
Art. 31. — Beneficiarul garanției trebuie să notifice
EXIMBANK cu privire la orice eveniment care ar putea
avea ca rezultat producerea riscului de credit și apariția
unei pierderi, precum și cu privire la apariția unei informații
sau circumstanțe care ar putea influența raporturile
contractuale dintre beneficiarul garanției și ordonator.
Aceste notificări se fac, conform prevederilor convenției de
garantare, în termen de maximum 5 zile lucrătoare de la
obținerea informației de către beneficiarul garanției.
Art. 32. — Orice modificare a condițiilor inițiale din
contractul de credit se va realiza numai cu acordul
prealabil scris al EXIMBANK.
Art. 33. — (1) În situația în care se intenționează
modificarea condițiilor inițiale ale contractului de credit
garantat/garanției, ordonatorul, cu acordul beneficiarului
garanției, va completa o cerere privind modificarea
condițiilor inițiale de acordare a garanției și va transmite
EXIMBANK toate documentele necesare analizei solicitării.
(2) Nu se acceptă solicitări de modificare care conduc
la majorarea valorii garanției sau a procentului garantat.
Art. 34. — EXIMBANK va realiza analiza solicitării,
stabilirea noilor condiții specifice, întocmirea ofertei,
întocmirea referatului privind modificarea condițiilor inițiale
de acordare a garanției, transmiterea acestuia spre
aprobare, iar în cazul aprobării de către C.I.G.C.C.E., va
întocmi un act adițional la convenția de garantare și un
addendum la scrisoarea de garanție.
Art. 35. — (1) EXIMBANK va înștiința în scris
beneficiarul garanției și ordonatorul despre hotărârea
C.I.G.C.C.E. privind aprobarea modificărilor solicitate și
despre obligativitatea semnării actului adițional la convenția
de garantare în termen de maximum 15 zile lucrătoare de
la data acestei înștiințări, în următoarele condiții:
a) în termen de maximum 10 zile lucrătoare de la data
primirii înștiințării beneficiarul garanției va transmite
EXIMBANK actul adițional la contractul de credit, semnat
(cuprinzând întocmai modificările solicitate), în vederea
completării actului adițional la convenția de garantare;
b) până la semnarea actului adițional la convenția de
garantare, ordonatorul va achita contravaloarea comisionului
de analiză pentru modificarea condițiilor inițiale ale
garanției, ca o condiție pentru intrarea acestuia în vigoare;
c) în cazul în care modificarea condițiilor inițiale ale
garanției prevede un comision de administrare majorat față de
cel inițial, ordonatorul/beneficiarul garanției va achita, până la
semnarea actului adițional la convenția de garantare, diferența
aferentă comisionului astfel rezultat, ca o condiție de intrare
în vigoare a actului adițional la convenția de garantare.
(2) Dacă una dintre cele trei condiții menționate anterior
nu este îndeplinită în termenul stabilit, iar actul adițional la
convenția de garantare nu este semnat în cadrul
termenului stabilit, hotărârea C.I.G.C.C.E. de modificare a
condițiilor inițiale își pierde valabilitatea, rămânând în
vigoare garanția inițială.

15

Art. 36. — EXIMBANK va păstra evidența garanțiilor
acordate și informațiile referitoare la acestea pe o perioadă
de 10 ani de la acordarea ultimei alocări specifice de
ajutor în cadrul schemei de ajutor de stat.
X. Executarea garanției
Art. 37. — (1) Cererea de executare va putea fi
transmisă la EXIMBANK în cadrul perioadei de valabilitate
a garanției. Dacă cererea de executare nu a fost transmisă
la EXIMBANK în cadrul perioadei de valabilitate a
garanției, beneficiarul garanției pierde dreptul de executare
a garanției.
(2) Cererea va cuprinde solicitarea de plată a valorii de
executare a garanției și va fi însoțită de documente
justificative privind situația creditului la data transmiterii
cererii de executare a garanției, inclusiv dovada notificării
ordonatorului asupra obligației de plată și dovada inițierii
procedurilor judiciare de recuperare a creanței împotriva
ordonatorului.
Art. 38. — EXIMBANK va verifica încadrarea solicitării
de executare în termenii și condițiile garanției și va stabili
valoarea de executare a garanției.
Art. 39. — (1) Valoarea de executare a garanției se
determină prin aplicarea procentului garantat la soldul
creditului (principalului) nerambursat.
(2) Valoarea de executare a garanției se determină în lei.
Art. 40. — Beneficiarul garanției are dreptul la plata
valorii de executare a garanției o singură dată de la
producerea riscului de credit, pentru soldul creditului
garantat (principalul) nerambursat.
Art. 41. — Analiza cererii de executare și a
documentelor prezentate, precum și propunerea de
eliberare a sumei aferente valorii de executare a garanției
din fondurile statului se prezintă într-o notă Comitetului de
direcție al EXIMBANK spre validare.
Art. 42. — Plata valorii de executare a garanției se va
face în condițiile și în termenii prevăzuți în garanție, în
termen de 30 de zile lucrătoare de la data primirii de către
EXIMBANK a cererii de executare a garanției.
Art. 43. — EXIMBANK va informa C.I.G.C.C.E. despre
condițiile de executare a garanției și măsurile ce vor fi
întreprinse de EXIMBANK pentru recuperarea valorii de
executare a garanției.
XI. Recuperarea sumelor plătite
Art. 44. — (1) În cazul executării garanției ca urmare a
producerii riscului de credit, EXIMBANK își va exercita
dreptul de regres și va lua toate măsurile necesare pentru
recuperarea sumelor plătite din fondurile statului în contul
garanției executate, atât împotriva ordonatorului, cât și
împotriva oricărei alte persoane asupra căreia ordonatorul
și-a transferat obligațiile.
(2) Recuperarea prin executare silită se efectuează prin
corpul executorilor fiscali al EXIMBANK, potrivit dispozițiilor
Ordonanței Guvernului nr. 92/2003 privind Codul de procedură
fiscală, republicată, cu modificările și completările ulterioare.
(3) Cheltuielile necesare procedurii de recuperare prin
executare silită vor fi avansate din fondul prevăzut la
art. 10 lit. a) din Legea nr. 96/2000, republicată, cu
modificările și completările ulterioare, urmând a fi
recuperate de la ordonator în condițiile legii.
XII. Dispoziții finale
Art. 45. — În scopul aplicării prezentelor norme,
EXIMBANK va elabora proceduri de lucru care vor fi
supuse aprobării C.I.G.C.C.E.
Art. 46. — Valoarea maximă a garanției, în prezent de
400.000 lei (RON), se va actualiza automat odată cu
modificarea legislației privind pragul minim al ajutorului de
stat.
Art. 47. — Prezentele norme intră în vigoare la data
publicării în Monitorul Oficial al României, Partea I.

16

MONITORUL OFICIAL AL ROMÂNIEI, PARTEA I, Nr. 532/20.VI.2006
ANEXĂ
la norme

LISTA
produselor agricole interzise a beneficia de microgaranție
— animale vii;
— carne și resturi de carne comestibile;
— pește, crustacee și moluște;
— produse lactate, ouă de pasăre;
— miere naturală;
— mațe, bășici și stomacuri de animale (altele decât de
pește), întregi sau bucăți ale acestora;
— produse de origine animală nespecificate sau incluse
în altă parte; animale moarte, improprii consumului uman;
— arbori și alte plante; bulbi, rădăcini și altele; flori
tăiate și ornamente;
— legume comestibile și anumite rădăcini și tuberculi;
— fructe comestibile și nuci, alune etc.; coji de pepeni
sau fructe citrice;
— cafea, ceai și mirodenii, exclusiv mate;
— cereale;
— produse ale industriei de morărit; malț și amidon,
gluten, inulină, semințe uleioase și fructe oleaginoase;
diferite grăunțe, semințe și fructe; plante industriale și
medicinale; paie și furaje uscate;
— pectină;
— untură (slănină) și alte tipuri de grăsime de porc
tranșate; grăsime de pasăre tranșată;
— grăsimi netranșate de bovine, oaie, capră; seu;
produse din aceste grăsimi;
— stearină din untură, oleostearină și stearină din seu;
ulei din untură și ulei din seu, neemulsionate, amestecate
sau preparate în orice mod;
— grăsimi și ulei de pește și mamifere marine, rafinate
sau nu; uleiuri vegetale, lichide sau solide, nerafinate,
rafinate sau purificate;
— grăsimi și uleiuri animale și vegetale, hidrogenate,
rafinate sau nu, dar neprelucrate în continuare;

— margarină, untură artificială și alte grăsimi comestibile
prelucrate; reziduuri ce rezultă din prelucrarea substanțelor
grase sau ceruri vegetale ori animale; prelucrarea cărnii,
peștelui, crustaceelor și moluștelor;
— zahăr solid din sfeclă și zahăr solid din trestie de
zahăr;
— alte tipuri de zahăr; zahăr sub formă de sirop, miere
artificială amestecată sau nu cu miere naturală;
— melasă, decolorată sau nu;
— zahăr aromatizat sau colorat, siropuri și melasă, fără
sucuri de fructe ce conțin zahăr în orice proporție;
— cacao boabe, întregi sau sparte, crudă sau prăjită;
cacao coji (pleavă), coji și deșeuri;
— prelucrarea legumelor, fructelor și a altor părți ale
plantelor;
— must de struguri, în fermentație sau oprit din
fermentație altfel decât prin adăugarea de alcool;
— vin din struguri proaspeți; must de struguri oprit din
fermentație prin adăugarea de alcool;
— alte băuturi fermentate (de exemplu: cidru, cidru de
pere și mied);
— alcool etilic sau băuturi spirtoase, denaturate sau nu,
de orice tărie, obținute din produse agricole, exclusiv
lichiorurile și alte băuturi spirtoase și preparate alcoolice
compuse (cunoscute ca îextracte concentrate“) pentru
fabricarea băuturilor; oțet și înlocuitori de oțet;
— reziduuri și deșeuri din industria alimentară; furaje de
origine animală;
— tutun neprelucrat, deșeuri de tutun;
— plută naturală, neprelucrată, zdrobită, granulată sau
măcinată; deșeuri de plută;
— in, crud sau prelucrat, dar nefilat; in câlți și deșeuri;
— cânepă, crudă sau prelucrată, dar nefilată; câlți și
deșeuri de cânepă.

RECTIFICĂRI
În Legea nr. 117/2006 pentru modificarea și completarea Legii nr. 119/1996 cu privire la actele de
stare civilă, publicată în Monitorul Oficial al României, Partea I, nr. 410 din 11 mai 2006, se face următoarea
rectificare (care nu aparține Redacției îMonitorul Oficial“, Partea I):
— la pct. 3 al art. I, cu referire la art. 43 alin. (31), în loc de: îÎnscrierea sau transmiterea în registrele
de stare civilă române a certificatelor sau a extraselor ....“ se va citi: îÎnscrierea sau transcrierea în registrele de
stare civilă române a certificatelor sau a extraselor ....“.
În Legea nr. 200/2006 privind constituirea și utilizarea Fondului de garantare pentru plata creanțelor
salariale, publicată în Monitorul Oficial al României, Partea I, nr. 453 din 25 mai 2006, se face următoarea
rectificare (care aparține Redacției îMonitorul Oficial“, Partea I):
— la art. 3, în loc de: îConstituirea, gstionarea și utilizarea Fondului...“ se va citi: îConstituirea,
gestionarea și utilizarea Fondului ....“.
În anexa la Ordinul președintelui Comisiei Naționale a Valorilor Mobiliare nr. 52/2006 pentru aprobarea
Regulamentului nr. 9/2006 privind executarea contractelor de garanție reală mobiliară având ca obiect valori
mobiliare admise la tranzacționare pe piețele reglementate/sistemele alternative de tranzacționare, publicat în
Monitorul Oficial al României, Partea I, nr. 513 din 14 iunie 2006, se face următoarea rectificare (care
aparține Redacției îMonitorul Oficial“, Partea I):
— la art. 6 alin. (4), în loc de: îLa data intrării în vigoare a prezentului regulament se aprobă...“ se va citi:
îLa data intrării în vigoare a prezentului regulament se abrogă...“.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 532/20.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117082]
ISSN 1453—4495

