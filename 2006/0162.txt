PARTEA

Anul 174 (XVIII) — Nr. 162

I

LEGI, DECRETE, HOTĂRÂRI ȘI ALTE ACTE

Marți, 21 februarie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 38 din 19 ianuarie 2006 referitoare la
excepția de neconstituționalitate a dispozițiilor
art. 31 alin. 1 din Codul de procedură civilă .......

1–2

Decizia nr. 48 din 24 ianuarie 2006 referitoare la
excepția de neconstituționalitate a dispozițiilor
art. 6 din Legea nr. 78/2000 pentru prevenirea,
descoperirea și sancționarea faptelor de corupție.....

Pagina
cheltuielile de personal prevăzute de Ordonanța
de urgență a Guvernului nr. 48/2005 pentru
reglementarea unor măsuri privind numărul de
posturi și cheltuielile de personal în sectorul
bugetar, aprobată prin Legea nr. 367/2005, cu
modificările ulterioare ................................................

3–4

Decizia nr. 54 din 26 ianuarie 2006 referitoare la
excepția de neconstituționalitate a dispozițiilor
art. 2781 alin. 7 din Codul de procedură penală...

166.

— Ordin al ministrului finanțelor publice privind
stabilirea structurii raportărilor referitoare la

DECIZII

ALE

HOTĂRÂRI ALE CONSILIILOR
PENTRU DEZVOLTARE REGIONALĂ

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

CURȚII

6–16

Hotărârea nr. 11 din 13 decembrie 2005 privind
completarea Regulamentului de organizare și
funcționare al Consiliului pentru Dezvoltare
Regională Nord-Est ...................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 38
din 19 ianuarie 2006

referitoare la excepția de neconstituționalitate a dispozițiilor art. 31 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 31 din Codul de procedură civilă,
excepție ridicată de Societatea Comercială îMetex“ — S.A.
din Galați în Dosarul nr. 647/COM/2004 al Tribunalului
Galați — Secția comercială, maritimă și fluvială și de
contencios administrativ.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 162/21.II.2006

Reprezentantul
Ministerului
Public,
invocând
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 5 octombrie 2005, pronunțată în
Dosarul nr. 647/COM/2004, Tribunalul Galați — Secția
comercială, maritimă și fluvială și de contencios
administrativ a sesizat Curtea Constituțională cu excepția
de neconstituționalitate a dispozițiilor art. 31 alin. 1 din
Codul de procedură civilă, excepție ridicată de Societatea
Comercială îMetex“ — S.A. din Galați.
În motivarea excepției de neconstituționalitate, autorul
acesteia susține că prin formularea unei cereri de recuzare
partea dintr-un proces își exprimă nemulțumirea cu privire la
obiectivitatea unui judecător, în condițiile art. 27 din Codul
de procedură civilă. Așa fiind, pentru respectarea dreptului la
apărare, se impune ca, atunci când se soluționează cererea
de recuzare, partea sau reprezentantul acesteia să fie
prezentă pentru a-și exprima punctul de vedere cu privire la
cererea pe care a formulat-o. Critica autorului excepției
vizează faptul că, în timp ce partea nu are dreptul să fie
prezentă la soluționarea cererii de recuzare, judecătorul cu
privire la care s-a formulat această cerere este prezent și
este ascultat de către completul care decide asupra
recuzării. Astfel, este greu de crezut că cererea de recuzare
va fi admisă, în condițiile în care îcolegi ai aceleiași secții,
din cadrul aceleiași instanțe, se vor recuza unul pe celălalt“,
punându-se astfel la îndoială chiar obiectivitatea judecătorului
care soluționează cererea de recuzare.
Tribunalul Galați — Secția comercială, maritimă și
fluvială și de contencios administrativ consideră că
excepția de neconstituționalitate ridicată este neîntemeiată.
În acest sens apreciază că recuzarea, ca și abținerea,
reprezintă un incident procedural privitor la alcătuirea
instanței, reglementat pentru a proteja partea în acele
cazuri indicate de lege în care se poate presupune că
judecătorul nu ar fi obiectiv.
Așa fiind, instanța arată că dispozițiile art. 31 din Codul
de procedură civilă nu contravin prevederilor art. 16, 21 și
24 din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, invocând jurisprudența în materie a Curții
Constituționale, arată că excepția de neconstituționalitate
este neîntemeiată.

Avocatul Poporului apreciază că dispozițiile legale
criticate sunt constituționale. În acest sens, invocând
jurisprudența Curții Constituționale în materie, și anume
deciziile nr. 11/2005 și nr. 120/2005, arată că nu poate fi
reținută critica de neconstituționalitate a dispozițiilor art. 31
din Codul de procedură civilă față de prevederile art. 16,
21 și 24 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în cauză
de judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 31 alin. 1 din Codul de procedură civilă,
astfel cum au fost modificate prin Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005.
Textul de lege criticat are următorul conținut:
— Art. 31 alin. 1: îInstanța decide asupra recuzării, în
camera de consiliu, fără prezența părților și ascultând pe
judecătorul recuzat.“
În susținerea neconstituționalității reglementării criticate,
autorul excepției invocă încălcarea prevederilor
constituționale ale art. 16 referitoare la egalitatea în
drepturi, art. 21 care consacră accesul liber la justiție și
ale art. 24 privind dreptul la apărare.
Examinând excepția de neconstituționalitate, Curtea
constată că dispozițiile art. 31 alin. 1 din Codul de
procedură civilă au mai făcut obiect al controlului de
constituționalitate, prin raportare la aceleași prevederi din
Legea fundamentală ca și în prezenta cauză și cu motivări
asemănătoare, soluția adoptată fiind de fiecare dată
aceeași, și anume că sunt constituționale.
În acest sens este Decizia nr. 547 din 18 octombrie
2005, publicată în Monitorul Oficial al României, Partea I,
nr. 1.030 din 21 noiembrie 2005.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin decizia menționată își mențin valabilitatea și
în prezenta cauză.

Pentru considerentele expuse, în temeiul art. 146 lit. d) și art. 147 alin. (4) din Constituție, al art. 1—3, al art. 11
alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. 1 din Codul de procedură civilă, excepție
ridicată de Societatea Comercială îMetex“ — S.A. din Galați în Dosarul nr. 647/COM/2004 al Tribunalului Galați — Secția
comercială, maritimă și fluvială și de contencios administrativ.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

3

CURTEA CONSTITUȚIONALĂ

D E C I Z I A Nr. 48
din 24 ianuarie 2006

referitoare la excepția de neconstituționalitate a dispozițiilor art. 6 din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6 din Legea nr. 78/2000 pentru
prevenirea, descoperirea și sancționarea faptelor de
corupție, excepție ridicată de Iulian Romulus Gheorghiu în
Dosarul nr. 2.937/2005 al Curții de Apel București — Secția
a II-a penală și pentru cauze cu minori și de familie.
La apelul nominal se prezintă autorul excepției, personal
și asistat de apărătorii aleși, cu delegație la dosar.
Apărătorul autorului excepției solicită admiterea acesteia
invocând argumente similare cu cele existente în notele scrise.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece, pe de o parte, previzibilitatea si
claritatea normei legale criticate sunt îndeplinite, iar pe de
altă parte, dispozițiile art. 6 din Legea nr. 78/2000
abordează o tehnică legislativă care nu instituie însă o
modalitate de incriminare prin analogie.
C U R T E A,

având în vedere actele și lucrările dosarului, constată
următoarele:
Prin Încheierea din 18 octombrie 2005, pronunțată în
Dosarul nr. 2.937/2005, Curtea de Apel București — Secția
a II-a penală și pentru cauze cu minori și de familie a
sesizat Curtea Constituțională cu
excepția de
neconstituționalitate a prevederilor art. 6 din Legea
nr. 78/2000 pentru prevenirea, descoperirea și
sancționarea faptelor de corupție, excepție ridicată de
Iulian Romulus Gheorghiu în dosarul de mai sus având ca
obiect soluționarea unei cauze penale în apel.
În motivarea excepției de neconstituționalitate, autorul
acesteia susține că textul legal criticat se aplică doar
pentru anumite categorii de persoane și reglementează o
formă distinctă a traficului de influență ca infracțiune de
corupție, modalitate care consacră într-o manieră extensivă
prin analogie principiul legalității infracțiunilor și pedepselor.
Astfel, art. 6 din Legea nr. 78/2000, prin trimitere la
Codul penal, stabilește în mod nejustificat un regim juridic
discriminator, deoarece nu conține o pedeapsă proprie.
Curtea de Apel București — Secția a II-a penală și
pentru cauze cu minori și de familie apreciază că excepția
de neconstituționalitate este neîntemeiată, deoarece art. 6
din Legea nr. 78/2000 cuprinde o normă de trimitere
uzitată de tehnica legislativă, fără ca prin aceasta să se
încalce dispozițiile constituționale.
Critica adusă în motivarea excepției de neconstituționalitate, în sensul că textul vizat ar fi discriminatoriu,

este considerată de instanță neîntemeiată, întrucât principiul
egalității nu este sinonim cu uniformitatea, ci, dimpotrivă,
presupune un tratament juridic diferit pentru situații diferite,
iar distincțiile făcute de legiuitor prin Legea nr. 78/2000
sunt justificate față de categoria faptelor reglementate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece dispozițiile art. 23 alin. (12),
art. 21 alin. (3) și art. 73 alin. (3) lit. h) din Constituție nu
au legătură cu prevederile legale criticate. De asemenea,
art. 124, art. 11 și art. 20 din Legea fundamentală, precum
și art. 7 din Convenția pentru apărarea drepturilor omului
și a libertăților fundamentale nu au relevanță în
soluționarea excepției invocate, întrucât dispozițiile art. 6 din
Legea nr. 78/2000 conțin o sancțiune prevăzută în Codul
penal, nefiind vorba de pedepsirea unei infracțiuni care nu
era incriminată la momentul săvârșirii faptei.
Avocatul Poporului consideră că excepția de
neconstituționalitate este neîntemeiată, deoarece
reglementarea legală indicată nu aduce atingere principiului
egalității, imparțialității și unicității justiției și se aplică, în
mod nediscriminatoriu, tuturor persoanelor aflate în ipoteza
normei, respectiv tuturor celor care au săvârșit infracțiuni
de corupție.
De asemenea, prevederile art. 6 din Legea nr. 78/2000
nu conțin norme de procedură, ci de drept substanțial, iar
aplicarea acestora nu poate duce la încălcarea dispozițiilor
constituționale privind dreptul părților la un proces echitabil
și la soluționarea cauzei într-un termen rezonabil.
Nu sunt încălcate nici prevederile art. 23 alin. (12) și
ale art. 73 alin. (3) lit. h) din Legea fundamentală,
deoarece pedeapsa este stabilită și aplicată în temeiul
dispozițiilor Codului penal la care se face trimitere prin
textul criticat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6 din Legea nr. 78/2000 pentru prevenirea,
descoperirea și sancționarea faptelor de corupție, publicată
în Monitorul Oficial al României, Partea I, nr. 219 din
18 mai 2000, cu următorul conținut: îInfracțiunile de luare de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 162/21.II.2006

mită — prevăzută la art. 254 din Codul penal, de dare de mită —
prevăzută la art. 255 din Codul penal, de primire de foloase
necuvenite — prevăzută la art. 256 din Codul penal și de trafic
de influență — prevăzută la art. 257 din Codul penal se
pedepsesc potrivit acelor texte de lege.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 23 alin. (12) referitoare la aplicarea
și stabilirea pedepselor numai în condițiile legii, ale art. 73
alin. (3) lit. h) privind includerea infracțiunilor, pedepselor și
regimului acestora în domeniul de reglementare al legii
organice, ale art. 21 alin. (3) referitoare la dreptul părților
la un proces echitabil, ale art. 124 alin. (2) privind
unicitatea, imparțialitatea și egalitatea justiției, ale art. 11
privind Dreptul internațional și dreptul intern, ale art. 20
privind Tratatele internaționale privind drepturile omului,
coroborate cu art. 7 din Convenția pentru apărarea
drepturilor omului și a libertăților fundamentale cu
denumirea marginală Nici o pedeapsă fără lege.
Examinând excepția de neconstituționalitate, Curtea
constată că reglementarea care formează obiectul excepției
nu constituie o incriminare prin analogie, așa cum greșit

susține autorul acesteia, ci o legiferare a răspunderii
penale printr-o normă juridică explicativă, care nu încalcă
prevederile art. 23 alin. (12) din Legea fundamentală și ale
art. 7 din Convenția pentru apărarea drepturilor omului și a
libertăților fundamentale. De altfel, analogia, ca instituție
juridică, se plasează în sfera aplicării legii ca argument de
interpretare, și nu în cea a procesului legislativ. Folosirea
acestei noțiuni pentru caracterizarea normei instituite de
legiuitor conduce la o contradicție în termeni, căci analogia
implică absența normei și, în consecință, libertatea
recunoscută unei autorități publice — în mod excepțional și
nu în materie penală — de a stabili ea însăși regula după
care urmează să rezolve un caz, luând ca model o altă
soluție pronunțată într-un alt cadru reglementat. Or,
dispoziția legală atacată prevede expres că infracțiunile
nominalizate se pedepsesc potrivit textelor din Codul penal
în care sunt incriminate.
Curtea constată că nu poate primi susținerea potrivit
căreia dispozițiile art. 6 din Legea nr. 78/2000 încalcă
celelalte principii constituționale invocate, deoarece din
textul legii nu rezultă vreo restrângere în sensul reclamat
de autorul excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Iulian Romulus Gheorghiu în Dosarul nr. 2.937/2005
al Curții de Apel București — Secția a II-a penală și pentru cauze cu minori și de familie.
Definitivă și general obligatorie.
Pronunțată în ședința publică din data de 24 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 54
din 26 ianuarie 2006

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 7 din Codul de procedură

penală, excepție ridicată de Liliana Poenaru în Dosarul
nr. 4.983/2005 al Tribunalului București — Secția I penală.
La apelul nominal răspunde autoarea excepției, lipsind
celelalte părți, față de care procedura de citare a fost legal
îndeplinită.
Curtea dispune a se face apelul și în Dosarul nr. 770 D/2005,
având ca obiect aceeași excepție, ridicată de Boris George
Prodanof în Dosarul nr. 5.441/2005 al Tribunalului București —
Secția I penală.
La apelul nominal răspunde avocat Liliana Poenaru
pentru autorul excepției, lipsind celelalte părți, față de care
procedura de citare a fost legal îndeplinită.
Curtea, din oficiu, pune în discuție conexarea dosarelor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006
Partea prezentă, precum și reprezentantul Ministerului
Public sunt de acord cu conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 770 D/2005
la Dosarul nr. 769 D/2005, care a fost primul înregistrat.
Cauza fiind în stare de judecată, se dă cuvântul părții
prezente Liliana Poenaru, având atât calitatea de autoare a
excepției, cât și de reprezentant al petentului Boris George
Prodanof, de asemenea, autor al excepției, care reiterează
argumentele expuse în fața instanței de judecată care a
sesizat Curtea Constituțională, solicitând, în final, admiterea
excepției de neconstituționalitate.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 5 octombrie 2005 și 20 septembrie
2005, pronunțate în dosarele nr. 4.983/2005 și
nr. 5.441/2005, Tribunalul București — Secția I penală a
sesizat Curtea Constituțională cu excepția de
neconstituționalitate a dispozițiilor art. 278 1 alin. 7 din
Codul de procedură penală, excepție ridicată de Liliana
Poenaru și, respectiv, Boris George Prodanof în dosarele
menționate.
În motivarea excepției de neconstituționalitate se
susține, în esență, că prevederile legale criticate încalcă
dispozițiile art. 11, 20 și 21 din Constituție, prin aceea că
nu permit îadministrarea tuturor probelor admise de lege,
dosarul putând fi analizat numai pe baza actelor câștigate
în faza de urmărire penală, contravenind principiului potrivit
căruia probele nu au o valoare mai dinainte stabilită“.
Tribunalul București — Secția I penală apreciază că
excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată.
Avocatul Poporului consideră că dispozițiile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1

5

alin. (2), art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
potrivit cărora îInstanța, judecând plângerea, verifică rezoluția
sau ordonanța atacată, pe baza lucrărilor și a materialului din
dosarul cauzei și a oricăror înscrisuri noi prezentate“.
Autorii excepției consideră că acest text legal este
contrar prevederilor constituționale ale art. 11 privind
dreptul internațional și dreptul intern, ale art. 20 referitoare
la tratatele internaționale privind drepturile omului și ale
art. 21 privind accesul liber la justiție.
Examinând excepția de neconstituționalitate formulată,
se constată că asupra excepției de neconstituționalitate a
dispozițiilor art. 278 1 alin. 7 din Codul de procedură
penală, prin raportare la aceleași texte constituționale,
Curtea Constituțională s-a mai pronunțat prin Decizia
nr. 354 din 23 septembrie 2004, publicată în Monitorul
Oficial al României, Partea I, nr. 959 din 19 octombrie
2004, precum și prin Decizia nr. 412 din 12 octombrie
2004, publicată în Monitorul Oficial al României, Partea I,
nr. 1.041 din 10 noiembrie 2004, statuând că aceste
dispoziții sunt constituționale.
Curtea a reținut că limitarea mijloacelor de probă care
pot fi administrate la judecarea plângerii împotriva
rezoluțiilor sau a ordonanțelor procurorului de netrimitere în
judecată, realizată prin dispozițiile art. 2781 alin. 7 din
Codul de procedură penală, este justificată având în
vedere natura juridică a acestei plângeri, care nu vizează
judecarea propriu-zisă a cauzei penale, ci constituie un
mijloc procedural prin care se realizează un examen al
rezoluției sau al ordonanței procurorului atacate, sub
aspectul legalității acesteia. Ca urmare, este firesc ca, în
vederea soluționării plângerii, instanța să verifice pe baza
lucrărilor și a materialului existente în dosarul cauzei, care
au fost avute în vedere de procuror la emiterea ordonanței
sau a rezoluției de netrimitere în judecată atacate, dacă
această soluție a fost sau nu dispusă cu respectarea
dispozițiilor legale. Așa fiind, nu poate fi primită critica
potrivit căreia dispozițiile art. 2781 alin. 7 din Codul de
procedură penală încalcă dreptul de acces liber la justiție,
plângerea reglementată de dispozițiile art. 2781 din Codul
de procedură penală fiind în sine o garanție a realizării
acestui drept.
De asemenea, Curtea a reținut că dispozițiile art. 2781
alin. 7 din Codul de procedură penală nu încalcă dreptul la
un proces echitabil, astfel cum este acesta consfințit de
prevederile constituționale și de reglementările
internaționale, petentul având deplina libertate de a
demonstra în fața instanței de judecată nelegalitatea actului
atacat, în raport cu lucrările și materialul din dosarul
cauzei, precum și posibilitatea prezentării unor probe
suplimentare față de cele deja administrate, respectiv
îînscrisuri noi“.
Atât considerentele, cât și soluția pronunțată în aceste
decizii își păstrează valabilitatea și în cauza de față,
neintervenind elemente noi de natură să ducă la
reconsiderarea jurisprudenței Curții.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 162/21.II.2006

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 din Codul de procedură penală, excepție
ridicată de Liliana Poenaru în Dosarul nr. 4.983/2005 al Tribunalului București — Secția I penală și de Boris George
Prodanof în Dosarul nr. 5.441/2005 al aceleiași instanțe.
Definitivă și general obligatorie.
Pronunțată în ședința publică din data de 26 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind stabilirea structurii raportărilor referitoare la cheltuielile de personal prevăzute
de Ordonanța de urgență a Guvernului nr. 48/2005 pentru reglementarea unor măsuri
privind numărul de posturi și cheltuielile de personal în sectorul bugetar, aprobată
prin Legea nr. 367/2005, cu modificările ulterioare
Având în vedere dispozițiile art. 11 alin. (5) din Hotărârea Guvernului nr. 208/2005 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
în temeiul art. 9 din Ordonanța de urgență a Guvernului nr. 48/2005 pentru reglementarea unor măsuri privind
numărul de posturi și cheltuielile de personal în sectorul bugetar, aprobată prin Legea nr. 367/2005, cu modificările
ulterioare,
ministrul finanțelor publice emite următorul ordin:
Art. 1. — (1) În vederea monitorizării numărului de
posturi și a cheltuielilor de personal în sectorul bugetar, se
instituie un sistem de raportare a acestor date pentru
instituțiile și autoritățile publice finanțate astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale,
după caz;
b) din venituri proprii și subvenții acordate de la bugetul
de stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
(2) Raportarea datelor se realizează la termenele
prevăzute de Ordonanța de urgență a Guvernului
nr. 48/2005 pentru reglementarea unor măsuri privind

numărul de posturi și cheltuielile de personal în sectorul
bugetar, aprobată prin Legea nr. 367/2005, cu modificările
ulterioare, și în structura stabilită prin prezentul ordin,
potrivit anexelor nr. 1, 2, 2a), 2b), 2c) și 3*) care fac parte
integrantă din acesta.
Art. 2. — Pe data publicării prezentului ordin se abrogă
Ordinul ministrului finanțelor publice nr. 1.064/2005 pentru
stabilirea structurii raportărilor referitoare la cheltuielile de
personal prevăzute de Ordonanța de urgență a Guvernului
nr. 48/2005 pentru reglementarea unor măsuri privind
numărul de posturi și cheltuielile de personal în sectorul
bugetar, publicat în Monitorul Oficial al României, Partea I,
nr. 701 din 3 august 2005.

Ministrul finanțelor publice,
Sebastian Teodor Gheorghe Vlădescu

București, 6 februarie 2006.
Nr. 166.
*) Anexele nr. 1, 2, 2a), 2b), 2c) și 3 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 162/21.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 162/21.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 162/21.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 162/21.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 162/21.II.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 162/21.II.2006

HOTĂRÂRI ALE CONSILIILOR PENTRU DEZVOLTARE REGIONALĂ
CONSILIUL PENTRU DEZVOLTARE REGIONALĂ NORD-EST

HOTĂRÂREA
nr. 11 din 13 decembrie 2005

privind completarea Regulamentului de organizare și funcționare
al Consiliului pentru Dezvoltare Regională Nord-Est
Art. I. — Regulamentul de organizare și funcționare al
Consiliului pentru Dezvoltare Regională Nord-Est, adoptat în
ședința din 18 august 2004 și publicat în Monitorul Oficial
al României, Partea I, nr. 987 din 27 octombrie 2004, se
completează după cum urmează:
î— după articolul 14 se introduce un nou articol,
articolul 141, cu următorul cuprins:
«Art. 141. — (1) Pentru verificarea gestiunii economicofinanciare a Agenției pentru Dezvoltare Regională, consiliul
numește o comisie de cenzori formată din 3 membri.
Membrii Comisiei de cenzori nu pot fi membri ai Consiliului

pentru Dezvoltare Regională Nord-Est, vor fi aleși pentru
un mandat de un an, putând avea mai multe mandate.
(2) Regulamentul de funcționare al Comisiei de cenzori
și retribuția cenzorilor vor fi stabilite prin hotărâre a
Consiliului pentru Dezvoltare Regională Nord-Est».“
Art. II. — Secretariatul Consiliului pentru Dezvoltare
Regională Nord-Est va transmite tuturor instituțiilor
interesate modificările aduse regulamentului prevăzut la
art. I și va asigura publicarea lor în Monitorul Oficial al
României, Partea I.

Președintele Consiliului pentru Dezvoltare Regională Nord-Est,
Gavril Mîrza

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 162/21.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113381]
ISSN 1453—4495

PDF compression, OCR, web-optimization with CVISION's PdfCompressor

