PARTEA

Anul 174 (XVIII) — Nr. 921

I

Marți, 14 noiembrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 595 din 21 septembrie 2006 referitoare la
excepția de neconstituționalitate a prevederilor art. II
alin. (1), (3) și (4) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea
Codului de procedură civilă......................................

2–3

Decizia nr. 647 din 5 octombrie 2006 referitoare la excepția
de neconstituționalitate a prevederilor art. 4 alin. (3)
din Legea contenciosului administrativ nr. 554/2004 ....

4–5

HOTĂRÂRI ALE GUVERNULUI ROMÂNIEI
1.560. — Hotărâre privind aprobarea bugetului de venituri
și cheltuieli pentru implementarea Memorandumului
de înțelegere dintre Guvernul României și
Organizația Internațională pentru Migrație privind
cooperarea în domeniul repatrierii voluntare
umanitare asistate pentru anul 2007 .....................

6–8

1.600. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2006 .............................................................

8–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
247. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare cu
privire la introducerea măsurilor comunitare minime
pentru controlul anumitor boli ale peștilor...............

11–15

ACTE ALE BĂNCII NAȚIONALE A ROMÂNIEI
22. — Circulară privind realizarea și lansarea în
circuitul numismatic a unei emisiuni monetare
dedicate bisericii de la Densuș................................

16

Rectificări ...............................................................................

16

2

MONITORUL OFICIAL AL ROMÂNIEI, PARTEA I, Nr. 921/14.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 595
din 21 septembrie 2006

referitoare la excepția de neconstituționalitate a prevederilor art. II alin. (1), (3) și (4)
din Legea nr. 219/2005 privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—președinte
—judecător
—judecător
—judecător
—judecător
—judecător
—judecător
—judecător
—procuror
—magistrat-asistent

Pe rol se află soluționarea excepției de neconstituționalitate a prevederilor art. II alin. (1), (3) și (4) din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, excepție ridicată de Cristina
Bucșan în Dosarul nr. 31.826/2/2005 al Curții de Apel
București — Secția a IV-a civilă.
La apelul nominal lipsesc părțile, față de care procedura
de citare a fost legal îndeplinită.
Președintele dispune să se facă apelul și în Dosarul
nr. 467D/2006.
La apelul nominal este prezentă Gheorghița Milea prin
mandatar Ecaterina Florea, lipsind celelalte părți, față de
care procedura de citare a fost îndeplinită.
Curtea, din oficiu, pune în discuție conexarea acestor
cauze, având în vedere obiectul identic al excepțiilor de
neconstituționalitate.
Partea prezentă este de acord cu conexarea cauzelor.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarului nr. 467D/2006 la Dosarul
nr. 460D/2006 care este primul înregistrat.
Cauza se află în stare de judecată.
Partea prezentă solicită respingerea excepției.
Reprezentantul Ministerului Public pune concluzii de
respingere a excepției, invocând în acest sens jurisprudența
în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2006, pronunțată în
Dosarul nr. 31.826/2/2005, Curtea de Apel București —
Secția a IV-a civilă și Curtea de Apel Galați — Secția civilă

a sesizat Curtea Constituțională cu excepția de
neconstituționalitate a prevederilor art. II alin. (1), (3) și (4)
din Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, excepție ridicată
de Cristina Bucșan.
Prin Încheierea din 20 februarie 2006, pronunțată în
Dosarul nr. 2.039/2005, Curtea de Apel Galați — Secția
civilă a sesizat Curtea Constituțională cu excepția de
neconstituționalitate a prevederilor art. II alin. (1) și (4) din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, excepție ridicată
de Vasile Hârșu și Maria Hârșu.
În motivarea excepției de neconstituționalitate autorii
acesteia susțin, în esență, că textele de lege criticate sunt
neconstituționale, deoarece pentru procesele aflate în curs
de judecată se aplică noile dispoziții procedurale referitoare
la competența instanțelor de judecată, ceea ce presupune
nu numai tergiversarea judecății, ci și încălcarea principiului
neretroactivității legii. De asemenea, se consideră că este
încălcat principiul egalității în fața legii și al accesului liber
la justiție, deoarece părțile din cauzele care vor fi trimise
pe cale administrativă la aceleași instanțe de judecată ce
au pronunțat hotărârea supusă unei căi de atac nu vor
beneficia de un control judiciar real, exercitat de către o
instanță de judecată superioară, în condiții de imparțialitate.
Curtea de Apel București — Secția a IV-a civilă
apreciază excepția ca neîntemeiată.
Curtea de Apel Galați — Secția civilă apreciază că
dispozițiile de lege criticate constituie norme de procedură,
iar, potrivit art. 126 alin. (2) din Constituție, competența
instanțelor judecătorești și procedura de judecată sunt
prevăzute numai de lege.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate.
Guvernul consideră excepția neîntemeiată, invocând în
acest sens jurisprudența Curții.
Avocatul Poporului apreciază că prevederile de lege
sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 921/14.XI.2006
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, prevederile legale criticate, raportate la
dispozițiile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. II alin. (1), (3) și (4) din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, care au următoarea
redactare:
— Art. II alin. (1), (3) și (4): î(1) Procesele în curs de
judecată în primă instanță la data schimbării competenței
instanțelor legal învestite, precum și căile de atac se judecă de
instanțele competente, potrivit legii.
[...]
(3) Recursurile aflate pe rolul Înaltei Curți de Casație și
Justiție la data intrării în vigoare a prezentei legi și care, potrivit
prezentei legi, sunt de competența curților de apel se trimit la
curțile de apel.
(4) În cazurile prevăzute la alin. (1)—(3), trimiterea
dosarelor se va face, pe cale administrativă, instanțelor
devenite competente să le judece.“
În susținerea neconstituționalității acestor texte de lege
autorii excepției invocă încălcarea următoarelor prevederi
constituționale: art. 15 alin. (2) referitor la neretroactivitatea
legii, art. 16 alin. (1) referitor la egalitatea în drepturi,
art. 21 alin. (1), (2) și (3) referitor la accesul liber la
justiție, art. 24 referitor la dreptul la apărare, art. 53
referitor la restrângerea exercițiului unor drepturi sau a
unor libertăți, art. 126 alin. (1) și (2) referitor la instanțele
judecătorești și art. 129 referitor la folosirea căilor de atac.

3

Examinând excepția de neconstituționalitate, Curtea
reține următoarele:
Dispozițiile legale criticate reglementează modificarea
competenței de soluționare a căilor de atac, prevăzând
trimiterea la curțile de apel, pe cale administrativă, a
recursurilor aflate pe rolul Înaltei Curți de Casație și Justiție
la data intrării în vigoare a legii, respectiv trimiterea, în
același mod, la tribunale, a apelurilor aflate pe rolul curților
de apel, la aceeași dată.
Textele legale criticate au mai fost supuse controlului de
constituționalitate. Astfel, prin Decizia nr. 90 din 7 februarie
2006, publicată în Monitorul Oficial al României, Partea I,
nr. 193 din 1 martie 2006, Curtea a respins excepția de
neconstituționalitate, arătând că reglementarea criticată a
fost adoptată de legiuitor în cadrul competenței sale
constituționale, astfel cum este consacrată prin art. 126
alin. (2) și art. 129 din Constituție, potrivit cărora
îCompetența instanțelor judecătorești și procedura de judecată
sunt prevăzute numai prin lege“, iar, îÎmpotriva hotărârilor
judecătorești, părțile interesate și Ministerul Public pot exercita
căile de atac, în condițiile legii“. De asemenea, Curtea a
reținut că, deși prin efectul aplicării imediate a noii
reglementări referitoare la competența materială, aceeași
instanță urmează să soluționeze o cale de atac împotriva
propriei sale hotărâri, soluția legislativă adoptată nu relevă
niciun fine de neconstituționalitate. Astfel, dincolo de
caracterul tranzitoriu al acestei reglementări, soluționarea
aparține unor complete cu o compunere diferită, iar părțile
beneficiază de toate drepturile și garanțiile procesuale
menite să le asigure dreptul la apărare, dreptul la un
proces echitabil și la soluționarea acestuia într-un termen
rezonabil. În fine, Curtea a constatat că nu poate fi primită
nici critica privind încălcarea principiului controlului judiciar
ierarhic, întrucât Constituția nu consacră un asemenea
principiu, ci, potrivit art. 129, numai folosirea căilor de atac
prevăzute de lege.
Întrucât nu au intervenit elemente noi de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru motivele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (1), (3) și (4) din Legea nr. 219/2005 privind
aprobarea Ordonanței de urgență a Guvernului nr. 138/2000 pentru modificarea și completarea Codului de procedură
civilă, excepție ridicată de Cristina Bucșan în Dosarul nr. 31.826/2 /2005 al Curții de Apel București — Secția a IV-a civilă
și de Vasile Hârșu și Maria Hârșu în Dosarul nr. 2.039/2005 al Curții de Apel Galați — Secția civilă.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

4

MONITORUL OFICIAL AL ROMÂNIEI, PARTEA I, Nr. 921/14.XI.2006
CURTEA CONSTITUȚIONALĂ

D E C I Z I A Nr. 647
din 5 octombrie 2006

referitoare la excepția de neconstituționalitate a prevederilor art. 4 alin. (3)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Gabriela Dragomirescu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 4 alin. (3) din Legea contenciosului
administrativ nr. 554/2004, excepție ridicată de Dorel
Tarcea și Felicia Tarcea în Dosarul nr. 30.815/1/2005
(4.254/2005) al Înaltei Curți de Casație și Justiție — Secția
de contencios administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ridicate,
întrucât apreciază că dispozițiile de lege criticate nu
contravin textelor din Constituție și din Convenția pentru
apărarea drepturilor omului și a libertăților fundamentale
invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 22 martie 2006, pronunțată în
Dosarul nr. 30.815/1/2005 (4.254/2005), Înalta Curte de
Casație și Justiție — Secția de contencios administrativ și
fiscal a sesizat Curtea Constituțională cu excepția de
neconstituționalitate a prevederilor art. 4 alin. (3) din Legea
contenciosului administrativ nr. 554/2004, excepție ridicată
de Dorel Tarcea și Felicia Tarcea în cadrul unui proces
privind contestația în anulare împotriva unei sentințe civile
a Înaltei Curți de Casație și Justiție.
În motivarea excepției de neconstituționalitate se
susține că textul de lege criticat înu asigură intimatului
posibilitatea de a lua cunoștință despre motivarea hotărârii
de fond, despre existența recursului, despre motivele de
recurs și despre termenul stabilit pentru judecarea
acestuia“, așa încât înu are posibilitatea de a-și formula
apărarea și de a o susține în scris sau oral în fața
instanței de recurs, neexistând astfel un echilibru procesual
între părți, absolut necesar pentru un proces echitabil“. Se
încalcă în felul acesta art. 21 alin. (3) din Constituție și
art. 6 din Convenția pentru apărarea drepturilor omului și a
libertăților fundamentale. Se mai susține că art. 4 alin. (3)
din lege conține îcel puțin două ambiguități“, în sensul că
nu precizează situațiile în care termenul de recurs curge
de la pronunțare sau de la comunicarea soluției instanței
de fond, dispozițiile art. 238 (asigurarea dovezilor), ale
art. 336 (procedurile necontencioase) și ale art. 582
(ordonanțele președințiale) din Codul de procedură civilă
fiind de strictă aplicabilitate, și nici nu prevede data de la
care se calculează cele 3 zile pentru judecarea recursului —
data depunerii și înregistrării recursului la instanța a cărei
hotărâre este atacată sau data la care dosarul a fost

înregistrat pe rolul instanței de recurs. De asemenea, faptul
că textul stabilește termene mult prea scurte, care asigură
celeritatea soluționării cauzelor în detrimentul soluționării
acestora printr-un proces echitabil, creează posibilitatea ca
declararea, motivarea și judecarea recursului să aibă loc
chiar înaintea motivării hotărârii instanței de fond care este
de 10 zile, potrivit art. 17 alin. (3) din legea criticată. În
sfârșit, se mai arată că citarea prin publicitate în condițiile
unui termen atât de scurt îimplică evident și necomunicarea
motivelor de recurs către intimat“ și reprezintă îdoar
îndeplinirea unei formalități, lipsită de orice eficacitate în
asigurarea unei posibilități reale de apărare a intimatului“,
deoarece partea nu știe când să se intereseze dacă a fost
declarat sau nu recurs, motivele acestuia și termenul fixat
pentru judecarea lui. Reglementarea cuprinsă în art. 4
alin. (3) din Legea nr. 554/2004 conduce la îîncălcarea
drepturilor procesuale ale părților și implicit a dreptului la
un proces echitabil, celeritatea neputând fi asimilată
judecării în grabă a cauzelor, cu nesocotirea dreptului la
apărare“.
Înalta Curte de Casație și Justiție — Secția de
contencios administrativ și fiscal apreciază că excepția
este întemeiată îpentru că judecarea recursului cu citarea
părților exclusiv prin publicitate, în condițiile prevăzute de
art. 4 alin. (3) din Legea nr. 554/2004 încalcă dispozițiile
constituționale referitoare la un proces echitabil
reglementate de art. 21 alin. (3) din Constituție, republicată,
și nu asigură părților în proces garanții procedurale
suficiente pentru caracterul efectiv al căii de atac și accesul
liber la justiție“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, invocând Decizia Curții Constituționale nr. 219
din 7 martie 2006 prin care a fost respinsă excepția de
neconstituționalitate a prevederilor art. 4 alin. (3) din Legea
nr. 554/2004, apreciază că prezenta excepție este
neîntemeiată.
Avocatul Poporului consideră că îdispozițiile art. 4
alin. (3) din Legea nr. 554/2004 sunt neconstituționale în
ceea ce privește momentele stabilite pentru declararea și
judecarea recursului împotriva hotărârii prin care instanța
s-a pronunțat asupra excepției de nelegalitate“. În acest
sens arată că prin prevederile de lege criticate îse aduce
atingere substanței dreptului la un proces echitabil, lipsindu-l
de efectivitate din cauza redactării imprecise a textului“, iar
îjudecătorul este constrâns să se substituie legiuitorului și
să stabilească el însuși, pe cale jurisprudențială în afara
legii, regulile necesare desfășurării unui proces echitabil,
încălcând astfel dispozițiile art. 1 alin. (4) din Constituție
privind separația puterilor“. În acest sens invocă Decizia
Curții Constituționale nr. 189 din 2 martie 2006.
Președinții celor două Camere ale Parlamentului nu au
comunicat punctele lor de vedere.

MONITORUL OFICIAL AL ROMÂNIEI, PARTEA I, Nr. 921/14.XI.2006
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 4 alin. (3) din Legea contenciosului
administrativ nr. 554/2004, potrivit cărora: î(3) Soluția
instanței de contencios administrativ este supusă recursului,
care se declară în 48 de ore de la pronunțare ori de la
comunicare și se judecă în 3 zile de la înregistrare, cu citarea
părților prin publicitate.“
Autorul excepției susține că aceste prevederi sunt
contrare art. 21 alin. (3) din Constituție, în conformitate cu
care îPărțile au dreptul la un proces echitabil și la soluționarea
cauzelor într-un termen rezonabil“, precum și, în temeiul
art. 20 alin. (1) din aceasta, art. 6 din Convenția pentru
apărarea drepturilor omului și a libertăților fundamentale,
privind îDreptul la un proces echitabil“.
Examinând excepția de neconstituționalitate ridicată,
Curtea reține următoarele:
Articolul 4 alin. (3) din Legea nr. 554/2004 dispune cu
privire la termenele de declarare și soluționare a recursului
formulat împotriva soluției instanței de contencios
administrativ privind legalitatea unui act administrativ
unilateral, datele de la care aceste termene curg, precum
și cu privire la citarea părților prin publicitate. Astfel,
termenul de recurs este de 48 de ore și curge de la
pronunțare ori de la comunicare, iar termenul de soluționare
este de 3 zile de la înregistrare.
Curtea constată că art. 4 alin. (3) din legea criticată a
mai fost supus controlului de constituționalitate în cauze în
care se invoca, de asemenea, și încălcarea art. 21 din
Constituție, dar sub alte aspecte decât în această cauză,
iar prin Decizia nr. 219 din 7 martie 2006, publicată în
Monitorul Oficial al României, Partea I, nr. 297 din 3 aprilie
2006, și prin Decizia nr. 377 din 4 mai 2006, publicată în
Monitorul Oficial al României, Partea I, nr. 456 din 25 mai
2006, respingându-se excepțiile ridicate, s-a statuat asupra
conformității textului cu prevederile Constituției.
În schimb, în prezenta cauză dispozițiile art. 4 alin. (3)
din Legea nr. 554/2004 sunt criticate sub aspectul
ambiguității și impreciziei, al termenelor scurte pe care le
stabilește, precum și sub aspectul modalității de citare,

5

ceea ce, în opinia autorului excepției, încalcă art. 21
alin. (3) din Constituție și, prin raportare la art. 20 din
aceasta, art. 6 din Convenția pentru apărarea drepturilor
omului și a libertăților fundamentale.
Analizând aceste susțineri, Curtea constată că ele sunt
întemeiate și excepția de neconstituționalitate urmează a fi
admisă. Pentru a pronunța această soluție, Curtea observă
că susțineri similare au fundamentat admiterea excepției de
neconstituționalitate a prevederilor art. 20 alin. (1) din
Legea contenciosului administrativ nr. 554/2004 privind
termenul de recurs în care poate fi atacată hotărârea
primei instanțe de judecată. Nici aceste prevederi nu
precizează în ce condiții și pentru care participant la
proces termenul de recurs se raportează la unul dintre cele
două momente procesuale — pronunțare sau comunicare.
Prin urmare, prin Decizia nr. 189 din 2 martie 2006,
publicată în Monitorul Oficial al României, Partea I, nr. 307
din 5 aprilie 2006, s-a statuat că accesul liber la justiție
consacrat de art. 21 din Constituție îimplică, între altele,
adoptarea de către legiuitor a unor reguli de procedură
clare, în care să se prescrie cu precizie condițiile și
termenele în care justițiabilii își pot exercita drepturile lor
procesuale, inclusiv cele referitoare la căile de atac
împotriva hotărârilor pronunțate de instanța de judecată“, în
caz contrar, judecătorul fiind îconstrâns să stabilească el
însuși, pe cale jurisprudențială, în afara legii, adică
substituindu-se legiuitorului, regulile necesare pentru a se
pronunța asupra recursului cu judecarea căruia a fost
învestit, încălcând astfel dispozițiile art. 1 alin. (4) din
Constituție privind separația puterilor“. Prin aceeași decizie
s-a mai reținut că îpărțile nu au un reper sigur al
termenului în care pot să atace cu recurs hotărârea
pronunțată de instanța de contencios administrativ în primă
instanță, ceea ce face ca accesul lor la justiție pe calea
exercitării căii de atac prevăzute de lege să fie incert și
aleatoriu, adică limitat“. În consecință, s-a constatat că,
îdatorită impreciziei sale, art. 20 alin. (1) din Legea
nr. 554/2004 contravine art. 21 alin. (1) și art. 129 din
Constituție“.
Curtea constată că cele statuate cu valoare de principiu
prin decizia menționată justifică și admiterea excepției de
neconstituționalitate a art. 4 alin. (3) din Legea
contenciosului administrativ nr. 554/2001, care datorită
impreciziei și ambiguității ce rezultă din curgerea termenului
de recurs de la pronunțare ori de la comunicare, a
termenelor scurte de soluționare pe care le stabilește,
precum și sub aspectul modalității de citare este, sub toate
aspectele criticate, contrar art. 21 și 24 din Constituție,
precum și art. 6 din Convenția pentru apărarea drepturilor
omului și a libertăților fundamentale.

Față de cele de mai sus, în temeiul art. 146 lit. d) și al art. 147 alin. (1) și (4) din Constituție, precum și al
art. 1—3, al art. 11 alin. (1) lit. A.d), al art. 29 și al art. 31 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Dorel Tarcea și Felicia Tarcea în Dosarul nr. 30.815/1/2005
(4.254/2005) al Înaltei Curți de Casație și Justiție — Secția de contencios administrativ și fiscal și constată că prevederile
art. 4 alin. (3) din Legea contenciosului administrativ nr. 554/2004 sunt neconstituționale.
Decizia se comunică celor două Camere ale Parlamentului și Guvernului.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

6

MONITORUL OFICIAL AL ROMÂNIEI, PARTEA I, Nr. 921/14.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pentru implementarea Memorandumului
de înțelegere dintre Guvernul României și Organizația Internațională pentru Migrație
privind cooperarea în domeniul repatrierii voluntare umanitare asistate pentru anul 2007
În temeiul art. 108 din Constituția României, republicată, și al art. 5 alin. (1) lit. c) din Memorandumul de
înțelegere dintre Guvernul României și Organizația Internațională pentru Migrație privind cooperarea în domeniul repatrierii
voluntare umanitare asistate, semnat la București la 28 iunie 2002, ratificat prin Legea nr. 374/2003,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli
pentru implementarea Memorandumului de înțelegere dintre
Guvernul României și Organizația Internațională pentru
Migrație privind cooperarea în domeniul repatrierii voluntare
umanitare asistate, semnat la București la 28 iunie 2002,
ratificat prin Legea nr. 374/2003, în sumă de 353.714 lei
pentru anul 2007.
(2) Detalierea cheltuielilor este prezentată în anexa care
face parte integrantă din prezenta hotărâre.
Art. 2. — (1) Suma prevăzută la art. 1 alin. (1) se
alocă de la bugetul de stat Autorității pentru Străini din

subordinea Ministerului Administrației și Internelor, în limita
fondurilor aprobate pentru această acțiune prin bugetul
respectivului minister pe anul 2007.
(2) Autoritatea pentru Străini are obligația de a acoperi
cheltuielile efectuate de Organizația Internațională pentru
Migrație, conform prevederilor art. 5 alin. (1) și (2) din
Memorandumul de înțelegere dintre Guvernul României și
Organizația Internațională pentru Migrație privind cooperarea
în domeniul repatrierii voluntare umanitare asistate, semnat
la București la 28 iunie 2002, ratificat prin Legea
nr. 374/2003.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 1 noiembrie 2006.
Nr. 1.560.

MONITORUL OFICIAL AL ROMÂNIEI, PARTEA I, Nr. 921/14.XI.2006

7
ANEXĂ1)

1)

Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 921/14.XI.2006

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat
pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările și completările ulterioare, și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de
rezervă bugetară la dispoziția Guvernului, prevăzut în
bugetul de stat pe anul 2006, cu suma de 479.619 mii lei,
din care la capitolul 53.01 îCercetare fundamentală și
cercetare-dezvoltare“ cu suma de 1.000 mii lei, la capitolul 66.01
îSănătate“ cu suma de 3.124 mii lei, la capitolul 68.01
îAsigurări și asistență socială“ cu suma de 159.698 mii lei,
la capitolul 70.01 îLocuințe, servicii și dezvoltare publică“
cu suma de 39.153 mii lei și la capitolul 84.01
îTransporturi“ cu suma de 276.644 mii lei, conform situației
prevăzute în anexa care face parte integrantă din prezenta
hotărâre.

Art. 2. — Se autorizează Ministerul Finanțelor Publice,
la propunerea ordonatorului principal de credite, să
introducă modificările prevăzute la art. 1 în structura
bugetului de stat și în volumul și structura bugetului
Ministerului Transporturilor, Construcțiilor și Turismului pe
anul 2006.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data de
10 decembrie 2006, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU
CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.600.

MONITORUL OFICIAL AL ROMÂNIEI, PARTEA I, Nr. 921/14.XI.2006

9
ANEXĂ*)

SITUAȚIE

privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2006

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 921/14.XI.2006

MONITORUL OFICIAL AL ROMÂNIEI, PARTEA I, Nr. 921/14.XI.2006

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare cu privire la introducerea
măsurilor comunitare minime pentru controlul anumitor boli ale peștilor
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 25.477 din 2 octombrie 2006, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară cu
privire la introducerea măsurilor comunitare minime pentru
controlul anumitor boli ale peștilor, prevăzută în anexa care
face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 241/2002 pentru aprobarea Normei sanitare
veterinare cu privire la măsurile comunitare minime pentru

controlul anumitor boli ale peștilor, publicat în Monitorul
Oficial al României, Partea I, nr. 813 din 8 noiembrie 2002.
(2) De la data intrării în vigoare a prezentului ordin,
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin preia prevederile Deciziei
Comisiei 93/53/CEE cu privire la introducerea măsurilor
comunitare minime pentru controlul anumitor boli ale
peștilor, publicată în Jurnalul Oficial al Comunităților
Europene (JOCE) nr. L 175 din 17 iulie 1993, p. 28,
amendată ultima dată prin Decizia Comisiei 2001/288/CE.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la publicare.

Președintele Autorității Naționale Sanitare Veterinare
și pentru Siguranța Alimentelor,
Marian Avram
București, 13 octombrie 2006.
Nr. 247.
ANEXĂ

NORMĂ SANITARĂ VETERINARĂ
cu privire la introducerea măsurilor comunitare minime pentru controlul anumitor boli ale peștilor
CAPITOLUL I
Prevederi generale
Art. 1. — Prezenta normă sanitară veterinară definește
măsurile comunitare minime pentru controlul bolilor peștilor
la care se face referire în listele I și II din anexa nr. 1 la
Norma sanitară veterinară privind condițiile de sănătate a
animalelor, care reglementează punerea pe piață a
animalelor și a produselor de acvacultură, aprobată prin
Ordinul președintelui Autorității Naționale Sanitare Veterinare
și pentru Siguranța Alimentelor nr. 82/2006, publicat în
Monitorul Oficial al României, Partea I, nr. 399 din 9 mai
2006, ce transpune în legislația națională Directiva
Consiliului 91/67 CEE.
Art. 2. — În sensul prezentei norme sanitare veterinare,
se aplică definițiile stabilite în art. 2 din norma sanitară
veterinară aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 82/2006, precum și următoarele definiții:
a) boli din lista I — bolile peștilor la care se face referire
în lista I din anexa nr. 1 la norma sanitară veterinară
aprobată prin Ordinul președintelui Autorității Naționale

Sanitare Veterinare și pentru Siguranța Alimentelor
nr. 82/2006;
b) boli din lista II — bolile peștilor la care se face referire
în lista II din anexa nr. 1 la norma sanitară veterinară
aprobată prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 82/2006;
c) pește suspect de a fi infectat — peștele care prezintă
semne clinice, leziuni post-mortem sau reacții dubioase la
testele de laborator și dă naștere unei suspiciuni privind
prezența unei boli din lista I sau II;
d) pește infectat — peștele la care a fost oficial
confirmată prezența unei boli din lista I sau II, în urma
unui examen de laborator sau, în cazul anemiei infecțioase
a somonului, în urma unui examen clinic și a unui examen
post-mortem;
e) fermă suspectă de a fi infectată — ferma care conține
pește suspect de a fi infectat;
f) fermă infectată — ferma care conține pește infectat;
de asemenea, ferma care a fost evacuată, dar nu a fost
încă dezinfectată.

12

MONITORUL OFICIAL AL ROMÂNIEI, PARTEA I, Nr. 921/14.XI.2006

Art. 3. — (1) Autoritatea Națională Sanitară Veterinară
și pentru Siguranța Alimentelor se asigură că toate fermele
care cresc sau dețin pește receptiv la bolile din lista I sau
II îndeplinesc următoarele condiții:
a) sunt înregistrate de serviciul veterinar oficial; această
înregistrare trebuie actualizată periodic;
b) dețin registre pentru:
(i) peștele viu, icrele și gameții care intră în fermă,
conținând toate informațiile privind achiziționarea,
numărul sau greutatea peștilor, mărimea, sursa și
furnizorii lor;
(ii) peștele viu, icrele și gameții care se livrează din
fermă, conținând toate informațiile privind
expedierea, numărul sau greutatea peștilor,
mărimea lor;
(iii) mortalitatea observată.
(2) Registrele prevăzute la alin. (1) vor fi puse la
dispoziție serviciului veterinar oficial oricând acesta din
urmă solicită acest lucru; registrele trebuie actualizate
periodic și păstrate o perioadă de 4 ani.
Art. 4. — Autoritatea Națională Sanitară Veterinară și
pentru Siguranța Alimentelor se asigură că suspiciunea
oricărei boli dintre cele cuprinse în listele I și II este
notificată în mod obligatoriu și cât mai repede posibil
serviciului veterinar oficial.
CAPITOLUL II
Măsurile de control pentru bolile din lista I
Art. 5. — (1) Atunci când peștele dintr-o fermă este
suspect de a fi infectat cu o boală din lista I, Autoritatea
Națională Sanitară Veterinară și pentru Siguranța
Alimentelor se asigură că serviciul veterinar oficial ia
imediat măsuri pentru efectuarea unei anchete
epizootologice oficiale, pentru a confirma sau a infirma
prezența bolii, pentru efectuarea examenului clinic și pentru
prelevarea probelor necesare pentru examenul de laborator.
(2) De îndată ce suspiciunea bolii este notificată,
serviciul veterinar oficial trebuie să pună ferma sub
supraveghere și trebuie să solicite următoarele:
a) să fie făcută o evaluare oficială a tuturor speciilor și
categoriilor de pești și, cu privire la fiecare dintre acestea,
să fie înregistrat numărul peștilor deja morți, infectați sau
suspecți de a fi infectați ori contaminați. Evaluarea trebuie
actualizată de proprietar sau de deținător, pentru a se ține
seama de creșterea populației ori de noile cazuri de
mortalitate observate în perioada de suspectare a infecției;
informațiile din evaluare trebuie să fie prezentate la cerere
și pot fi verificate la fiecare inspecție;
b) niciun fel de pește, viu sau mort, icre sau gameți nu
intră sau nu ies din fermă fără autorizația serviciului
veterinar oficial;
c) ecarisarea peștilor morți sau a organelor lor să fie
efectuată sub supravegherea medicului veterinar oficial;
d) intrarea sau ieșirea furajelor, uneltelor, obiectelor ori
a altor substanțe, cum ar fi deșeurile, ce pot transmite
boala, să fie supusă, dacă este necesar, autorizării de
către serviciul veterinar oficial, care trebuie să stabilească
condițiile necesare pentru a preveni răspândirea agentului
patogen;
e) mișcarea persoanelor către sau din fermă să fie
supusă aprobării serviciului veterinar oficial;
f) intrarea sau ieșirea vehiculelor în ori din fermă să fie
supusă aprobării serviciului veterinar oficial, care trebuie să
stabilească condițiile necesare pentru a preveni răspândirea
agentului patogen;
g) la intrările și ieșirile din fermă să fie folosite mijloace
adecvate de dezinfecție;
h) o anchetă epizootologică să fie efectuată conform
art. 8 alin. (1);

i) toate fermele situate în aceeași zonă de captare a
apei sau în aceeași zonă de coastă să fie puse sub
supraveghere oficială și niciun fel de pește, icre sau
gameți să nu părăsească aceste ferme fără autorizația
serviciului veterinar oficial. În cazul zonelor de captare a
apei sau al zonelor de coastă vaste, serviciul veterinar
oficial poate să decidă să limiteze această măsură la o
suprafață mai mică din apropierea fermei suspectate de a
fi infectată, dacă se consideră că această zonă acordă
garanții maxime pentru prevenirea răspândirii bolii.
(3) Dacă este necesar, serviciile veterinare oficiale ale
țărilor vecine sau din țările terțe trebuie informate despre
cazul suspectat. În această situație serviciul veterinar oficial
al țării respective trebuie să acționeze în mod corespunzător
pentru a aplica măsurile necesare în vederea prevenirii
bolii.
(4) Atunci când este necesar pot fi luate măsuri
specifice în conformitate cu cerințele Uniunii Europene.
(5) Până când măsurile oficiale stabilite la alin. (2) sunt
aplicate, proprietarul sau deținătorul oricărui pește la care
boala este suspectată trebuie să ia toate măsurile
adecvate pentru a respecta prevederile alin. (2), cu
excepția lit. h) și i).
(6) Măsurile la care se face referire la alin. (2) nu
trebuie ridicate până când suspiciunea bolii nu a fost
infirmată oficial.
Art. 6. — De îndată ce prezența unei boli din lista I a
fost confirmată oficial, Autoritatea Națională Sanitară
Veterinară și pentru Siguranța Alimentelor se asigură că
serviciul veterinar oficial dispune aplicarea măsurilor
menționate la art. 5 alin. (2), precum și a următoarelor
măsuri:
a) într-o fermă infectată:
(i) tot peștele trebuie eliminat conform unei scheme
stabilite de serviciul veterinar oficial și aprobate
de Autoritatea Națională Sanitară Veterinară și
pentru Siguranța Alimentelor, în conformitate cu
cerințele Uniunii Europene;
(ii) în cazul fermelor situate departe de mare, toate
bazinele trebuie să fie drenate în scopul curățării
și dezinfectării;
(iii) toate icrele și gameții, peștii morți și peștii care
prezintă semne clinice de boală trebuie să fie
considerați materiale cu risc crescut și trebuie să
fie distruși sub supravegherea serviciului veterinar
oficial, conform Regulamentului Parlamentului și al
Consiliului (CE) 02/1774;
(iv) tot peștele viu trebuie ori să fie omorât și distrus
sub supravegherea serviciului veterinar oficial,
conform Regulamentului Parlamentului și al
Consiliului (CE) 02/1774, ori, în cazul peștelui ce
a atins mărimea comercială și nu prezintă niciun
semn clinic de boală, să fie dirijat, sub
supravegherea serviciului veterinar oficial, pentru
comercializare sau procesare în scopul
consumului uman. În ultimul caz serviciul
veterinar oficial trebuie să se asigure că peștele
este imediat eviscerat și tranșat, că aceste
operațiuni se efectuează în condiții care să
prevină răspândirea agenților patogeni, că
deșeurile de pește și viscerele sunt considerate
material cu risc crescut și sunt supuse unui
tratament pentru a distruge agenții patogeni, în
concordanță cu Regulamentul Parlamentului și al
Consiliului (CE) 02/1774, și că apa folosită este
supusă unui tratament care inactivează orice
agent patogen pe care îl poate conține;
(v) după mutarea peștelui, icrelor și gameților
bazinele, echipamentul și orice material posibil să
fie contaminat trebuie să fie curățate și

MONITORUL OFICIAL AL ROMÂNIEI, PARTEA I, Nr. 921/14.XI.2006
dezinfectate cât mai repede posibil, urmându-se
instrucțiunile stabilite de serviciul veterinar oficial,
astfel încât să se elimine orice risc de răspândire
sau de supraviețuire a agentului patogen al bolii.
Procedurile de curățare și dezinfecție ale unei
ferme infectate trebuie să fie stabilite în
conformitate cu cerințele Uniunii Europene;
(vi) orice substanță care ar putea fi contaminată, la
care se face referire în art. 5 alin. (2) lit. d),
trebuie să fie distrusă sau tratată astfel încât să
se asigure distrugerea oricărui agent patogen
prezent;
(vii) o anchetă epizootologică trebuie să fie efectuată
în conformitate cu prevederile art. 8 alin. (1) și
trebuie aplicate prevederile art. 8 alin. (4).
Această anchetă trebuie să includă prelevarea de
probe pentru examenul de laborator;
b) trebuie supravegheată starea de sănătate a peștilor
din toate fermele situate în zona de captare a apei sau în
zona de coastă în care este situată ferma infectată. Dacă
se evidențiază cazuri pozitive, trebuie aplicate măsurile
prevăzute mai sus;
c) repopularea fermei trebuie să fie autorizată de
serviciul veterinar oficial, dacă s-au efectuat operațiunile de
curățare și dezinfecție, la sfârșitul unei perioade stabilite de
către serviciul veterinar oficial, care să asigure eliminarea
agentului patogen, precum și a altor agenți patogeni
posibili, existenți în această zonă de captare a apei;
d) dacă pentru aplicarea măsurilor stabilite la art. 5
alin. (2) lit. a), b), c) și d) este necesar, se va colabora cu
alte servicii veterinare oficiale ale statelor vecine. Atunci
când este necesar, măsuri suplimentare adecvate trebuie
adoptate în conformitate cu cerințele Uniunii Europene.
Art. 7. — Atunci când peștele care nu aparține nici unei
ferme ori peștele din lacuri, iazuri sau din alte instalații
folosite pentru pescuit ori peștii ornamentali de exploatație
sunt infectați sau suspecți de a fi infectați, Autoritatea
Națională Sanitară Veterinară și pentru Siguranța
Alimentelor se asigură că sunt luate măsuri adecvate.
Aceasta trebuie să informeze Comisia Europeană și
celelalte state membre ale Uniunii Europene despre
măsurile pe care le-a luat.
Art. 8. — (1) Ancheta epizootologică trebuie să aibă în
vedere:
a) durata probabilă a perioadei de când boala ar fi
putut exista în fermă înainte de a fi notificată sau
suspectată;
b) originea posibilă a bolii din fermă și identificarea altor
ferme în care există icre, gameți și pește din speciile
receptive la infecție;
c) mișcarea peștilor, icrelor, gameților, vehiculelor sau a
substanțelor și persoanelor care ar fi putut purta agentul
patogen al bolii în sau din fermele în cauză;
d) posibila existență a purtătorilor de boală și
distribuția lor.
(2) Dacă ancheta epizootologică evidențiază că boala ar
fi putut fi introdusă din altă zonă de captare a apei sau
din altă zonă de coastă ori ar fi putut fi contaminată o altă
zonă de captare a apei sau altă zonă de coastă ca
urmare a unui contact realizat prin mișcarea peștilor, icrelor
sau gameților ori a animalelor, vehiculelor și persoanelor
sau în orice alt mod, fermele ce aparțin unor astfel de
zone de captare a apei sau zone de coastă trebuie să fie
considerate suspecte de infecție și trebuie să se aplice
măsurile stabilite la art. 5. Dacă prezența bolii este
confirmată, trebuie să se aplice măsurile stabilite la art. 6.
(3) Dacă ancheta epizootologică evidențiază că este
necesară cooperarea cu serviciile oficiale ale unui stat
membru al Uniunii Europene vecin, Autoritatea Națională
Sanitară Veterinară și pentru Siguranța Alimentelor ia toate

13

măsurile necesare pentru a asigura colaborarea cu aceste
servicii în vederea aplicării prevederilor prezentei norme
sanitare veterinare.
(4) Trebuie să fie stabilită o unitate de criză cu scopul
de a se asigura coordonarea completă a tuturor măsurilor
necesare pentru a se realiza eradicarea bolii cât mai
repede posibil și în scopul efectuării investigării epizootice.
CAPITOLUL III
Măsurile de control pentru bolile din lista II
Art. 9. — (1) Atunci când este suspectată și/sau
confirmată o boală din lista II într-o zonă sau într-o fermă
autorizată, situată într-o zonă neautorizată, trebuie efectuată
o anchetă epizootologică conform art. 8. Dacă România
dorește să își recâștige statutul definit conform normei
sanitare veterinare aprobate prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 82/2006, trebuie să respecte prevederile
anexelor nr. 2 și 3 la norma sanitară veterinară menționată.
(2) Dacă ancheta epizootologică relevă că boala ar fi
putut să fie introdusă dintr-o zonă sau dintr-o altă fermă
autorizată ori ar fi putut să fie transferată în altă fermă
autorizată în urma mișcării peștilor, icrelor, gameților,
vehiculelor sau persoanelor ori în alt mod, această zonă
sau fermă trebuie să fie considerată suspectă și trebuie să
se aplice măsurile adecvate.
(3) Serviciul veterinar oficial poate autoriza creșterea
peștilor până când ating dimensiunea comercială pentru a
fi comercializați.
Art. 10. — (1) Atunci când o fermă neautorizată, situată
într-o zonă neautorizată, conține pește suspectat de a fi
infectat cu o boală din lisa II, Autoritatea Națională
Sanitară Veterinară și pentru Siguranța Alimentelor se
asigură că serviciul veterinar oficial ia următoarele măsuri:
a) declanșează imediat ancheta epizootologică pentru a
confirma sau a infirma prezența bolii și, atunci când este
necesar, dispune recoltare de probe pentru examinare
într-un laborator autorizat;
b) efectuează sau solicită să se efectueze o evaluare
oficială a fermelor infectate, această evaluare fiind
actualizată periodic;
c) pune sau solicită să fie puse sub supraveghere
veterinară oficială fermele infectate, pentru a se asigura că,
prin derogare de la prevederile art. 3 alin. (1) din norma
sanitară veterinară aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 82/2006, singurele mișcări autorizate din
fermele infectate sunt cele de pește viu, icre sau gameți
destinați fie altor ferme infectate cu aceeași boală, fie
pentru tăiere în vederea comercializării pentru consumul
uman.
(2) Autoritatea Națională Sanitară Veterinară și pentru
Siguranța Alimentelor poate stabili și pentru o perioadă
determinată, sub supravegherea serviciului veterinar oficial,
un program opțional sau obligatoriu pentru eradicarea
bolilor din lista II, din fermele neautorizate sau din zonele
neautorizate. În această perioadă trebuie interzisă
introducerea într-o zonă sau fermă supusă unui astfel de
program a peștelui viu, icrelor sau gameților proveniți din
fermele infectate ori din ferme cu status de sănătate
necunoscut.
(3) Aceste programe care vor fi stabilite pe baza
criteriilor generale, în conformitate cu cerințele Uniunii
Europene, vor fi trimise Comisiei Europene pentru
examinare detaliată și, eventual, pentru aprobare, iar atunci
când este cazul, vor fi amendate conform recomandărilor.
(4) După perioada la care se face referire la alin. (2)
Autoritatea Națională Sanitară Veterinară și pentru

14

MONITORUL OFICIAL AL ROMÂNIEI, PARTEA I, Nr. 921/14.XI.2006

Siguranța Alimentelor trebuie să informeze Comisia
Europeană despre rezultatele obținute.
CAPITOLUL IV
Prevederi finale
Art. 11. — (1) Prelevarea de probe și testarea de
laborator pentru diagnosticarea bolilor din listele I și II
trebuie să se efectueze folosindu-se metodele stabilite
conform normei sanitare veterinare aprobate prin Ordinul
președintelui Autorității Naționale Sanitare Veterinare și
pentru Siguranța Alimentelor nr. 82/2006.
(2) Testarea pentru diagnosticarea bolii sau a prezenței
agenților patogeni trebuie să se efectueze de către un
laborator autorizat de serviciul veterinar oficial. Testarea de
laborator, în special la prima apariție a bolii, trebuie să
identifice tipul, subtipul și varianta agentului patogen care
a determinat boala, care trebuie să fie confirmate de
laboratorul național de referință și pot fi confirmate, dacă
se consideră necesar, de laboratorul de referință al
Comunității Europene la care se face referire în art. 13.
Art. 12. — (1) Autoritatea Națională Sanitară Veterinară
și pentru Siguranța Alimentelor trebuie să se asigure că
este desemnat un laborator național de referință, cu
amenajări și personal experimentat, care să îi permită să
indice în orice moment și, în special când boala în cauză
apare pentru prima dată, tipul, subtipul și varianta agentului
patogen care a determinat boala și să confirme rezultatele
obținute de laboratoarele regionale de diagnostic.
(2) Laboratorul național de referință desemnat pentru
bolile menționate în prezenta normă sanitară veterinară
este răspunzător de coordonarea standardelor și a
metodelor de diagnostic și de folosirea reactivilor.
(3) Laboratorul național de referință desemnat pentru
bolile menționate în prezenta normă sanitară veterinară
este răspunzător de coordonarea standardelor și a
metodelor de diagnostic stabilite de fiecare laborator pentru
diagnosticarea bolilor în cauză. În acest scop laboratorul
național de referință:
a) poate să furnizeze reagenți pentru diagnostic
laboratoarelor autorizate de Autoritatea Națională Sanitară
Veterinară și pentru Siguranța Alimentelor;
b) trebuie să controleze calitatea tuturor reagenților de
diagnostic folosiți în România;
c) trebuie să efectueze periodic teste de intercomparare;
d) trebuie să dețină, din cazurile confirmate în România,
culturi ale agentului patogen al bolii izolat;
e) trebuie să asigure confirmarea rezultatelor pozitive
obținute în laboratoarele de diagnostic autorizate de
Autoritatea Națională Sanitară Veterinară și pentru
Siguranța Alimentelor.
(4) Prin derogare de la prevederile alin. (1), dacă
România nu are un laborator național autorizat competent
pentru boala în cauză, poate folosi serviciile unui laborator
național dintr-un stat membru al Uniunii Europene cu
competență în acest domeniu.
(5) Laboratorul național de referință pentru bolile peștilor
este stabilit în anexa nr. 1.
(6) Laboratorul național desemnat pentru bolile la care
se face referire cooperează cu laboratorul de referință al
Comunității Europene la care se face referire în art. 13.
Art. 13. — Laboratorul de referință al Comunității
Europene pentru bolile peștilor este indicat în anexa nr. 2.
Art. 14. — Este interzisă vaccinarea împotriva bolilor din
lista II în zone autorizate, ferme autorizate situate în zone
neautorizate sau în zone ori ferme care au demarat deja
procedurile de autorizare stabilite în norma sanitară
veterinară aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 82/2006, precum și împotriva bolilor din

lista I. Prin derogare, vaccinarea poate fi aprobată în cazul
unui focar al bolilor din lista I, cu condiția ca procedurile
de vaccinare să fie specificate în planurile de contingență
autorizate conform art. 15 și să se țină seama de criteriile
menționate în anexa nr. 4.
Art. 15. — (1) Autoritatea Națională Sanitară Veterinară
și pentru Siguranța Alimentelor elaborează un plan de
urgență în care trebuie să se specifice cum va implementa
măsurile stabilite în prezenta normă sanitară veterinară în
eventualitatea unui focar al unei boli din lista I. Acest plan
trebuie să permită accesul la facilități, echipament, personal
și la toate celelalte structuri corespunzătoare, necesare
pentru o eradicare rapidă și eficientă a focarului.
(2) Criteriile minime ce trebuie aplicate pentru
întocmirea acestor planuri sunt stabilite în anexa nr. 3.
(3) Autoritatea Națională Sanitară Veterinară și pentru
Siguranța Alimentelor poate să limiteze din proprie inițiativă
aplicarea criteriilor specifice bolilor în cauză atunci când
criteriile minime au fost deja adoptate, în contextul trimiterii
planurilor de contingență referitoare la aplicarea măsurilor
pentru combaterea altei boli.
(4) Planurile de contingență întocmite conform criteriilor
menționate în anexa nr. 3 trebuie înaintate Comisiei
Europene, care le va examina pentru a determina dacă ele
permit ca obiectivul stabilit să fie atins și va aproba
planurile sau le va amenda, dacă este necesar, în
conformitate cu cerințele Uniunii Europene.
Art. 16. — (1) Experții Comisiei Europene pot, în
colaborare cu Autoritatea Națională Sanitară Veterinară și
pentru Siguranța Alimentelor, și, în măsura în care este
necesar, să efectueze controale ad-hoc în România pentru
a se asigura de aplicarea prevederilor prezentei norme
sanitare veterinare. Pentru aceasta ei pot verifica un
procent reprezentativ de exploatații pentru a vedea dacă
Autoritatea Națională Sanitară Veterinară și pentru
Siguranța Alimentelor verifică dacă aceste exploatații
îndeplinesc prevederile prezentei norme sanitare veterinare.
(2) Dacă acest control se efectuează pe teritoriul
României, Autoritatea Națională Sanitară Veterinară și
pentru Siguranța Alimentelor trebuie să acorde toată
asistența necesară experților în efectuarea îndatoririlor lor.
(3) Reguli detaliate pentru implementarea prevederilor
prezentului articol trebuie stabilite în conformitate cu
cerințele Uniunii Europene.
Art. 17. — Condițiile de participare financiară a
Comunității la acțiunile luate pentru punerea în aplicare a
prezentei norme sanitare veterinare sunt definite prin
Decizia 90/424/EEC.
Art. 18. — Măsurile necesare pentru implementarea
prezentei norme sanitare veterinare privind acțiunile
menționate în articolele enumerate mai jos trebuie adoptate
conform procedurilor comunitare:
a) art. 5 alin. (2);
b) art. 6;
c) art. 10 alin. (1) și (2);
d) art. 12;
e) art. 15;
f) art. 16.
Art. 19. — (1) Autoritatea Națională Sanitară Veterinară
și pentru Siguranța Alimentelor poate adopta acte
legislative sau prevederi administrative suplimentare
necesare pentru aplicarea prevederilor prezentei norme
sanitare veterinare și va informa Comisia Europeană
despre aceasta.
(2) Atunci când Autoritatea Națională Sanitară Veterinară
și pentru Siguranța Alimentelor adoptă prevederile
menționate la alin. (1), acestea trebuie să facă referire la
prezenta normă sanitară veterinară.
Art. 20. — Anexele nr. 1—4 fac parte integrantă din
prezenta normă sanitară veterinară.

MONITORUL OFICIAL AL ROMÂNIEI, PARTEA I, Nr. 921/14.XI.2006
ANEXA Nr. 1
la norma sanitară veterinară
LABORATORUL NAȚIONAL DE REFERINȚĂ PENTRU BOLILE PEȘTILOR

Pentru România, laboratorul național de referință este Laboratorul național pentru bolile
peștilor din cadrul Institutului Național de Diagnostic și Sănătate Animală, str. Dr. Staicovici nr. 63,
sectorul 5, cod 76202, București, tel. (40-01) 410.12.99, (40-01) 410.13.90, fax (40-01) 411, e-mail:
lcsvd@dial.roknet.ro.
ANEXA Nr. 2
la norma sanitară veterinară
LABORATORUL DE REFERINȚĂ AL COMUNITĂȚII EUROPENE
PENTRU BOLILE PEȘTILOR

Statens Veterinaere Serumlaboratorium Landbrugsministeriet, Hangoevej 2, 8200 Aarhus N,
Denmark.
ANEXA Nr. 3
la norma sanitară veterinară
CRITERII MINIME PENTRU PLANURI DE URGENȚĂ

Planurile de urgență trebuie să îndeplinească cel puțin următoarele criterii:
1. stabilirea unui centru național de criză care să coordoneze toate măsurile de control în
România;
2. prevederea unei liste a centrelor locale de combatere a bolii, cu amenajările adecvate,
pentru a coordona măsurile de combatere a bolii la nivel local;
3. punerea la dispoziție de informații detaliate cu privire la personalul implicat în măsurile de
combatere a bolii, calificarea și responsabilitățile lui;
4. fiecare centru local de combatere a bolii să fie capabil să contacteze rapid persoanele
sau organizațiile care sunt implicate direct ori indirect;
5. echipamentul și materialele necesare să fie disponibile pentru a se realiza în mod adecvat
măsurile de combatere a bolii;
6. prevederea de instrucțiuni detaliate pentru acțiunile ce sunt întreprinse în cazul suspiciunii
sau confirmării infecției ori contaminării;
7. stabilirea de programe de instruire pentru a se menține și a se dezvolta abilitățile în
domeniu și procedurile administrative;
8. atunci când este necesar, laboratoarele de diagnostic să aibă amenajări pentru
examinarea post-mortem, capacitatea necesară pentru serologie, histologie etc. și să mențină
calificarea personalului pentru tehnicile de diagnosticare rapidă (în acest scop trebuie luate măsuri
pentru transportarea rapidă a probelor);
9. adoptarea unor prevederi pentru a se asigura competențele legale necesare pentru
implementarea planurilor de urgență.
ANEXA Nr. 4
la norma sanitară veterinară
CRITERIILE PENTRU PROGRAME DE VACCINARE

Programele de vaccinare trebuie să conțină cel puțin următoarele:
1. informații privind natura bolii care impune să fie efectuată o solicitare de vaccinare;
2. informațiile trebuie furnizate pentru zonele de coastă și de uscat, pentru amplasările și
fermele în care poate fi efectuată vaccinarea; în nicio circumstanță vaccinarea nu poate fi
coordonată depășindu-se limitele zonei infectate și, dacă este necesar, ale zonei-tampon stabilite
în jurul zonei infectate;
3. informații detaliate referitoare la vaccinul ce trebuie folosit, incluzând tipul/tipurile de vaccin
care poate/pot fi folosit/folosite;
4. informații detaliate cu privire la condițiile de folosire, frecvența vaccinării și limitele de
utilizare a vaccinului;
5. criterii pentru încetarea vaccinării;
6. datele, amplasările și fermele în care au fost efectuate vaccinările și stabilirea unei zonetampon vor fi cuprinse într-un registru al vaccinărilor anterioare;
7. măsurile luate pentru ca mișcările peștilor să fie limitate în zona de vaccinare, pentru a
garanta că peștii pot părăsi zona de vaccinare doar dacă urmează să fie omorâți pentru consumul
uman sau, dacă este necesar, distruși;
8. orice alte prevederi necesare, cerute pentru vaccinare.

15

16

MONITORUL OFICIAL AL ROMÂNIEI, PARTEA I, Nr. 921/14.XI.2006

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind realizarea și lansarea în circuitul numismatic a unei emisiuni monetare
dedicate bisericii de la Densuș
Art. 1. — În conformitate cu prevederile Legii
nr. 312/2004 privind Statutul Băncii Naționale a României,
Banca Națională a României va lansa în circuitul
numismatic, începând cu data de 13 noiembrie 2006, o
monedă din argint, cu valoarea nominală de 5 lei, dedicată
bisericii de la Densuș.
Art. 2. — Caracteristicile monedei sunt următoarele:
• formă: rotundă;
• titlu: 999/1000;
• calitate: proof;
• greutate: 31,103 grame;
• diametru: 37 mm;
• margine: netedă.
Aversul conține, în partea stângă, un fragment din
pilonul central de rezistență pe care se află icoana din
secolul al XIV-lea îSfânta Treime de la Densuș“, în centru
spre dreapta, stema României, valoarea nominală î5 LEI“ și
anul de emisiune î2006“, iar în dreapta, lângă chenar,
inscripția în arc circular îROMANIA“.

Reversul prezintă, în plan central spre stânga, imaginea
bisericii de la Densuș văzută dinspre absida altarului, în
partea dreaptă, un fragment din pilonul central cu stela
funerară a generalului roman Longinus, iar la exterior în
stânga, lângă chenar, inscripția în arc de cerc, pe două
rânduri, îBISERICA DE LA DENSUS“.
Art. 3. — Fiecare monedă din argint, ambalată în
capsulă de metacrilat transparent, va fi însoțită de un
certificat de autenticitate, redactat în limbile română și
engleză, semnat de guvernatorul Băncii Naționale a
României și de casierul central, precum și de o broșură de
prezentare a acestei emisiuni numismatice.
Art. 4. — Monedele din argint dedicate bisericii de la
Densuș au putere circulatorie pe teritoriul României.
Art. 5. — Lansarea în circuitul numismatic a monedelor
din argint din emisiunea dedicată bisericii de la Densuș se
realizează prin sucursalele București, Cluj, Iași și Timiș ale
Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu
București, 9 noiembrie 2006.
Nr. 22.

RECTIFICĂRI
În cuprinsul anexei la Hotărârea Guvernului nr. 1.102/2006 privind suplimentarea bugetului Ministerului
Culturii și Cultelor pe anul 2006, din Fondul de rezervă bugetară la dispoziția Guvernului, pentru construirea,
reabilitarea și consolidarea unor lăcașuri de cult, inclusiv a așezămintelor și centrelor social-caritabile
aparținând acestora, publicată în Monitorul Oficial al României, Partea I, nr. 753 din 5 septembrie 2006, se
fac următoarele rectificări (care nu aparțin Redacției îMonitorul Oficial“, Partea I):
— la nr. crt. 3, în coloana îEparhia de care aparține“, în loc de: îArhiepiscopia Romano-Catolică Alba
Iulia“ se va citi: îEparhia Reformată din Ardeal“;
— la nr. crt. 29, în coloana îUnitatea de cult“, în loc de: îParohia Unitariană Trei Sate/Cioc/“ se va citi:
îParohia Unitariană Cioc— Sovata“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 921/14.XI.2006 conține 16 pagini.

Prețul: 1,15 lei

&JUYDGY|120976]
ISSN 1453—4495

