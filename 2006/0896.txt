Anul 174 (XVIII) — Nr. 896

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 noiembrie 2006

SUMAR
Nr.

Pagina

Nr.

HOTĂRÂRI ALE SENATULUI
39.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Hotărâre pentru prorogarea termenului prevăzut
la art. 2 alin. (1) din Hotărârea Senatului
nr. 9/2006 privind Comisia specială pentru
modificarea și completarea Regulamentului
Senatului ....................................................................

1

241. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare care
stabilește reguli specifice privind controalele
oficiale pentru Trichinella în carne ..........................

4–15

2–3

1.764. — Ordin al ministrului transporturilor, construcțiilor
și turismului pentru aprobarea reglementării
tehnice îGhid privind proiectarea structurilor de
pământ armat cu materiale geosintetice și
metalice“, indicativ GP 093-06 .................................

16

ORDONANȚE ALE GUVERNULUI ROMÂNIEI
82.

— Ordonanță de urgență pentru recunoașterea
meritelor personalului armatei participant la acțiuni
militare........................................................................

HOTĂRÂRI

Pagina

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru prorogarea termenului prevăzut la art. 2 alin. (1)
din Hotărârea Senatului nr. 9/2006 privind Comisia specială
pentru modificarea și completarea Regulamentului Senatului
În temeiul dispozițiilor art. 64 alin. (4) din Constituția României,
republicată, și ale art. 77 din Regulamentul Senatului,
Senatul adoptă prezenta hotărâre.
Articol unic. — Termenul prevăzut la art. 2 alin. (1) din Hotărârea
Senatului nr. 9/2006 privind Comisia specială pentru modificarea și
completarea Regulamentului Senatului, publicată în Monitorul Oficial al
României, Partea I, nr. 184 din 27 februarie 2006, cu modificările ulterioare,
se prorogă până la data de 15 decembrie 2006.
Această hotărâre a fost adoptată de Senat în ședința din 1 noiembrie 2006,
cu respectarea prevederilor art. 76 alin. (2) din Constituția României, republicată.
p. PREȘEDINTELE SENATULUI,

DORU IOAN TĂRĂCILĂ
București, 1 noiembrie 2006.
Nr. 39.

2

MONITORUL OFICIAL AL ROMÂNIEI, PARTEA I, Nr. 896/3.XI.2006

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru recunoașterea meritelor personalului armatei participant la acțiuni militare
Una dintre componentele principale ale politicii externe a României o reprezintă îndeplinirea angajamentelor
asumate față de organismele internaționale de securitate, Alianța Nord-Atlantică și Uniunea Europeană, precum și față de
alți parteneri sau coaliții de voință la care statul român este parte, prin participarea cu personal militar și civil la acțiuni
militare cu grad ridicat de pericol.
Cadrul legal actual nu acoperă în întregime necesitatea, resimțită la nivelul organismului militar, recunoașterii
meritelor personalului armatei participant la astfel de misiuni și de cultivare a spiritului de solidaritate și camaraderie față
de cei care au făcut sacrificii pe câmpul de luptă.
Imposibilitatea menținerii în activitate a persoanelor clasate inapt pentru serviciul militar ori încadrate în grad de
invaliditate are efecte negative majore asupra moralului trupelor, element determinant al capacității de luptă și factor
esențial al îndeplinirii cu succes a misiunilor încredințate.
Astfel, lipsa unor norme legale, suprapusă momentului sosirii în țară a celor care au dobândit invalidități din
cauza acțiunilor militare la care au luat parte în teatrul de operații din Afganistan, impune adoptarea de măsuri imediate
pentru instituirea cadrului juridic necesar situațiilor extraordinare prezentate.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Prezenta ordonanță de urgență reglementează
modalitățile de recunoaștere a meritelor personalului armatei
participant la acțiuni militare, prin acordarea unor distincții
și crearea posibilității menținerii în structurile Ministerului
Apărării a celor care au devenit invalizi.
Art. 2. — În sensul prezentei ordonanțe de urgență,
expresiile de mai jos au următoarele semnificații:
a) personalul armatei — cadrele militare, soldații și
gradații voluntari, precum și personalul civil care participă
la acțiuni militare, în mod individual sau colectiv;
b) acțiuni militare — misiunile prevăzute la art. 2 lit. a)—f)
din Legea nr. 42/2004 privind participarea forțelor armate la
misiuni în afara teritoriului statului român, cu modificările
ulterioare, precum și cele pentru contracararea și limitarea
efectelor acțiunilor teroriste pe teritoriul statului național,
inclusiv cele de poliție aeriană și de intervenție cu nave;
c) militari invalizi — personalul militar prevăzut la lit. a),
clasat inapt pentru serviciul militar de către comisiile de
expertiză medico-militară în urma afecțiunilor fizice
dobândite ca urmare a acțiunilor de luptă, accidentelor,
catastrofelor și altor asemenea evenimente intervenite din
cauza participării la acțiuni militare;
d) civili invalizi — personalul civil prevăzut la lit. a),
încadrat în grad de invaliditate, conform legii.
CAPITOLUL II
Acordarea de distincții militare și civile
Art. 3. — Personalului armatei prevăzut la art. 2 lit. a) i
se acordă, în condițiile legii, decorații, distincții militare și
civile, precum și titluri onorifice.
Art. 4. — (1) Militarilor care au participat cel puțin 4 luni
neîntrerupt sau cumulativ la acțiuni militare li se conferă
titlul onorific de îMilitar Veteran“, iar personalului civil, cel
de îVeteran“.
(2) Militarilor invalizi li se conferă titlul onorific de îMilitar
Veteran“, iar civililor invalizi, cel de îVeteran“, indiferent de
durata participării.

(3) Titlurile onorifice prevăzute la alin. (1) și (2) se
conferă potrivit ordinului ministrului apărării.
Art. 5. — Numele celor cărora li s-a conferit titlul
onorific de îMilitar Veteran“ și de îVeteran“ se înscriu în
registre speciale, înființate la Muzeul Militar Național și la
muzeele unităților militare.
Art. 6. — Invalizii, militarii și civilii veterani pot fi invitați
să participe la acțiunile comemorative dedicate zilei
unităților, armelor și sărbătorilor naționale.
CAPITOLUL III
Menținerea în activitate
Art. 7. — (1) Personalul armatei prevăzut la art. 2 lit. c)
și d) se menține, se încadrează ori se reîncadrează, după
caz, la cerere, în Ministerul Apărării, în funcții militare sau
civile stabilite prin ordin al ministrului apărării.
(2) Menținerea, încadrarea sau reîncadrarea în funcții
militare ori civile se face prin ordin al ministrului apărării,
pe baza propunerii comandantului unității/detașamentului,
înaintate ierarhic, a concluziilor comisiilor speciale stabilite
prin dispoziție a șefului Statului Major General, care vor
cerceta condițiile în care s-au produs evenimentele, și a
avizului comisiilor de expertiză medico-militară referitor la
rezultatul evaluării aptitudinilor fizice și psihice.
(3) Dispozițiile alin. (1) nu se aplică în situația în care
invaliditatea s-a produs ca urmare a săvârșirii, cu intenție,
a unei fapte penale, pedepsite potrivit legii române.
Art. 8. — Condițiile privind menținerea, încadrarea ori
reîncadrarea în Ministerul Apărării a personalului prevăzut
la art. 2 lit. c) și d) se stabilesc prin ordin al ministrului
apărării.
CAPITOLUL IV
Dispoziții finale
Art. 9. — Calitatea de îMilitar Veteran“ sau îVeteran“
este atestată prin document eliberat de Ministerul Apărării,
potrivit modelului din anexa care face parte integrantă din
prezenta ordonanță de urgență.
Art. 10. — (1) Calitatea de îMilitar Veteran“ sau
îVeteran“ se atribuie personalului militar și civil care a

MONITORUL OFICIAL AL ROMÂNIEI, PARTEA I, Nr. 896/3.XI.2006
participat, începând cu anul 1990, la acțiuni militare și
îndeplinește condițiile prevăzute de prezenta ordonanță de
urgență.
(2) Acțiunile militare desfășurate înainte de intrarea în
vigoare a Legii nr. 42/2004, cu modificările ulterioare, se
asimilează prin ordin al ministrului apărării, cu tipurile de
misiuni prevăzute de aceasta.

3

Art. 11. — Dispozițiile art. 42 alin. (1) și ale art. 43 din
Ordonanța de urgență a Guvernului nr. 102/1999 privind
protecția specială și încadrarea în muncă a persoanelor cu
handicap, aprobată cu modificări și completări prin Legea
nr. 519/2002, cu modificările și completările ulterioare, nu
se aplică personalului Ministerului Apărării.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării,
Corneliu Dobrițoiu,
secretar de stat
Ministrul muncii, solidarității sociale și familiei,
Gheorghe Barbu
București, 25 octombrie 2006.
Nr. 82.
ANEXĂ*)
L E G I T I M A Ț I I T I P îM I L I T A R V E T E R A N“ Ș I îV E T E R A N“

*) Anexa este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 896/3.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare care stabilește reguli specifice
privind controalele oficiale pentru Trichinella în carne
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 86.607 din 25 septembrie 2006, întocmit de Direcția de igienă și sănătate
publică veterinară din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor
Art. 1. — Se aprobă Norma sanitară veterinară care
stabilește reguli specifice privind controalele oficiale pentru
Trichinella în carne, prevăzută în anexa care face parte
integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

emite prezentul ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin preia în legislația națională
prevederile Regulamentului Comisiei nr. 2.075/2005/CE care
stabilește reguli specifice privind controalele oficiale pentru
Trichinella în carne, publicat în Jurnalul Oficial al Uniunii
Europene nr. 338 din 22 decembrie 2005, p. 27.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
1 ianuarie 2007.

Președintele Autorității Naționale Sanitare Veterinare și pentru Siguranța Alimentelor,
Marian Avram
București, 6 octombrie 2006.
Nr. 241.
ANEXĂ

NORMĂ SANITARĂ VETERINARĂ
care stabilește reguli specifice privind controalele oficiale pentru Trichinella în carne
CAPITOLUL I
Dispoziții generale
ARTICOLUL 1
Definiție

În scopurile prezentei norme sanitare veterinare,
îTrichinella“ înseamnă orice nematod care aparține speciilor
din genul Trichinella.
CAPITOLUL II
Obligațiile autorităților competente și ale operatorilor cu
activitate în domeniul alimentar
ARTICOLUL 2
Prelevarea probelor din carcase

(1) Din carcasele suinelor domestice trebuie să se
preleveze probe în mod sistematic în abatoare, ca parte a
examinării post-mortem.

(2) Trebuie colectată o probă din fiecare carcasă, care
va fi examinată pentru Trichinella într-un laborator
desemnat de autoritățile competente, utilizând una dintre
următoarele metode de detecție:
a) metoda de detectare de referință, stabilită în cap. I al
anexei nr. 1; sau
b) o metodă echivalentă de detectare stabilită în cap. II
al anexei nr. 1.
(3) În așteptarea rezultatelor examenului pentru
evidențierea prezenței Trichinella și cu condiția unei
trasabilități depline garantate de către operatorul cu
activitate în domeniul alimentar:
a) aceste carcase pot fi tranșate în maximum 6 părți, în
abator sau într-o unitate de tranșare situată în incinta
abatorului;
b) prin derogare de la lit. a) și ca urmare a aprobării
autorității competente, aceste carcase pot fi tranșate într-o
unitate de tranșare integrată abatorului sau separată de
acesta, cu condiția ca:
(i) procedura să fie sub supravegherea autorităților
competente;

MONITORUL OFICIAL AL ROMÂNIEI, PARTEA I, Nr. 896/3.XI.2006
(ii)

o carcasă sau părți ale acesteia să nu fie
destinate mai multor unități de tranșare;
(iii) unitatea de tranșare să fie situată pe teritoriul
României; și
(iv) în cazul unui rezultat pozitiv toate părțile vor fi
declarate neconforme consumului uman.
(4) Carcasele cailor, mistreților și ale altor animale de
crescătorie sau sălbatice, susceptibile de infestare cu
Trichinella, trebuie supuse sistematic la prelevarea de
probe, în abatoare sau în unitățile în care se manipulează
vânatul, ca parte a examinării post-mortem.
(5) Această prelevare de probe nu trebuie să fie
efectuată în cazul în care autoritățile competente, ca
urmare a unei evaluări a riscului, au stabilit că riscul de
contaminare cu Trichinella a unei specii particulare de
crescătorie sau sălbatice este neglijabil.
(6) Trebuie să se preleveze o probă din fiecare carcasă,
care va fi examinată, în concordanță cu anexele nr. 1 și 3,
într-un laborator desemnat de autoritățile competente.
ARTICOLUL 3
Derogări

(1) Prin derogare de la art. 2 alin. (1), carnea de suine
domestice care a fost supusă unui tratament de congelare
în concordanță cu prevederile anexei nr. 2 și sub
supravegherea autorităților competente se exclude de la
examinarea pentru Trichinella.
(2) Prin derogare de la art. 2 alin. (1), carcasele și
carnea suinelor domestice destinate exclusiv îngrășării și
tăierii se exclud de la examinarea pentru Trichinella în
cazul în care animalele provin dintr-o:
a) exploatație sau categorie de exploatații recunoscute
oficial de autoritățile competente ca libere de Trichinella, în
concordanță cu procedurile stabilite la cap. II al anexei
nr. 4;
b) regiune unde riscul prezenței Trichinella la suinele
domestice este oficial recunoscut ca fiind neglijabil, ca
urmare a:
(i) înaintării către Comisia Europeană și statele
membre ale Uniunii Europene a unei notificări
în acest sens din partea Autorității Naționale
Sanitare Veterinare și pentru Siguranța
Alimentelor, împreună cu un raport inițial care
va conține informațiile stabilite la cap. II lit. D
al anexei nr. 4; și
(ii) aprobării regiunii ca regiune care prezintă un
risc neglijabil de prezență a Trichinella, în
concordanță cu procedura comunitară. Dacă
regiunea este recunoscută ca regiune cu risc
scăzut în ceea ce privește prezența Trichinella,
suinele domestice provenite din aceste regiuni
vor fi excluse de la examinarea pentru
Trichinella în momentul sacrificării.
(3) În cazul în care se aplică derogările la care se
referă alin. (2), Autoritatea Națională Sanitară Veterinară și
pentru Siguranța Alimentelor va transmite Comisiei
Europene un raport anual conținând informațiile la care se
referă cap. II lit. D al anexei nr. 4, în concordanță cu
art. 9 alin. (1) din Norma sanitară veterinară referitoare la
monitorizarea zoonozelor și agenților zoonotici, aprobată
prin Ordinul președintelui Autorității Naționale Sanitare
Veterinare și pentru Siguranța Alimentelor nr. 34/2006,
publicat în Monitorul Oficial al României, Partea I, nr. 199

5

din 2 martie 2006, ce transpune în legislația națională
Directiva 2003/99/CE.
(4) În cazul în care Autoritatea Națională Sanitară
Veterinară și pentru Siguranța Alimentelor nu prezintă
informațiile solicitate sau acest raport este nesatisfăcător
pentru scopul prezentului articol, derogarea încetează să fie
aplicată în România.
ARTICOLUL 4
Examenul pentru detectarea Trichinella și aplicarea mărcii
de sănătate

(1) Carcasele menționate la art. 2 sau părți ale
acestora, cu excepția celor la care se referă art. 2 alin. (2)
lit. b), nu pot părăsi locațiile înainte ca rezultatul
examenului pentru detectarea Trichinella să fie demonstrat
a fi negativ.
(2) În mod similar, alte părți ale animalului destinat
consumului uman sau animal, care conțin țesut muscular
striat, nu pot părăsi locațiile înainte ca rezultatul
examenului pentru detectarea Trichinella să fie demonstrat
a fi negativ.
(3) Deșeurile de origine animală și subprodusele de
origine animală care nu sunt destinate consumului uman și
care nu conțin musculatură striată pot părăsi locațiile
înainte ca rezultatele examenului pentru detectarea
Trichinella să fie disponibile. Totuși, autoritățile competente
pot solicita un examen pentru detectarea Trichinella sau un
tratament prealabil al subproduselor de origine animală ce
urmează să fie efectuat înainte de a se permite părăsirea
locațiilor.
(4) În cazul în care în abator este instituită o procedură
pentru a se asigura că nicio parte din carcasele examinate
nu părăsește locația până ce rezultatele examenului pentru
detectarea Trichinella se constată a fi negative, iar
procedura este aprobată oficial de autoritățile competente,
marca de sănătate prevăzută la art. 5 alin. (2) din
Hotărârea Guvernului nr. 955/2005 privind aprobarea
Regulilor specifice pentru organizarea de controale oficiale
referitoare la produse de origine animală destinate
consumului uman, publicată în Monitorul Oficial al
României, Partea I, nr. 806 din 5 septembrie 2005, ce
transpune în legislația națională prevederile Regulamentului
Parlamentului European și al Consiliului Uniunii Europene
nr. 854/2004/CE, poate fi aplicată înainte ca rezultatele
examenului pentru detectarea Trichinella să fie disponibile.
ARTICOLUL 5
Instruire

Autoritățile competente trebuie să se asigure ca tot
personalul care participă la examinarea probelor pentru
detectarea Trichinella să fie instruit în mod corespunzător
și să participe la:
a) un program de control al calității testelor utilizate
pentru detectarea Trichinella; și
b) o evaluare regulată a testelor, a înregistrărilor și a
procedurilor de analiză utilizate în laborator.
ARTICOLUL 6
Metode de detectare

(1) Metodele de detectare stabilite la cap. I și II ale
anexei nr. 1 se utilizează pentru a examina probele, așa
cum este menționat la art. 2:

6

MONITORUL OFICIAL AL ROMÂNIEI, PARTEA I, Nr. 896/3.XI.2006

a) în cazul în care există un motiv pentru care se
suspectează o infestare cu Trichinella; sau
b) în cazul în care probele provin din aceeași exploatație
în care anterior au existat rezultate pozitive, folosindu-se
metoda trichineloscopică menționată la art. 16 alin. (1).
(2) Toate probele pozitive vor fi trimise la laboratorul
național de referință sau la laboratorul comunitar de
referință pentru determinarea speciilor de Trichinella
implicate.
ARTICOLUL 7
Planuri de contingență

Autoritatea Națională Sanitară Veterinară și pentru
Siguranța Alimentelor trebuie să pregătească un plan de
contingență până la 31 decembrie 2006, schițând toate
măsurile care urmează să fie luate în cazul în care
testarea probelor la care fac referire art. 2 și 16 confirmă
prezența Trichinella. Planul trebuie să includă detalii
despre:
a) trasabilitatea carcasei/carcaselor infestate și părți ale
acestora care conțin țesut muscular;
b) măsuri pentru tratarea carcasei/carcaselor infestate și
a părților acestora;
c) investigarea sursei infestării și răspândirii în fauna
sălbatică;
d) orice măsuri ce vor fi adoptate la nivel de comerț cu
amănuntul sau la nivel de consumator;
e) măsuri ce vor fi luate în cazul în care în abator nu
se poate identifica carcasa infestată;
f) determinarea speciei de Trichinella implicate.
ARTICOLUL 8
Recunoașterea exploatațiilor oficial libere de Trichinella

Autoritatea competentă poate recunoaște oficial
exploatații sau categorii de exploatații ca libere de
Trichinella, în cazul în care sunt îndeplinite următoarele
cerințe:
a) în cazul exploatațiilor, cerințele stabilite la cap. I și
cap. II lit. A, B și D ale anexei nr. 4;
b) în cazul categoriilor de exploatații, cerințele stabilite
la cap. II lit. C și D ale anexei nr. 4.
ARTICOLUL 9
Obligația operatorilor cu activitate în domeniul alimentar
de a informa

Operatorii cu activitate în domeniul alimentar din
exploatațiile recunoscute ca fiind libere de Trichinella
trebuie să informeze autoritățile competente despre orice
cerință care nu mai este îndeplinită, așa cum este stabilită
la cap. I și cap. II lit. B ale anexei nr. 4, sau despre orice
modificare ce ar putea afecta statusul de liber de
Trichinella al exploatației.
ARTICOLUL 10
Inspecția exploatațiilor libere de Trichinella

(1) Autoritatea competentă trebuie să se asigure că în
exploatațiile declarate libere de Trichinella sunt efectuate
inspecții periodice.
(2) Frecvența inspecțiilor se bazează pe analiza gradului
de risc, luându-se în considerare istoricul bolii și
prevalența, constatările anterioare, zona geografică, fauna
sălbatică locală sensibilă, metodele de creștere,
supraveghere veterinară și conformarea crescătorilor.

(3) Autoritatea competentă se asigură că toate scroafele
și vierii de reproducție care provin din exploatații libere de
Trichinella sunt examinați în concordanță cu art. 2 alin. (1).
ARTICOLUL 11
Programe de monitorizare

(1) Autoritatea competentă va implementa un program
de monitorizare a suinelor domestice, cailor și altor specii
de animale sensibile la Trichinella, care provin din
exploatații sau categorii de exploatații recunoscute ca fiind
libere de Trichinella ori din regiuni în care riscul de
infestare a porcilor domestici cu Trichinella este recunoscut
ca fiind neglijabil, pentru a verifica dacă animalele sunt
într-adevăr libere de Trichinella.
(2) În programul de monitorizare se stabilesc frecvența
testelor, numărul de animale care urmează să fie testate
și planul de prelevare a probelor. În acest scop sunt
prelevate și examinate probe de carne pentru detectarea
prezenței parazitului Trichinella, în concordanță cu cap. I
sau II al anexei nr. 1.
(3) Programul de monitorizare poate include metode
serologice, ca instrument suplimentar, în momentul în care
se validează un test corespunzător de către laboratorul
comunitar de referință.
ARTICOLUL 12
Retragerea recunoașterii oficiale de exploatații libere de
Trichinella sau de regiuni cu un nivel de risc neglijabil

(1) În cazul în care suine domestice sau alte specii de
animale cu risc de infestare cu Trichinella, provenind dintr-o
exploatație recunoscută oficial a fi liberă de Trichinella,
prezintă rezultate pozitive la testele pentru detectarea
Trichinella, autoritatea competentă trebuie fără întârziere:
a) să retragă recunoașterea oficială a exploatației ca
liberă de Trichinella;
b) să examineze toate suinele domestice în timpul
tăierii, în concordanță cu art. 2 alin. (1), și să dispună
efectuarea de teste serologice la toate animalele cu risc de
infestare cu Trichinella din exploatație, imediat ce un test
corespunzător a fost validat de laboratorul comunitar de
referință;
c) să urmărească și să testeze toate animalele de
reproducție sosite în exploatație și, în măsura posibilităților,
toate cele care au părăsit exploatația în cursul a cel puțin
6 luni precedente rezultatelor pozitive; în acest scop sunt
prelevate probe de carne și examinate pentru detectarea
prezenței parazitului Trichinella, utilizându-se metodele de
detectare prevăzute la cap. I și II ale anexei nr. 1; este
posibilă utilizarea unui test serologic imediat ce un test
corespunzător este validat de laboratorul comunitar de
referință;
d) în măsura în care este fezabil, să investigheze
răspândirea infestației parazitare datorate distribuției de
carne provenită de la suine domestice tăiate în perioada
precedentă rezultatelor pozitive;
e) să informeze Comisia Europeană și statele membre
ale Uniunii Europene;
f) să inițieze o anchetă epidemiologică pentru a elucida
cauza infestării;
g) să crească frecvența testelor în baza și în scopul
programului de monitorizare, prevăzut la art. 11;
h) să ia măsuri adecvate, în cazul în care în abator
orice carcasă infestată nu se poate identifica, care să
includă:

MONITORUL OFICIAL AL ROMÂNIEI, PARTEA I, Nr. 896/3.XI.2006
(i)

creșterea dimensiunilor fiecărei probe de carne
colectate pentru analize din carcasele
suspecte; sau
(ii) declararea carcaselor ca fiind improprii
consumului uman; și
(iii) întreprinderea de măsuri corespunzătoare în
vederea eliminării carcaselor suspecte sau
părților acestora și a celor cu rezultate
pozitive.
(2) Autoritatea competentă revocă recunoașterea oficială
a exploatațiilor sau categoriilor de exploatații libere de
Trichinella, în cazul în care:
a) oricare dintre condițiile stabilite la cap. I sau II al
anexei nr. 4 nu mai este îndeplinită;
b) rezultatele testelor serologice sau rezultatele
analizelor de laborator după prelevarea de probe de la
suine tăiate arată că exploatația sau categoria de
exploatații nu mai poate fi considerată liberă de Trichinella.
(3) Atunci când informațiile obținute din programul de
monitorizare sau programul de monitorizare a faunei
sălbatice indică faptul că o regiune nu mai poate fi
considerată regiune în care riscul de infestare cu
Trichinella la suinele domestice este recunoscut a fi
neglijabil, Comisia Europeană elimină regiunea de pe listă
și informează celelalte state membre ale Uniunii Europene.
(4) Ca urmare a revocării recunoașterii, exploatațiile pot
fi recunoscute din nou ca fiind oficial libere de Trichinella
imediat ce problemele identificate au fost soluționate și
cerințele stabilite la cap. II lit. A din anexa nr. 4 sunt
îndeplinite, pentru satisfacerea solicitărilor autorităților
competente.
CAPITOLUL III
Import
ARTICOLUL 13
Cerințe de sănătate pentru import

(1) Carnea speciilor de animale care pot fi purtătoare
de Trichinella, care conține musculatură striată și care
provine dintr-o țară terță, poate fi importată în Comunitatea
Europeană numai dacă a fost examinată pentru detectarea
Trichinella în țara terță respectivă înaintea exportului.
(2) Acest examen trebuie să fie efectuat, în concordanță
cu art. 2, din întreaga carcasă sau, acolo unde nu este
posibil, din fiecare jumătate, sfert, parte sau secțiune a
acesteia.
ARTICOLUL 14
Derogări de la art. 13

(1) Carnea de suine domestice poate fi importată fără
să fi fost supusă examenului la care se face referire la
art. 13, cu condiția ca aceasta să provină dintr-o
exploatație a unei țări terțe care a fost recunoscută de
Comunitatea Europeană ca fiind oficial liberă de Trichinella,
în concordanță cu art. 13 din Regulile specifice pentru
organizarea de controale oficiale referitoare la produse de
origine animală destinate consumului uman, denumite în
continuare Reguli specifice, prevăzute în anexa la
Hotărârea Guvernului nr. 955/2005, pe baza unei solicitări
din partea autorității competente a țării respective, însoțită
de un raport către Comisia Europeană care furnizează
dovezi despre faptul că cerințele stabilite la cap. I al
anexei nr. 4 sunt îndeplinite.

7

(2) Carnea suinelor domestice poate fi importată fără să
fi fost supusă examenului la care se referă art. 13, cu
condiția ca aceasta să fi fost supusă unui tratament prin
congelare în concordanță cu anexa nr. 2, efectuat sub
supravegherea autorității competente din țara terță.
ARTICOLUL 15
Documente

(1) Certificatul de sănătate care însoțește importurile de
carne, după cum este menționat la art. 13, este susținut
de o declarație a medicului veterinar oficial care atestă
următoarele:
a) carnea a fost examinată în țara terță de origine în
concordanță cu art. 13; sau
b) carnea îndeplinește cerințele stabilite la art. 14
alin. (1) sau (2).
(2) Acel document în original însoțește lotul, în afara
cazului în care a fost acordată o derogare în concordanță
cu art. 14 alin. (4) din Regulile specifice, aprobate prin
Hotărârea Guvernului nr. 955/2005, ce transpune în
legislația națională prevederile Regulamentului Parlamentului
European
și
al
Consiliului
Uniunii
Europene
nr. 854/2004/CE.
CAPITOLUL IV
Prevederi tranzitorii și finale
ARTICOLUL 16
Prevederi tranzitorii

(1) Autoritatea Națională Sanitară Veterinară și pentru
Siguranța Alimentelor poate permite utilizarea metodei
trichineloscopice stabilite la cap. III al anexei nr. 1, în
cazuri excepționale, la suinele domestice și sălbatice, până
la 31 decembrie 2009, dacă:
a) carcasele unice, așa cum este menționat la art. 2,
necesită să fie examinate individual într-o unitate care nu
taie mai mult de 15 suine domestice pe zi ori 75 de suine
domestice pe săptămână sau care nu pregătește pentru
punere pe piață mai mult de 10 porci sălbatici pe zi; și
b) metodele de detectare stabilite la cap. I și II ale
anexei nr. 1 nu sunt disponibile.
(2) În cazul în care se utilizează metoda
trichineloscopică, autoritatea competentă trebuie să se
asigure că:
a) carnea este marcată cu o marcă de sănătate care
diferă în mod evident de cea prevăzută la art. 5 alin. (1)
lit. a) din Regulile specifice de igienă pentru alimente de
origine animală, aprobate prin Hotărârea Guvernului
nr. 954/2005, publicată în Monitorul Oficial al României,
Partea I, nr. 805 din 5 septembrie 2005, ce transpune în
legislația națională prevederile Regulamentului Parlamentului
European
și
al
Consiliului
Uniunii
Europene
nr. 853/2004/CE, iar carnea este furnizată direct
consumatorului final sau către unități de vânzare cu
amănuntul care aprovizionează direct consumatorul final; și
b) carnea nu este utilizată pentru fabricarea unor
produse printr-un proces care nu ucide Trichinella.
ARTICOLUL 17

Anexele nr. 1—4 fac parte integrantă din prezenta
normă sanitară veterinară.

8

MONITORUL OFICIAL AL ROMÂNIEI, PARTEA I, Nr. 896/3.XI.2006
ANEXA Nr. 1
la norma sanitară veterinară

METODE DE DETECTARE

CAPITOLUL I
Metoda de detectare de referință
Metoda cu agitatorul magnetic pentru digestia de probe
colective/compuse

t) pipete cu dimensiuni diferite (1, 10, 25 ml) și
suporturi pentru pipete;
u) termometru cu precizie de 0,5șC pentru temperaturi
cuprinse între 1 și 100șC;
v) sifon pentru apa de la robinet.
2. Prelevarea de probe și cantitatea care va fi digerată

1. Aparatură și reactivi:

a) cuțit sau foarfecă și pense pentru tăierea mostrelor;
b) tăvițe marcate cu 50 de pătrate, fiecare dintre
acestea putând conține probe de aproximativ 2 g, sau alte
instrumente care oferă garanții echivalente privind
trasabilitatea probelor;
c) mixer cu cuțit de tocat ascuțit. Dacă probele
depășesc 3 g, trebuie utilizată o mașină de tocat carne cu
o sită cu ochiuri de 2—4 mm sau foarfeca. În cazul cărnii
congelate sau al limbii (după îndepărtarea stratului
superficial care nu poate fi digerat), este necesară o
mașină de tocat carne, iar mărimea probei trebuie mărită
considerabil;
d) un agitator magnetic cu placă de încălzire controlată
de un termostat și baghete teflonate pentru omogenizare,
de aproximativ 5 cm lungime;
e) pâlnii conice din sticlă pentru separare, de cel puțin
2 litri, de preferat cu dop de siguranță din teflon;
f) suporturi, inele de fixare și cleme;
g) sită din plasă de oțel inoxidabil cu ochiurile de
180 microni și diametrul extern de 11 cm;
h) pâlnii, cu diametrul intern nu mai mic de 12 cm,
pentru a putea susține sitele;
i) pahar din sticlă, cu capacitatea de 3 litri;
j) cilindru gradat din sticlă, cu capacitatea de 50—100 ml,
sau tuburi de centrifugă;
k) trichineloscop dotat cu o masă orizontală sau un
stereomicroscop, cu lumină transmisă diascopic, cu
intensitate reglabilă;
l) un număr de plăci Petri de 9 cm diametru (pentru a
le utiliza la stereomicroscop), marcate pe partea interioară
în pătrate de examinare de câte 10 x 10 mm, folosindu-se
un instrument ascuțit;
m) un bazin pentru numărarea larvelor (de utilizat la
trichineloscop), format din plăci acrilice de 3 mm grosime,
cu următoarele caracteristici:
(i) baza bazinului să fie de 180 x 40 mm,
delimitată în pătrate;
(ii) laturile să fie de 230 x 20 mm;
(iii) capetele să fie de 40 x 20 mm. Baza și
capetele trebuie inserate între laturi, pentru a
forma două mânere mici la capete. Partea
superioară a bazei trebuie ridicată cam 7—9 mm
în raport cu baza formată de laturi și capete.
Componentele trebuie să fie lipite între ele cu
un adeziv potrivit pentru material;
n) folie de aluminiu;
o) acid clorhidric 25%;
p) pepsină, concentrație 1:10.000 NF (US National
Formulary), corespunzând la 1:12.500 BP (British
Pharmacopoeia) și la 2000 FIP (Fédération Internationale
de Pharmacie);
q) apă de la robinet încălzită la 46—48șC;
r) balanță cu precizie de minimum 0,1 g;
s) vase metalice, cu capacitatea de 10—15 litri, pentru
colectarea lichidului de digestie rămas;

a) În cazul carcaselor întregi de suine domestice se
prelevează o probă de minimum 1 g din pilierii
diafragmatici, din zona de tranzit spre partea tendinoasă.
Se pot utiliza pense speciale pentru Trichinella, cu condiția
să se poată garanta un grad de precizie cuprins între 1,00
și 1,15 g.
În cazul scroafelor și vierilor de reproducție se
prelevează o probă mai mare, de minimum 2 g, din pilierul
diafragmatic din zona de tranzit spre partea tendinoasă.
În absența pilierilor diafragmatici, se va preleva o probă
de două ori mai mare de 2 g (sau 4 g, în cazul scroafelor
și vierilor de reproducție) din partea costală sau sternală a
diafragmei ori din maseteri, limbă sau mușchii abdominali.
b) În cazul bucăților de carne se prelevează o mostră
de cel puțin 5 g de mușchi striat, care conține puțină
grăsime, și pe cât posibil din apropierea oaselor sau
tendoanelor. O probă de aceleași dimensiuni va fi prelevată
din carnea care nu este destinată preparării termice
complete sau altor procesări ulterioare tăierii.
c) Pentru probele congelate se prelevează o probă cu o
greutate de minimum 5 g de țesut muscular striat în
vederea efectuării analizei.
Greutatea probei de carne se raportează la o probă de
carne care nu conține grăsime sau țesut conjunctiv.
Trebuie acordată o atenție deosebită în momentul
prelevării de probe din limbă, pentru a se evita o eventuală
prelevare din stratul superficial al limbii, care nu este
digerabil și poate împiedica citirea sedimentului.
3. Procedură

I. Probe colective complete (100 de probe odată)
a) Se adaugă 16 ± 0,5 ml de acid clorhidric într-un
pahar de 3 litri, conținând 2,0 litri de apă de la robinet,
preîncălzită la 46—48șC; se introduce în pahar o baghetă
pentru agitare, paharul se așază pe o placă preîncălzită și
se începe agitarea.
b) Se adaugă 10 ± 0,2 g de pepsină.
c) Se mărunțesc în mixer 100 g de probe prelevate în
concordanță cu cerințele pct. 2.
d) Carnea mărunțită va fi transferată în paharul de 3 litri
care conține apă, pepsină și acid clorhidric.
e) Dispozitivul de mărunțire al mixerului se imersează în
mod repetat în lichidul de digestie din pahar, iar vasul în
care se amestecă va fi clătit cu o cantitate mică de lichid
de digestie pentru a îndepărta orice fragment de carne
aderent.
f) Paharul se acoperă cu folie de aluminiu.
g) Agitatorul magnetic trebuie reglat astfel încât să se
mențină o temperatură constantă de 44—46șC pe parcursul
operației. În timpul agitării lichidul de digestie trebuie să se
învârtă la o viteză suficient de mare pentru a forma un
vârtej adânc, dar fără a provoca stropi.
h) Lichidul de digestie este agitat până când
fragmentele de carne dispar (aproximativ 30 de minute).
Agitatorul este apoi oprit și lichidul de digestie este turnat
prin sită în pâlnia de sedimentare. Pentru unele tipuri de

MONITORUL OFICIAL AL ROMÂNIEI, PARTEA I, Nr. 896/3.XI.2006
carne (limbă, carne de vânat etc.) pot fi necesare perioade
mai lungi de digestie (nu mai mult de 60 de minute).
i) Procesul de digestie este considerat a fi satisfăcător
atunci când în sită nu rămâne mai mult de 5% din
greutatea probei inițiale.
j) Lichidul de digestie poate rămâne în pâlnia de
sedimentare pentru 30 de minute.
k) După 30 de minute, se toarnă rapid o probă de
40 ml de lichid de digestie în cilindrul gradat sau într-un
tub de centrifugă.
l) Lichidul de digestie și alte deșeuri lichide se
păstrează într-un vas special până la finalizarea citirii
rezultatelor.
m) Proba de 40 ml va fi lăsată în repaus 10 minute.
Se aspiră atent 30 ml lichid supernatant, pentru a se
îndepărta straturile superioare și pentru a se lăsa un volum
de cel mult 10 ml.
n) Proba de sediment de 10 ml rămasă se transferă
într-un bazin pentru numărarea larvelor sau într-o placă
Petri.
o) Cilindrul gradat sau tubul de centrifugă va fi spălat
cu maximum 10 ml apă de la robinet, care trebuie să fie
adăugați probei în bazinul de numărare a larvelor sau în
placa Petri. Ulterior, proba se examinează cu
trichineloscopul sau stereomicroscopul, la o putere de mărire
de 15—20 de ori. Este permisă vizualizarea și prin alte
tehnici, cu condiția ca examinarea probelor pozitive de
control să fi prezentat rezultate egale sau mai bune decât
metodele de vizualizare tradiționale. În toate cazurile în
care există zone suspecte sau forme similare paraziților,
trebuie să fie utilizate puteri de mărire de 60—100 de ori.
p) Digeratele trebuie să fie examinate imediat ce sunt
gata. Sub niciun pretext examinarea nu poate fi amânată
pentru a doua zi.
În cazul în care digeratele nu sunt examinate în 30 de
minute de la preparare, acestea trebuie să fie clarificate
după cum urmează. Proba finală de 40 ml este turnată
într-un cilindru gradat și lăsată în repaus 10 minute. Apoi
se îndepărtează 30 ml de supernatant, lăsându-se un
volum de 10 ml. Acest volum va fi adus la 40 ml
adăugând apă de la robinet. După o perioadă de
decantare de 10 minute, se aspiră 30 ml supernatant,
lăsându-se într-o placă Petri sau într-un bazin pentru
numărarea larvelor un volum de maximum 10 ml pentru
examinare. Cilindrul gradat de măsurare se clătește cu cel
mult 10 ml apă de la robinet, iar lichidul rezultat va fi
adăugat la proba din placa Petri sau din bazinul pentru
numărarea larvelor, în vederea examinării.
Dacă sedimentul nu este clar în momentul examinării,
proba va fi turnată într-un cilindru gradat și adusă la un
volum de 40 ml prin adăugare de apă de la robinet și se
efectuează apoi procedurile menționate anterior. Procedura
poate fi repetată de două până la 4 ori, până când lichidul
este suficient de clar pentru o citire corectă.
II. Probe colective mai mici de 100 g
Dacă este necesar, se pot adăuga până la 15 g la o
probă totală de 100 g și se pot examina împreună cu
aceste probe, în concordanță cu pct. I alin. 3. Dacă proba
este mai mare de 15 g, aceasta se examinează ca probă
colectivă completă. Pentru probele de până la 50 g lichidul
de digestie și ingredientele pot fi reduse la: 1 litru de apă,
8 ml de acid clorhidric și 5 g de pepsină.
III. Rezultate pozitive sau incerte
În cazul în care examinarea unor probe comune
prezintă un rezultat pozitiv sau incert, se prelevează de la
fiecare porc o probă suplimentară de 20 g, în concordanță

9

cu pct. 2 lit. a). Probele de 20 g provenite de la 5 porci
se adună și se examinează folosindu-se metoda descrisă
anterior. Astfel vor fi examinate probele provenite de la
20 de grupuri a câte 5 porci.
Atunci când se detectează prezența Trichinella într-o
probă comună de la 5 porci, se vor preleva probe
suplimentare individuale de câte 20 g de la porcii din grup
și fiecare probă se va examina separat utilizându-se
metoda descrisă anterior.
Probele care conțin paraziți se vor ține în alcool etilic
90%, pentru conservare și identificare la nivel de specie,
în laboratorul comunitar de referință sau în laboratorul
național de referință.
După colectarea paraziților, lichidele de la probele
pozitive (lichid de digestie, lichid supernatant, lichide de
spălare etc.) urmează să fie decontaminate prin încălzire la
o temperatură minimă de 60șC.
CAPITOLUL II
Metode echivalente
A. Metoda de digestie a probelor colective asistată
mecanic/tehnica sedimentării
1. Aparatură și reactivi:

a) cuțit sau foarfecă pentru tăierea probelor;
b) tăvițe marcate cu 50 de pătrate, fiecare putând
cuprinde 2 g de carne, sau alte instrumente care pot oferi
garanții echivalente privind trasabilitatea probelor;
c) mașină de tocat carne sau mixer electric;
d) un mixer de laborator Stomacher, model
3500 thermo;
e) pungi de plastic potrivite pentru mixerul de laborator
Stomacher;
f) pâlnii conice de separare, cu capacitate de 2 litri, de
preferință prevăzute cu un dop teflonat;
g) suporturi, inele și cleme;
h) site cu plasă de oțel sau alamă și ochiuri de
180 microni, cu diametrul extern de 11 cm;
i) pâlnii, cu diametrul intern de cel puțin 12 cm, care să
susțină sitele;
j) cilindri gradați de 100 ml;
k) un termometru cu precizie de 0,5șC, cu scală de la
1 la 100șC;
l) un vibrator, de exemplu un aparat de bărbierit electric
fără cap;
m) un comutator care se deschide și se închide la
interval de un minut;
n) un trichineloscop cu masă orizontală sau un
stereomicroscop, cu lumină transmisă diascopic, cu
intensitate reglabilă;
o) un bazin de numărare a larvelor și un număr de
plăci Petri cu diametrul de 9 cm, așa cum este prevăzut la
cap. I pct. 1 lit. l) și m);
p) acid clorhidric 17,5%;
q) pepsină, concentrație 1:10.000 NF (US National
Formulary), corespunzătoare la 1: 12:500 BP (British
Pharmacopoeia) și la 2.000 FIP (Fédération Internationale
de Pharmacie);
r) un număr de 10 recipiente pentru reziduuri, care să
fie utilizate pentru decontaminarea aparatelor, de exemplu
cu formol, și a lichidului de digestie rămas în cazul
probelor testate cu rezultat pozitiv;
s) o balanță cu precizie de 0,1 g.

10

MONITORUL OFICIAL AL ROMÂNIEI, PARTEA I, Nr. 896/3.XI.2006

2. Recoltarea probelor și cantităților care vor fi digerate astfel cum
este stipulat la cap. I pct. 2
3. Procedură
I. Triturarea

Triturarea în prealabil a probelor de carne într-o mașină
de tocat va îmbunătăți calitatea digestiei. Dacă se
utilizează un mixer electric, acesta trebuie acționat de 3—4
ori timp de aproximativ câte o secundă de fiecare dată.
II. Procedura digestiei

Această procedură poate implica probe colective
complete (100 g de probe odată) sau probe colective mai
mici de 100 g.
a) Probe colective complete (100 g de probă odată):
(i) la mixerul de laborator Stomacher-3500 thermo
se potrivește o pungă dublă de plastic, iar
termostatul se setează la 40—41șC;
(ii) în punga de plastic interioară se toarnă un litru
și jumătate de apă preîncălzită la 40—41șC;
(iii) la apa din stomacher se adaugă 25 ml de
acid clorhidric 17,5%;
(iv) se adaugă 100 de probe cântărind aproximativ
1 g fiecare (la 25—30șC), luate din fiecare
probă individuală, în concordanță cu pct. 2;
(v) în final, se adaugă 6 g de pepsină. Această
ordine trebuie respectată cu strictețe pentru a
se evita descompunerea pepsinei;
(vi) se pune în funcțiune stomacherul pentru a
tritura conținutul pungii, timp de 25 de minute;
(vii) punga de plastic se scoate din stomacher, iar
lichidul de digestie se filtrează prin sită într-un
pahar de laborator de 3 litri;
(viii) punga de plastic se spală cu aproximativ 100 ml
apă, care apoi se utilizează pentru clătirea sitei
și în final se adaugă filtratului din pahar;
(ix) până la 15 probe individuale pot fi adăugate la
o probă completă de 100 de probe și pot fi
examinate împreună cu acestea.
b) Probe colective mai mici (mai puțin de 100 de probe):
(i) la mixerul de laborator Stomacher-3500 thermo
se potrivește o pungă dublă de plastic, iar
controlul temperaturii se setează la 40—41șC;
(ii) se prepară un lichid de digestie prin
amestecarea a circa un litru și jumătate de
apă cu 25 ml acid clorhidric 17,5 %. Se
adaugă 6 g de pepsină, apoi se omogenizează
la temperatura de 40—41șC. Această ordine
trebuie urmată cu strictețe pentru a se evita
descompunerea pepsinei;
(iii) din lichidul de digestie se măsoară un volum
corespunzător la 15 ml per gram de probă (de
exemplu, pentru 30 de probe volumul necesar
este 30 x 15 = 450 ml) și se transferă în
punga interioară de plastic, împreună cu
probele de carne care cântăresc aproximativ
1 g (la 25—30șC), luate din fiecare probă
individuală, în concordanță cu pct. 2;
(iv) apa la temperatura de 41șC se toarnă în
punga exterioară, pentru a se realiza un volum
total al celor două pungi, de un litru și
jumătate. Stomacherul este lăsat apoi să
tritureze conținutul pungilor timp de 25 de minute;
(v) punga de plastic se scoate apoi din
stomacher, iar lichidul de digestie este filtrat
printr-o sită într-un pahar cu capacitate de
3 litri;
(vi) punga de plastic este spălată cu aproximativ
100 ml apă (la 25—30șC), care va fi folosită
ulterior și la spălarea sitei și în final va fi
adăugată filtratului colectat în pahar.

III. Recuperarea larvelor prin sedimentare:

a) peste lichidul de digestie se adaugă gheață
(300—400 g de fulgi de gheață, solzi de gheață sau
gheață zdrobită) pentru a aduce volumul acestuia până la
2 litri. Apoi, fluidul de digestie se amestecă până la topirea
gheții. În cazul probelor mici [vezi pct. II lit. b)], cantitatea
de gheață trebuie redusă în consecință;
b) lichidul de digestie răcit se transferă într-o pâlnie de
separare de 2 litri, echipată cu un vibrator atașat cu
ajutorul unei cleme;
c) se va permite sedimentarea 30 de minute, timp în
care pâlnia de sedimentare va vibra intermitent (de
exemplu, un minut vibrații urmat de un minut pauză);
d) după 30 de minute, 60 ml de probă din sediment se
toarnă rapid într-un cilindru gradat de 100 ml (după
utilizare pâlnia se spală cu o soluție de detergent);
e) proba de 60 ml se lasă în repaus cel puțin
10 minute, după care se recoltează supernatantul prin
aspirare lăsând un volum de 15 ml probă, care va fi
examinată pentru detectarea prezenței larvelor;
f) pentru aspirare se poate utiliza o seringă de unică
folosință, dotată cu un tub de plastic. Lungimea tubului de
plastic trebuie să fie suficientă pentru a permite ca un
volum de 15 ml să rămână în cilindrul gradat atunci când
pistonul seringii se află la nivelul maxim de absorbție;
g) cei 15 ml rămași se toarnă într-un bazin de
numărare a larvelor sau în două plăci Petri și se
examinează cu ajutorul unui trichineloscop sau
stereomicroscop;
h) cilindrul gradat va fi spălat cu 5—10 ml de apă de
la robinet, iar lichidul de spălare se adaugă probei;
i) lichidul de digestie se va examina imediat.
Examinarea nu trebuie amânată sub nicio formă pentru a
doua zi.
Dacă lichidul de digestie nu este limpede sau dacă
examinarea nu s-a realizat în 30 de minute după
preparare, aceasta se va clarifica după cum urmează:
a) proba finală de 60 ml se toarnă într-un cilindru
gradat și se lasă în repaus 10 minute; se vor aspira 45 ml
de supernatant, iar cei 15 ml rămași vor fi aduși la 45 ml
cu apă de la robinet;
b) după încă o perioadă de repaus de 10 minute, se
îndepărtează prin aspirare 30 ml supernatant, iar cei 15 ml
rămași se toarnă într-o placă Petri sau într-un bazin pentru
numărarea larvelor, pentru examinare;
c) cilindrul gradat se spală cu 10 ml apă de la robinet,
lichidul de spălare adăugându-se la probă, în plăcile Petri
sau în bazinul de numărare a larvelor, pentru examinare.
IV. Rezultate pozitive sau incerte

În cazul rezultatelor pozitive sau incerte se aplică
dispozițiile cap. I pct. 3.III.
B. Metoda de digestie a probelor colective asistată
mecanic/tehnica izolării prin filtrare
1. Aparatură și reactivi

Așa cum a fost stipulat la cap. II lit. A pct. 1.
Echipament suplimentar:
a) pâlnie Ghelman de 1 litru, cu suport de filtru
(diametru 45 mm);
b) filtre rotunde, constând în site rotunde de oțel, cu
ochiuri de 35 microni (diametrul discului: 45 mm), două
inele de cauciuc cu grosimea de 1 mm (diametrul extern:
45 mm, diametrul intern: 38 mm); sita circulară se fixează
între cele două inele de cauciuc și se atașează de acestea
folosindu-se un lipici cu două componente potrivit pentru
cele două materiale;
c) un balon Erlenmeyer de 3 litri, dotat cu un tub lateral
pentru aspirare;
d) o pompă de filtrare;

MONITORUL OFICIAL AL ROMÂNIEI, PARTEA I, Nr. 896/3.XI.2006
e) pungi de plastic, cu capacitate de minimum 80 ml;
f) echipament pentru închiderea pungilor de plastic;
g) renilază, concentrație 1:150.000 unități Soxhlet per
gram.
2. Prelevarea probelor

Așa cum s-a stipulat la cap. I pct. 2.
3. Procedură
I. Triturarea

Triturarea în prealabil a probelor de carne în mașina de
tocat carne va îmbunătăți calitatea digestiei. Dacă se
utilizează un blender electric, acesta trebuie acționat de
3—4 ori timp de aproximativ câte o secundă.
II. Procedura de digestie

Această procedură poate implica grupuri complete de
probe (100 g odată) sau grupuri mai mici de 100 g.
a) Probe complete (100 g de probe odată)
Vezi cap. II lit. A pct. 3.II lit. a).
b) Probe mai mici (mai puțin de 100 de probe)
Vezi cap. II lit. A pct. 3.II lit. b).
III. Recuperarea larvelor prin filtrare:

a) peste lichidul de digestie se adaugă gheață
(300—400 g de fulgi de gheață, solzi de gheață sau
gheață zdrobită) pentru a aduce volumul acestuia până la
2 litri. În cazul probelor mici, cantitatea de gheață trebuie
redusă corespunzător;
b) lichidul de digestie este amestecat până la topirea
gheții. Lichidul de digestie răcit va fi lăsat în repaus cel
puțin 3 minute, pentru a se permite larvelor să se
spiraleze;
c) pâlnia Ghelman, dotată cu suport de filtru și un disc
filtrant, se montează pe un balon Erlenmeyer conectat la o
pompă de filtru;
d) lichidul de digestie se toarnă în pâlnia Ghelman și
se filtrează. Spre sfârșitul filtrării, lichidul de digestie poate
fi ajutat să străbată filtrul prin aspirare cu pompa de filtru.
Aspirarea trebuie oprită înainte de uscarea filtrului, de
exemplu, atunci când mai rămân 2—5 ml de lichid în pâlnie;
e) odată ce întregul lichid de digestie a fost filtrat,
discul de filtrare se îndepărtează și se introduce într-o
pungă de plastic cu capacitate de 80 ml, împreună cu
15—20 ml soluție de renilază. Soluția de renilază se obține
prin adăugarea a 2 g renilază la 100 ml apă de la robinet;
f) punga de plastic se sigilează de două ori și se va
introduce între punga interioară și cea exterioară ale
stomacherului;
g) se pune în funcțiune stomacherul pentru a tritura
conținutul pungii timp de 3 minute, de exemplu, în timp ce
aceasta lucrează probe colective complete sau incomplete;
h) după 3 minute, punga de plastic, discul de filtrare și
soluția de renilază se îndepărtează din stomacher și se
deschide cu ajutorul unei foarfeci. Conținutul lichid se
toarnă în bazinul de numărare a larvelor sau într-o placă
Petri. Punga se va spăla cu 5—10 ml apă, care este apoi
adăugată în bazinul pentru numărarea larvelor pentru
examinarea cu trichineloscopul sau în placa Petri pentru
examinare cu stereomicroscopul;
i) lichidele de digestie trebuie examinate imediat ce
procedura s-a terminat. Examenul nu trebuie amânat sub
nicio formă pentru ziua următoare.
NOTĂ: Discurile de filtrare nu trebuie utilizate dacă nu
sunt perfect curate. Discurile necurățate nu trebuie lăsate
să se usuce. Discurile de filtrare pot fi curățate prin
menținerea acestora peste noapte într-o soluție de renilază.
Înainte de folosire acestea trebuie clătite într-o soluție
proaspătă de renilază, utilizându-se stomacherul.
IV. Rezultate pozitive sau incerte

În cazul rezultatelor pozitive sau incerte, se aplică
prevederile stabilite la cap. I pct. 3.III.

11

C. Metoda digestiei automate pentru probe colective de
până la 35 g
1. Aparatură și reactivi:

a) cuțit și foarfecă pentru obținerea probelor;
b) tăvițe marcate cu 50 de pătrățele, fiecare putând să
conțină 2 g de carne, sau alte materiale care oferă garanții
echivalente privind trasabilitatea probelor;
c) un mixer Trichomatic 35® cu dispozitiv de filtrare;
d) acid clorhidric 8,5 ± 0,5%;
e) membrană filtrantă de policarbonat transparent, cu un
diametru de 50 mm și ochiuri de 14 microni;
f) pepsină, concentrație 1:10.000 NF (US National
Formulary), corespunzătoare la 1:12.500 BP (British
Pharmacopoeia) și la 2.000 FIP (Fédération Internationale
de Pharmacie);
g) o balanță cu precizie de 0,1 g;
h) pense cu vârful plat;
i) un număr de lame de microscop cu lungimea laterală
de 5 cm sau un număr de plăci Petri cu diametrul minim
de 6 cm, cu baza marcată în pătrățele de 10 x 10 mm
folosind un instrument ascuțit;
j) un (stereo)microscop cu sursă de lumină transmisă
(capacitate de mărire de 15—60 de ori) sau un
trichineloscop cu masă orizontală;
k) un recipient pentru colectarea lichidelor reziduale;
l) un număr de 10 recipiente pentru reziduuri care se
vor utiliza pentru decontaminarea aparatelor, de exemplu,
formol, și pentru sucul de digestie rămas când probele
testate sunt pozitive;
m) un termometru cu precizie de 0,5șC, cu scală de la
1 la 100șC.
2. Prelevarea probelor

După cum se stipulează la cap. I pct. 2.
3. Proceduri
I. Procedura de digestie:

a) dispozitivul de filtrare se fixează în mixer, se
conectează tubul de evacuare la recipientul de colectare a
reziduurilor;
b) odată cu activarea mixerului va începe încălzirea;
c) înainte de pornire, valva localizată sub camera de
reacție trebuie deschisă și închisă;
d) se adaugă apoi până la 35 de probe cu greutatea
de aproximativ 1 g fiecare (la 25—30șC) prelevate din
fiecare eșantion individual, în concordanță cu pct. 2. Se
asigură ca fragmentele mari de tendoane să fie
îndepărtate, pentru a nu obstrucționa filtrul;
e) se toarnă apă până la limita superioară a camerei
de lichide conectate la mixer (aproximativ 400 ml);
f) se toarnă circa 30 ml acid clorhidric (8,5%) până la
limita superioară a camerei mai mici de lichide conectate;
g) se pune o membrană filtrantă sub filtrul grosier, în
suportul de filtru în dispozitivul de filtrare;
h) în final, se adaugă 7 g de pepsină. Această ordine
trebuie urmată cu strictețe pentru a se evita
descompunerea pepsinei;
i) se închid capacele camerei de reacție și ale camerei
pentru lichide;
j) se selectează timpul de digestie. Trebuie selectat un
timp scurt de digestie (5 minute) pentru porcii tăiați la
vârsta normală de tăiere și un timp mai lung (8 minute)
pentru alte probe;
k) când se pornește mixerul, procesul de dispersare și
digestie va începe automat, urmat de filtrare. După 10—13
minute, procesul se termină, iar aparatul se oprește
automat;
l) se deschide capacul camerei de reacție, după ce s-a
verificat golirea acesteia. Dacă se formează spumă sau în
cameră rămâne lichid de digestie se repetă procedura în
concordanță cu pct. V.

12

MONITORUL OFICIAL AL ROMÂNIEI, PARTEA I, Nr. 896/3.XI.2006

II. Recuperarea larvelor:

a) se îndepărtează suportul filtrului și se transferă
membrana filtrantă pe o lamă sau pe o placă Petri;
b) se examinează membrana filtrantă, folosindu-se un
(stereo)microscop sau un trichineloscop.
III. Curățarea aparatelor:

a) în cazul rezultatelor pozitive se umple camera de
reacție a blenderului cu apă clocotită până la 2/3. În
camera pentru lichide se toarnă apă de la robinet, până
când acoperă senzorul inferior. După aceasta are loc
operațiunea de curățare automată. Se decontaminează
suportul filtrului și orice alt echipament, de exemplu, cele
cu formol;
b) după încheierea zilei de lucru, camera pentru lichide
a mixerului se va umple cu apă și se va seta pe un ciclu
standard.
IV. Utilizarea membranelor filtrante

Fiecare membrană de policarbonat poate fi utilizată de
maximum 5 ori. Filtrul va fi întors între două folosiri. În
plus, filtrul trebuie verificat după fiecare utilizare pentru
detectarea oricărei deteriorări care ar putea să determine
un caracter impropriu pentru utilizare ulterioară.
V. Metoda care trebuie aplicată atunci când digestia este incompletă și nu
poate fi efectuată filtrarea

Odată ce mixerul a fost setat pe un ciclu automat, în
concordanță cu prevederile lit. C pct. 3.I, se deschide
capacul camerei de reacție și se va verifica dacă s-a
format spumă sau a rămas lichid. În această situație se
procedează după cum urmează:
a) se închide valva de sub camera de reacție;
b) se îndepărtează suportul de filtru și se transferă
membrana filtrantă pe o lamă sau într-o placă Petri;
c) se pune o nouă membrană filtrantă în suportul de
filtru, care se atașează apoi aparatului;
d) se umple camera pentru lichide a mixerului până la
nivelul senzorului inferior;
e) se pornește ciclul de curățare automată;
f) după finalizarea ciclului de curățare automată, se
deschide capacul camerei de reacție și se verifică dacă
mai există lichid în ea;
g) dacă camera este goală, se îndepărtează suportul
filtrului și se transferă membrana filtrantă pe o lamă sau o
placă Petri, cu ajutorul unei pensete;
h) se examinează cele două membrane filtrante în
concordanță cu prevederile pct. 3.II. Dacă nu este posibilă
examinarea filtrelor, se repetă întregul proces de digestie,
cu prelungirea timpului de digestie, în concordanță cu
pct. 3.I.
VI. Rezultate pozitive sau incerte

În cazul rezultatelor pozitive sau incerte se aplică
prevederile stabilite la cap. I pct. 3.III.
CAPITOLUL III
Examinarea trichineloscopică
1. Aparatură:

a) un trichineloscop cu bec incandescent cu mărire de
34—40 sau 80—100 de ori sau un stereomicroscop cu
lumină transmisă diascopic, cu intensitate reglabilă;
b) un compresor pentru presarea probelor, format din
două lame de sticlă (una dintre acestea este divizată în
câmpuri egale);
c) foarfeci mici, curbate;
d) pense mici;
e) un cuțit pentru tăierea probelor;
f) containere numerotate mici pentru păstrarea separată
a probelor;
g) o pipetă cu picurător;

h) un pahar cu acid acetic și unul cu hidroxid de
potasiu pentru clarificarea calcificărilor și înmuierea cărnii
uscate.
2. Recoltarea probelor

În cazul carcaselor întregi, se recoltează câteva probe
de mărimea unei alune de la fiecare animal:
a) la porcii domestici, aceste probe sunt recoltate din
ambii pilieri diafragmatici la tranzitul dintre musculatură și
partea tendinoasă;
b) la mistreți, probele se recoltează din ambii pilieri
diafragmatici în zona de tranzit dintre musculatură și partea
tendinoasă și suplimentar din maseteri, musculatura distală
a membrului anterior, mușchii intercostali și linguali,
însumând un total de 6 probe de la fiecare animal
individual;
c) dacă unii dintre acești mușchi nu sunt disponibili
recoltării, se recoltează un total de 4 probe din
musculatura disponibilă;
d) la bucățile de carne, din fiecare piesă se recoltează
4 probe de musculatură striată din zone diferite, de
mărimea unei alune, dacă este posibil fără grăsime, și,
acolo unde este posibil, aproape de os sau tendon.
3. Procedeu

a) În general, pe un câmp al compresorului se depun
1,0 ± 0,1 g carne, care corespund în mod normal la
28 de bucăți de mărimea unui bob de ovăz. Dacă este
necesar, se examinează două compresoare, respectiv
56 de etalări.
b) Dacă la porcii domestici sunt prezenți ambii pilieri
diafragmatici, persoana care efectuează examenul pentru
Trichinella va decupa câte 28 de bucăți de mărimea unui
bob de ovăz din fiecare pilier, rezultând un total de 56.
c) Dacă este prezent doar un singur pilier, atunci se
decupează 56 de bucăți din zone diferite, dacă este posibil
de la locul de tranzit dintre musculatură și partea
tendinoasă.
d) Probele prelevate din celelalte 4 grupe musculare de
la mistreți sunt tăiate fiecare în 7 fragmente de mărimea
boabelor de ovăz, obținându-se un total de 28 de
fragmente suplimentare.
e) Persoana care efectuează examenul pentru
Trichinella va compresa cele 56 (sau 84) de bucăți între
lamele compresorului, astfel încât acestea să permită
citirea unui text tipărit normal prin preparatul lamelar.
f) Dacă carnea sau proba care se va examina este
veche și uscată, preparatul poate fi reîmprospătat timp de
10 sau 20 de minute, înainte de compresie, cu ajutorul
unei soluții care conține o parte hidroxid de potasiu și
două părți apă.
g) Din fiecare probă prelevată din bucățile de carne,
persoana care efectuează examenul pentru Trichinella va
tăia 14 fragmente de dimensiunea bobului de ovăz,
realizând un total de 56 de etalări.
h) Examinarea microscopică trebuie realizată prin
scanarea lentă și atentă a fiecărui preparat la o mărire de
30—40 de ori.
i) Dacă examinarea trichineloscopică relevă zone
suspecte, acestea trebuie să fie examinate la cea mai
mare putere de mărire a trichineloscopului (80—100 de ori).
j) Atunci când rezultatul este incert, examinarea se
repetă prin prelevarea de noi probe și preparate lamelare
până când se vor obține informațiile solicitate. Examenul
trichineloscopic trebuie să fie efectuat timp de cel puțin
6 minute.
k) Timpul minim stabilit pentru examinare nu include
timpul necesar pentru prelevarea probelor și realizarea
preparatelor.
l) Ca o regulă generală, examinatorul nu trebuie să
inspecteze mai mult de 840 de piese pe zi, ceea ce
corespunde examinării a 15 porci domestici sau 10 mistreți.

MONITORUL OFICIAL AL ROMÂNIEI, PARTEA I, Nr. 896/3.XI.2006

13
ANEXA Nr. 2
la norma sanitară veterinară

TRATAREA PRIN CONGELARE

A. Metoda de congelare 1
a) Carnea adusă în stare congelată trebuie păstrată în
această stare.
b) Echipamentul tehnic și sursa de alimentare cu
energie a camerei de refrigerare trebuie să fie de așa
natură încât să poată asigura ca temperatura necesară să
fie atinsă foarte rapid și menținută la nivelul întregului
spațiu, cât și al cărnii.
c) Ambalajele izolatoare trebuie să fie îndepărtate
înainte de congelare, cu excepția cazului în care carnea se
află deja la temperatura necesară atunci când este
introdusă în camera de refrigerare sau carnea este astfel
ambalată încât ambalajul nu va împiedica să se atingă
temperatura necesară în intervalul de timp specificat.
d) Loturile stocate în camera de refrigerare trebuie ținute
separat și închise cu cheie.
e) Data și ora la care este introdus fiecare lot în
camera de congelare trebuie să fie înregistrate.
f) Temperatura din camera de refrigerare trebuie să fie
de cel puțin –25șC. Aceasta trebuie să fie măsurată
folosindu-se instrumente termoelectrice calibrate și
înregistrate în mod continuu. Măsurarea nu se poate
efectua direct în coloana de aer rece. Instrumentele trebuie
să fie ținute închise cu cheie. Graficele de temperatură
trebuie să includă date relevante din registrul de inspecție
a cărnii privind data și ora începerii și finalizării congelării,
iar înregistrările trebuie păstrate timp de un an după
redactare.
g) Carnea cu un diametru sau cu o grosime de până la
25 cm trebuie să fie congelată timp de cel puțin 240 de
ore consecutiv, iar carnea cu diametrul sau grosimea între
25 și 50 cm trebuie congelată timp de cel puțin 480 de
ore consecutiv. Acest proces de congelare nu trebuie să
fie aplicat cărnii cu grosime sau cu diametru mai mare.
Timpul de congelare este calculat începând cu punctul din
care temperatura din camera de congelare atinge valoarea
specificată la lit. f).
B. Metoda de congelare 2
Este în conformitate cu prevederile generale de la
lit. a)—e) ale metodei 1 de congelare și se aplică
următoarea combinație timp-temperatură:
a) carnea cu diametrul sau grosimea de până la 15 cm
trebuie congelată respectându-se una dintre următoarele
combinații timp-temperatură:
(i) 20 de zile la –15șC;
(ii) 10 zile la –23șC;
(iii) 6 zile la –29șC;
b) carnea cu diametrul sau grosimea între 15 și 50 cm
trebuie congelată respectându-se una dintre următoarele
combinații timp-temperatură:

(i) 30 de zile la –15șC;
(ii) 20 de zile la –25șC;
(iii) 12 zile la –29șC.
Temperatura din camera de refrigerare nu trebuie să fie
mai mare decât nivelul temperaturii selectate pentru
inactivare. Aceasta trebuie să fie măsurată folosindu-se
instrumente termoelectrice calibrate și înregistrată în mod
continuu. Măsurarea nu se poate efectua direct în coloana
de aer rece. Instrumentele trebuie să fie ținute închise cu
cheie.
Graficele de temperatură trebuie să includă date
relevante din registrul de inspecție a cărnii privind data și
ora începerii și finalizării congelării, iar înregistrările trebuie
păstrate timp de un an după redactare.
Atunci când se utilizează tuneluri de frig și procedurile
amintite nu sunt urmate cu strictețe, operatorul cu activitate
în domeniul industriei alimentare trebuie să aibă capacitatea
de a dovedi autorităților competente că metoda alternativă
aplicată este eficientă în distrugerea parazitului Trichinella
din carnea de porc.
C. Metoda de congelare 3
Tratamentul constă în congelarea-deshidratarea
comercială sau congelarea cărnii în combinațiile timptemperatură specificate, cu monitorizarea temperaturii în
centrul fiecărei secțiuni.
a) Trebuie să fie respectate prevederile generale de la
lit. a)—e) ale metodei 1 de congelare și se aplică
următoarea combinație timp-temperatură:
(i) 106 ore la –18șC;
(ii) 82 de ore la –21șC;
(iii) 63 de ore la –23,5șC;
(iv) 48 de ore la –26șC;
(v) 35 de ore la –29șC;
(vi) 22 de ore la –32șC;
(vii) 8 ore la –35șC;
(viii) 1/2 oră la –37șC.
b) Temperatura trebuie să fie măsurată prin utilizarea
unor instrumente calibrate termoelectric și înregistrată în
mod continuu. Sonda termometrului se inserează în centrul
unei probe de carne, care nu va fi mai mică decât cea
mai subțire bucată de carne care va fi congelată. Această
bucată trebuie plasată în poziția cea mai puțin favorabilă
din camera de refrigerare, nu în apropierea echipamentului
de răcire sau expusă direct jetului de aer rece.
Instrumentele trebuie păstrate închise cu cheie. Graficele
de temperatură trebuie să includă date relevante din
registrul de inspecție a cărnii privind data și ora începerii și
finalizării congelării, iar înregistrările trebuie păstrate timp de
un an după redactare.
ANEXA Nr. 3
la norma sanitară veterinară

EXAMINAREA ALTOR ANIMALE DECÂT SUINELE

Carnea de cal, vânat sălbatic sau altă carne care ar
putea conține parazitul Trichinella trebuie să fie examinată
în concordanță cu una dintre metodele de digestie
specificate în cap. I sau II al anexei nr. 1, cu următoarele
modificări:
a) probele care cântăresc cel puțin 10 g sunt prelevate
din musculatura linguală sau maseterină a cailor și din

musculatura membrelor anterioare, limbă sau diafragm la
mistreți;
b) în cazul cailor, atunci când acești mușchi lipsesc, se
va preleva o probă mai voluminoasă din pilierii
diafragmatici la locul de tranzit spre porțiunea tendinoasă.
Mușchii trebuie să fie curățați de țesut conjunctiv și
grăsime;

14

MONITORUL OFICIAL AL ROMÂNIEI, PARTEA I, Nr. 896/3.XI.2006

c) cel puțin 5 g de probă trebuie să fie supuse
digestiei, urmând metoda de referință de detectare
prezentată în cap. I al anexei nr. 1 sau o metodă
echivalentă prezentată în cap. II al aceleiași anexe. Pentru
fiecare digestie, greutatea totală a mușchilor examinați nu
trebuie să depășească 100 g, în cazul metodei prezentate
în cap. I și al metodelor prezentate în cap. II lit. A și B, și
35 g în cazul metodei prezentate în cap. II lit. C din anexa
nr. 1;
d) atunci când rezultatul este pozitiv, se prelevează încă
o probă de 50 g pentru examinare independentă ulterioară;
e) fără a se aduce atingere regulilor de conservare a
speciilor de animale, toate tipurile de carne de vânat, altele
decât cea de mistreț, cum ar fi cea de urși, mamifere

carnivore (inclusiv mamifere marine) și reptile, vor fi testate
prin prelevarea unor probe de 10 g de mușchi din locurile
de elecție sau cantități mai mari dacă musculatura de
elecție lipsește. Locurile de elecție sunt:
(i) la urs: diafragm, maseteri și limbă;
(ii) la mamifere acvatice: limbă;
(iii) la crocodil: maseteri, musculatura pterigoidiană
și intercostală;
(iv) la păsări: musculatura capului (de exemplu,
maseteri și mușchii gâtului);
f) timpul de digestie trebuie să fie suficient pentru a
asigura digestia adecvată a țesuturilor acestor animale,
însă nu trebuie să depășească 60 de minute.
ANEXA Nr. 4
la norma sanitară veterinară

CONDIȚII DETALIATE

pentru exploatațiile libere de Trichinella și pentru regiunile cu risc neglijabil pentru Trichinella
În scopul prezentei anexe, condiții controlate de
adăpostire în sisteme integrate de producție înseamnă un tip
de îngrijire a animalelor în care suinele sunt ținute
permanent în condiții controlate de către operatorul cu
activitate în domeniul alimentar în ceea ce privește hrănirea
și adăpostirea.
CAPITOLUL I
Obligații ale operatorilor cu activitate în domeniul
alimentar
A. Pentru a obține recunoașterea oficială de exploatație
liberă de Trichinella trebuie să fie îndeplinite de către
operatorii cu activitate în domeniul alimentar următoarele
cerințe:
a) operatorul trebuie să fi luat toate măsurile de
precauție privind construcția și întreținerea clădirii pentru a
se preveni accesul rozătoarelor și al oricăror alte mamifere
și păsări carnivore mari la clădirile în care sunt ținute
animalele;
b) operatorul trebuie să aplice un program de control al
dăunătorilor, în special pentru rozătoare, eficient pentru
prevenirea infestării porcilor. Operatorul trebuie să țină un
registru al programului pentru îndeplinirea cerințelor
autorității competente;
c) operatorul trebuie să se asigure că toată hrana
pentru animale este obținută prin utilaje care produc hrana
pentru animale în concordanță cu principiile descrise în
Regulamentul (CE) nr. 183/2005 al Parlamentului European
și al Consiliului din 12 ianuarie 2005, care stabilește
cerințele de igienă pentru hrana animalelor;
d) operatorul trebuie să depoziteze hrana pentru animale
destinată speciilor susceptibile la Trichinella în buncăre
închise sau în alte containere care sunt impenetrabile
pentru rozătoare. Toate celelalte provizii de hrană pentru
animale trebuie să fie tratate termic sau produse și
depozitate astfel încât să îndeplinească cerințele autorităților
competente;
e) operatorul trebuie să se asigure că animalele moarte
sunt colectate în vederea eliminării prin mijloace sanitare,
într-un interval de 24 de ore de la moarte. Totuși, purceii
morți pot fi colectați și depozitați în exploatație în
containere bine închise, până la momentul eliminării;
f) dacă în vecinătatea exploatației este localizată o
groapă de gunoi, operatorul trebuie să informeze autoritatea

competentă. Ulterior, autoritatea competentă trebuie să
evalueze riscul implicat și să decidă dacă exploatația va fi
recunoscută ca liberă de Trichinella;
g) operatorul trebuie să se asigure că purceii care intră
în exploatație din exterior și purceii cumpărați sunt născuți
și crescuți în condiții controlate de adăpostire în sisteme
integrate de producție;
h) operatorul trebuie să se asigure că porcii sunt
identificați astfel încât fiecărui animal să îi poată fi trasată
proveniența;
i) operatorul poate introduce animale noi în exploatație
numai dacă acestea:
(i) provin din exploatații recunoscute oficial ca
libere de Trichinella; sau
(ii) sunt însoțite de certificate autentificate de
autoritatea compententă din țara exportatoare,
care atestă că animalele provin dintr-o
exploatație liberă de Trichinella; sau
(iii) sunt ținute în izolare până când rezultatele
testelor serologice aprobate de laboratorul
comunitar de referință se dovedesc a fi
negative. Prelevarea probelor serologice trebuie
începută numai după ce animalele au fost
prezente în exploatație timp de 4 săptămâni;
j) operatorul trebuie să se asigure că niciun porc
destinat tăierii nu a avut acces în exterior, pe întreaga
perioadă de producție;
k) accesul în exterior, pe parcursul primelor câteva
săptămâni de viață înainte de înțărcare, va fi permis numai
dacă toate condițiile următoare sunt îndeplinite:
(i) nu au fost diagnosticate infestații cu Trichinella
la animalele domestice din țară în ultimii
10 ani;
(ii) există un program de supraveghere anuală
pentru fauna sălbatică susceptibilă la
Trichinella. Programele trebuie să fie bazate pe
analiza riscului și trebuie să fie dirijate într-o
arie epidemiologică legată de locația geografică
a exploatațiilor libere de Trichinella. Programul
trebuie să testeze speciile indicator relevante
pe baza constatărilor precedente. Rezultatele
trebuie să indice o prevalență a Trichinella la
animalele indicator de sub 0,5%;
(iii) când sunt în exterior, animalele trebuie ținute
în zone împrejmuite corespunzător;

MONITORUL OFICIAL AL ROMÂNIEI, PARTEA I, Nr. 896/3.XI.2006
(iv)

trebuie să fie instituit programul de
monitorizare la care se face referire la art. 11
din norma sanitară veterinară, iar monitorizarea
trebuie să fie mai frecventă în exploatațiile
implicate;
(v) de la toate scroafele și vierii ținuți în scop de
reproducție în exploatație trebuie să se
preleveze probe în mod sistematic la tăiere, în
vederea examinării, folosindu-se metoda de
referință de detectare descrisă în cap. I al
anexei nr. 1 sau una dintre metodele
echivalente descrise în cap. II al aceleiași
anexe; și
(vi) trebuie să fie luate măsuri pentru prevenirea
accesului carnivorelor mari și al păsărilor
omnivore (de exemplu, ciori, păsări răpitoare).
B. Operatorii cu activitate în domeniul alimentar din
exploatațiile recunoscute ca libere de Trichinella trebuie să
informeze autoritatea competentă în cazul în care oricare
dintre cerințele lit. A nu mai este îndeplinită sau atunci
când intervin orice alte modificări care ar putea afecta
statusul de exploatație liberă de Trichinella.
CAPITOLUL II
Obligațiile autorităților competente
A. Autoritatea Națională Sanitară Veterinară și pentru
Siguranța Alimentelor poate recunoaște o explotație ca fiind
liberă de Trichinella, cu condiția ca:
a) într-un interval de 12 luni să fie efectuate cel puțin
două vizite de control, înainte de recunoașterea
exploatației, pentru a se verifica conformitatea cu cerințele
cap. I lit. A al anexei nr. 4; și
b) toți porcii trimiși pentru tăiere pe parcursul a 24 de
luni precedente recunoașterii sau chiar o perioadă mai
lungă, dacă Autoritatea Națională Sanitară Veterinară și
pentru Siguranța Alimentelor decide că este necesar să fi
fost testați pentru a se asigura îndeplinirea cerințelor
autorității competente privind faptul că a fost testat un
număr suficient de animale dintr-o exploatație, folosindu-se
una dintre metodele de detectare a paraziților descrise în
cap. I și II ale anexei nr. 1; și
c) rezultatele testelor să fi fost negative; și
d) să fi fost instituit un program de monitorizare a
riscului privind fauna sălbatică, în acele zone în care fauna
sălbatică coexistă cu exploatațiile de animale domestice
care au solicitat obținerea statusului de liber de Trichinella.
Programul de monitorizare optimizează detectarea
paraziților prin aplicarea celei mai potrivite tehnici de
detectare și utilizarea unui animal indicator corespunzător,
prin prelevarea probelor de la un număr mare de animale
și prelevarea cantitativă a probelor de carne atât cât este
fezabil. Paraziții detectați la animalele sălbatice sunt
identificați la nivel de specie într-un laborator de referință,
comunitar sau național. Laboratorul comunitar de referință
poate oferi asistență prin pregătirea unui protocol
standardizat pentru un program de monitorizare a faunei
sălbatice. Datele anamnetice pot fi utilizate pentru
îndeplinirea cerințelor menționate în această parte.
B. În situația în care în România nu a fost detectată
prezența Trichinella timp de 10 ani consecutiv, autoritățile
competente pot recunoaște o exploatație ca fiind liberă de
Trichinella, cu condiția ca cerințele lit. A lit. d) să fie
îndeplinite.
C. Autoritatea competentă poate decide să recunoască
o categorie de exploatații ca fiind liberă de Trichinella, în
cazul în care sunt îndeplinite toate condițiile următoare:

15

a) toate cerințele stabilite în cap. I lit. A al anexei nr. 4
sunt îndeplinite, cu excepția lit. k), care nu se aplică; și
b) nu au fost detectate infestații autohtone cu Trichinella
în țară în ultimii 10 ani, pe parcursul cărora au fost
efectuate testări continue asupra populației de porcine
tăiate, astfel încât să ofere o credibilitate de cel puțin 95%
că, în cazul în care prevalența pentru Trichinella depășește
0,0001%, orice infestație va fi detectată; și
c) trebuie să fie disponibilă o descriere clară a
categoriei de exploatație, a tipului de creștere a animalelor
și a tipului de animale implicate; și
d) a fost stabilit un program de monitorizare a riscului
pentru fauna sălbatică, în concordanță cu cap. II lit. A
lit. d) al anexei nr. 4.
D. Suplimentar față de cerințele precizate în anexa nr. 4
la Norma sanitară veterinară referitoare la monitorizarea
zoonozelor și agenților zoonotici, aprobată prin Ordinul
președintelui Autorității Naționale Sanitare Veterinare și
pentru Siguranța Alimentelor nr. 34/2006, ce transpune în
legislația națională Directiva 2003/99/CE, raportul inițial și
raportările anuale ulterioare către Comisia Europeană vor
trebui să conțină următoarele informații:
a) numărul cazurilor (importate și autohtone) de
Trichinella la om, inclusiv datele epidemiologice;
b) rezultatele testărilor pentru Trichinella la porcii
domestici care nu sunt crescuți în condiții controlate de
cazare în sisteme integrate de producție. Rezultatele
trebuie să includă vârsta și sexul animalelor afectate, tipul
sistemului de management, tipul metodei de diagnostic
utilizate, gradul de infestație (dacă este cunoscut) și orice
altă informație relevantă;
c) rezultatele testărilor pentru Trichinella la scroafele și
vierii de reproducție. Rezultatele trebuie să includă
informațiile menționate la lit. b);
d) rezultatele testărilor pentru Trichinella la carcasele de
mistreți, cai, vânat sau orice alt animal indicator;
e) rezultatul testelor serologice la care se face referire
la art. 11 din norma sanitară veterinară, odată ce testul
corespunzător a fost validat de laboratorul comunitar de
referință;
f) alte cazuri în care se suspectează prezența
Trichinella, fie importate, fie autohtone, și toate rezultatele
de laborator relevante;
g) detaliile privind toate cazurile pozitive și verificarea
speciei de Trichinella de către laboratorul comunitar sau
național de referință;
h) datele vor fi transmise în formatul și în concordanță
cu programarea efectuată de EFSA pentru raportarea
zoonozelor;
i) pentru rapoartele care vizează exploatațiile sau
categoriile de exploatații libere de Trichinella: informații
asupra numărului de exploatații libere de Trichinella și
rezumatul rezultatelor inspecțiilor din exploatațiile libere de
Trichinella, inclusiv informațiile privind conformitatea
fermierului;
j) pentru rapoartele privind regiunile cu risc neglijabil,
trebuie transmise informații privind:
(i) programul de monitorizare implementat în
concordanță cu art. 11 din norma sanitară
veterinară sau informații echivalente;
(ii) programul de monitorizare a riscului privind
fauna sălbatică în concordanță cu cerințele
lit. A lit. d) sau informații echivalente.

16

MONITORUL OFICIAL AL ROMÂNIEI, PARTEA I, Nr. 896/3.XI.2006

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea reglementării tehnice îGhid privind proiectarea structurilor de pământ armat
cu materiale geosintetice și metalice“, indicativ GP 093-06
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 10 din 11 iulie 2006 al Comitetului tehnic de coordonare
generală,
ministrul transporturilor, construcțiilor și turismului emite următorul ordin:
Art. 1. — Se aprobă reglementarea tehnică îGhid
privind proiectarea structurilor de pământ armat cu
materiale geosintetice și metalice“, indicativ GP 093-06,
elaborată de Universitatea Tehnică de Construcții București,
prevăzută în anexa*) care face parte integrantă din
prezentul ordin.

Art. 2. — Prezentul ordin se va publica în Monitorul
Oficial al României, Partea I, și va intra în vigoare în
termen de 30 de zile de la data publicării.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Radu Mircea Berceanu
București, 21 septembrie 2006.
Nr. 1.764.
*) Anexa se publică ulterior în Monitorul Oficial al României, Partea I, nr. 896 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 896/3.XI.2006 conține 16 pagini.

Prețul: 1,15 lei

&JUYDGY|120723]
ISSN 1453—4495

