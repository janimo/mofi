Anul 174 (XVIII) — Nr. 106

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 februarie 2006

SUMAR
Nr.

Pagina

HOTĂRÂRI ALE GUVERNULUI ROMÂNIEI
1.881/2005. — Hotărâre privind înființarea unor institute
și centre de cercetare-dezvoltare agricolă prin
reorganizarea unor institute, centre, stațiuni și
societăți comerciale de cercetare și producție
agricolă.......................................................................
80. — Hotărâre privind aprobarea Acordului de
cooperare dintre Ministerul Administrației și
Internelor din România și Ministerul Securității
Publice din Republica Populară Chineză pentru
prevenirea și combaterea traficului și consumului
ilicit de substanțe stupefiante, psihotrope și
precursori, semnat la Beijing la 14 noiembrie 2005
Acord de cooperare între Ministerul Administrației și
Internelor din România și Ministerul Securității
Publice din Republica Populară Chineză pentru
prevenirea și combaterea traficului și consumului
ilicit de substanțe stupefiante, psihotrope și
precursori ..................................................................
93. — Hotărâre pentru modificarea alin. 3 al art. 4 din
Instrucțiunile de metrologie legală IML 8-01
îPreambalarea unor produse în funcție de masă

HOTĂRÂRI

ALE

Nr.
sau volum“, aprobate prin Hotărârea Guvernului
nr. 530/2001 ..............................................................
— Hotărâre pentru modificarea alin. (3) al art. 4
din Hotărârea Guvernului nr. 1.669/2005 privind
constituirea și funcționarea Comitetului Director de
Asigurare la Dezastre ...............................................
— Hotărâre pentru modificarea și completarea
Hotărârii Guvernului nr. 1.557/2002 privind
aprobarea mecanismului de acordare a sprijinului
financiar de la bugetul de stat prin Programul de
creștere a competitivității produselor agroalimentare

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
96/1.159. — Ordin al ministrului transporturilor,
construcțiilor și turismului și al ministrului
administrației și internelor pentru modificarea și
completarea Ordinului ministrului transporturilor,
construcțiilor și turismului și al ministrului
administrației și internelor nr. 1.654/979/2005
privind introducerea unor restricții pe drumul
național DN 1 (E 60) sectorul București—Ploiești—
Brașov ........................................................................

8

105.
1–3
108.

4

4–5

Pagina

GUVERNULUI

5

6

ROMÂNIEI

GUVERNUL ROMÂNIEI

HOTĂRÂRE
privind înființarea unor institute și centre de cercetare-dezvoltare agricolă
prin reorganizarea unor institute, centre, stațiuni și societăți comerciale de cercetare
și producție agricolă
În temeiul art. 108 din Constituția României, republicată, al art. 7 alin. (1), al art. 8 alin. (3) din Legea
nr. 290/2002 privind organizarea și funcționarea unităților de cercetare-dezvoltare din domeniile agriculturii, silviculturii,
industriei alimentare și a Academiei de Științe Agricole și Silvice îGheorghe Ionescu-Șișești“, cu modificările și completările
ulterioare, și al art. 11 din Ordonanța Guvernului nr. 57/2002 privind cercetarea științifică și dezvoltarea tehnologică,
aprobată cu modificări și completări prin Legea nr. 324/2003,
Guvernul României adoptă prezenta hotărâre.
Art. 1. — Se înființează institutele și centrele de
cercetare-dezvoltare agricolă, prevăzute în anexele nr. 1—11,

ca instituții publice cu personalitate juridică, finanțate potrivit
prevederilor legale din venituri proprii, în subordinea

2

MONITORUL OFICIAL AL ROMÂNIEI, PARTEA I, Nr. 106/3.II.2006

Academiei de Științe Agricole și Silvice îGheorghe IonescuȘișești“, prin reorganizarea unor institute, centre, stațiuni și
societăți comerciale de cercetare și producție agricolă, care
se desființează.
Art. 2. — (1) Patrimoniul institutelor și centrelor de
cercetare-dezvoltare agricolă nou-înființate, prevăzute în
anexele nr. 1—11, constituit din bunuri proprietate publică
a statului, bunuri proprietate privată a statului și bunuri
proprii, după caz, potrivit situației financiare încheiate la
data de 31 decembrie 2004, este prevăzut în anexele
nr. 1.a)—11.a) și se preia pe bază de protocol de predarepreluare de la institutele, centrele, stațiunile și societățile
comerciale de cercetare și producție agricolă, care se
desființează, în termen de 30 de zile de la data intrării în
vigoare a prezentei hotărâri, întocmindu-se balanța de
verificare la data respectivă din partea predătorului,
conform reglementărilor contabile aplicabile.
(2) Se aprobă trecerea bunurilor imobile aflate în
domeniul public al statului și în administrarea institutelor,
centrelor, stațiunilor și societăților comerciale de cercetare
și producție agricolă, în domeniul privat al statului și în
administrarea institutelor și centrelor de cercetare-dezvoltare
agricolă nou-înființate, prevăzute în anexele nr. 1—11,
având datele de identificare prevăzute în anexele nr. 2.b)
și 3.b).
(3) Se aprobă trecerea cu titlu gratuit, libere de sarcini
și fără gajuri constituite asupra lor, a bunurilor proprii
prevăzute la pct. 1 din anexa nr. 10.a), aflate în
patrimoniul Societății Comerciale de Cercetare-Dezvoltare
Rurală îCEDER“ — S.A., care se desființează, în domeniul
public al statului și în administrarea Institutului de
Cercetare-Dezvoltare pentru Montanologie Cristian — Sibiu.
Acțiunile deținute de Ministerul Agriculturii, Pădurilor și
Dezvoltării Rurale, în calitate de acționar unic la Societatea
Comercială de Cercetare-Dezvoltare Rurală îCEDER“ —
S.A. Cristian — Sibiu, se anulează.
(4) Suprafețele de teren ale institutelor, centrelor,
stațiunilor și societăților comerciale de cercetare și
producție agricolă, aflate în domeniul public al statului și în
administrarea Agenției Domeniilor Statului și concesionate
institutelor, centrelor, stațiunilor și societăților comerciale de
cercetare și producție agricolă, trec în administrarea
institutelor și centrelor de cercetare-dezvoltare agricolă nouînființate și au datele de identificare prevăzute în anexele
nr. 1.c)—6.c), 8.c)—11.c).
(5) Predarea-preluarea suprafețelor de teren prevăzute
la alin. (4) se face pe bază de protocol încheiat între
părțile interesate, în termen de 30 de zile de la data
intrării în vigoare a prezentei hotărâri.
(6) Se aprobă trecerea în domeniul public al statului și
în administrarea institutelor și centrelor de cercetaredezvoltare agricolă nou-înființate, prevăzute în anexele
nr. 1—11, a suprafețelor de teren aflate în domeniul privat
al statului și în administrarea Agenției Domeniilor Statului
și concesionate institutelor, centrelor, stațiunilor și societății
comerciale de cercetare și producție agricolă, având datele
de identificare prevăzute în anexele nr. 2.d)—6.d) și 8.d).
Art. 3. — Pentru suprafețele de teren din domeniul
public al statului, prevăzute la art. 2 alin. (4) și (6), pentru
care se vor valida cereri de reconstituire a dreptului de
proprietate, în temeiul prevederilor legilor fondului funciar,
se aplică prevederile art. III alin. (1 1 ) din Legea
nr. 169/1997 pentru modificarea și completarea Legii
fondului funciar nr. 18/1991, astfel cum a fost modificată și

completată prin Legea nr. 247/2005 privind reforma în
domeniile proprietății și justiției, precum și unele măsuri
adiacente, cu modificările și completările ulterioare, și ale
art. 10 din Legea nr. 213/1998 privind proprietatea publică
și regimul juridic al acesteia, cu modificările și completările
ulterioare.
Art. 4. — (1) Se aprobă trecerea în domeniul privat al
statului a unor suprafețe de teren aflate în domeniul public
al statului și în administrarea Agenției Domeniilor Statului,
având datele de identificare prevăzute în anexele nr. 1.e),
5.e) și 10.e), și se transmit, la cererea comisiilor județene,
comisiilor locale pentru stabilirea dreptului de proprietate
privată asupra terenurilor pentru persoanele îndreptățite.
(2) Predarea-preluarea terenurilor prevăzute la alin. (1)
se face pe bază de protocol încheiat între Agenția
Domeniilor Statului și comisiile locale pentru stabilirea
dreptului de proprietate privată asupra terenurilor pentru
persoanele fizice îndreptățite, în termen de 30 de zile de
la data intrării în vigoare a prezentei hotărâri.
(3) În cazul în care pe suprafața de teren care se
transmite comisiilor locale pentru stabilirea dreptului de
proprietate privată asupra terenurilor pentru persoanele
fizice îndreptățite, potrivit alin. (1) se află investiții
funcționale, unitatea recuperează contravaloarea acestora
rămasă neamortizată, dacă aceasta reprezintă mai mult de
30% din valoarea totală a investiției, de la noii proprietari,
în termen de 10 ani.
Art. 5. — După înființarea institutelor și stațiunilor
prevăzute la art. 22 7 din Legea nr. 290/2002 privind
organizarea și funcționarea unităților de cercetare-dezvoltare
din domeniile agriculturii, silviculturii, industriei alimentare și
a Academiei de Științe Agricole și Silvice îGheorghe
Ionescu-Șișești“, cu modificările și completările ulterioare,
transferul suprafețelor de teren și al construcțiilor aferente
se face pe bază de protocol de predare-primire, încheiat
între părțile interesate, întocmindu-se balanța de verificare
la data respectivă din partea predătorului, conform
reglementărilor contabile aplicabile, după caz.
Art. 6. — Institutele și centrele de cercetare-dezvoltare
agricolă nou-înființate au obiectul de activitate prevăzut în
anexele nr. 1—11.
Art. 7. — Finanțarea activităților institutelor și centrelor
de cercetare-dezvoltare agricolă nou-înființate, prevăzute în
anexele nr. 1—11, se asigură din venituri provenite din:
a) contracte de finanțare, încheiate pe perioade
multianuale, pentru realizarea programelor, proiectelor de
cercetare-dezvoltare și inovare;
b) fonduri publice obținute în condițiile legii;
c) contracte de finanțare pentru programe și proiecte
sectoriale finanțate de Ministerul Agriculturii, Pădurilor și
Dezvoltării Rurale și cofinanțarea unor programe proprii de
către Academia de Științe Agricole și Silvice îGheorghe
Ionescu-Șișești“, obținute prin competiție sau direct;
d) contracte de finanțare a programelor internaționale
obținute de unitățile de cercetare-dezvoltare la care statul
român contribuie cu fonduri conform acordurilor încheiate
cu parteneri străini;
e) valorificarea rezultatelor cercetării conform
prevederilor legale;
f) contractarea unor servicii de cercetare, extensie,
consultanță și expertiză cu instituții, operatori economici,
organizații neguvernamentale și alte persoane fizice și
juridice din țară și din străinătate;

MONITORUL OFICIAL AL ROMÂNIEI, PARTEA I, Nr. 106/3.II.2006
g) valorificarea produselor rezultate din activitatea de
cercetare-dezvoltare, din activitatea de producere de semințe,
material săditor, masă lemnoasă, furaje speciale, animale de
rasă și a oricăror alte produse realizate de acestea;
h) redevențe asupra soiurilor și hibrizilor de plante și
raselor de animale, precum și asupra altor creații originale;
i) vânzări de licențe, de soiuri, hibrizi de plante și rase
de animale, tehnologii și metode;
j) valorificarea activelor fixe disponibile proprii sau a
componentelor și materialelor rezultate în urma casării,
chirii, dobânzi la disponibilitățile din conturile bancare și
Trezoreria Statului, prestări de servicii, analize;
k) contracte de parteneriat public-privat, precum și din
diferite forme de participare directă a capitalului privat la
activitatea de cercetare-dezvoltare;
l) alte venituri conform dispozițiilor legale.
Art. 8. — Institutele și centrele de cercetare-dezvoltare
agricolă nou-înființate, prevăzute în anexele nr. 1—11, se
pot asocia pentru realizarea unor proiecte și lucrări în
domeniul agricol, cu aprobarea consiliului de administrație
și cu avizul Academiei de Științe Agricole și Silvice
îGheorghe Ionescu-Șișești“, cu alte unități de cercetaredezvoltare de interes public și privat, cu instituții de
învățământ acreditate și cu operatori economici din țară și
din străinătate.
Art. 9. — Institutele și centrele de cercetare-dezvoltare
agricolă nou-înființate, prevăzute în anexele nr. 1—11, pot
beneficia de fonduri alocate din bugetul Ministerului
Agriculturii, Pădurilor și Dezvoltării Rurale pentru investiții,
dotări, aparatură, echipamente și instalații necesare
realizării obiectivelor sale de cercetare-dezvoltare specifice,
în condițiile legii.
Art. 10. — Institutele și centrele de cercetare-dezvoltare
agricolă nou-înființate, prevăzute în anexele nr. 1—11,
funcționează pe bază de autonomie financiară, calculează
și înregistrează amortizarea activelor fixe potrivit legii și
conduc evidența contabilă potrivit planului de conturi pentru
instituții publice.
Art. 11. — Institutele și centrele de cercetare-dezvoltare
agricolă nou-înființate, prevăzute în anexele nr. 1—11, pot
înființa în cadrul structurii organizatorice, cu respectarea
prevederilor art. 7 alin. (3) din Legea nr. 290/2002, cu
modificările și completările ulterioare, subunități cu sau fără

3

personalitate juridică, necesare obiectului de activitate al
acestora, care conduc și organizează contabilitatea potrivit
legii.
Art. 12. — (1) Veniturile și cheltuielile institutelor și
centrelor de cercetare-dezvoltare agricolă nou-înființate,
prevăzute în anexele nr. 1—11, se cuprind în bugetul de
venituri și cheltuieli al acestora.
(2) Institutele și centrele de cercetare-dezvoltare agricolă
nou-înființate, prevăzute în anexele nr. 1—11, întocmesc
bugetul de venituri și cheltuieli care se aprobă de consiliul
de administrație, cu avizul Academiei de Științe Agricole și
Silvice îGheorghe Ionescu-Șișești“.
(3) Excedentele rezultate din execuția bugetelor de
venituri și cheltuieli se reportează în anul următor.
Art. 13. — Institutele și centrele de cercetare-dezvoltare
agricolă nou-înființate, prevăzute în anexele nr. 1—11,
benficiază de prevederile art. 141 din Legea nr. 290/2002,
cu modificările și completările ulterioare.
Art. 14. — (1) Personalul institutelor, centrelor, stațiunilor
și societăților comerciale de cercetare și producție agricolă
care se desființează se preia de către institutele și centrele
de cercetare-dezvoltare agricolă nou-înființate, prevăzute în
anexele nr. 1—11, cu aceleași drepturi salariale până la
negocierea contratului colectiv de muncă.
(2) Salarizarea personalului se face în conformitate cu
reglementările legale în vigoare privind utilizarea veniturilor
realizate de instituțiile publice finanțate integral din venituri
proprii.
(3) În anii în care institutele și centrele de cercetaredezvoltare agricolă nou-înființate, prevăzute în anexele
nr. 1—11, beneficiază de fonduri alocate de la bugetul de
stat, prin bugetul Ministerului Agriculturii, Pădurilor și
Dezvoltării Rurale, se aplică salarizarea personalului din
sectorul bugetar.
Art. 15. — Anexele nr. 1—11, 1.a)—11.a), 2.b), 3.b),
1.c)—6.c), 8.c)—11.c), 2.d)—6.d), 8.d), 1.e), 5.e) și 10.e)*)
fac parte integrantă din prezenta hotărâre.
Art. 16. — La data intrării în vigoare a prezentei
hotărâri se abrogă Hotărârea Guvernului nr. 636/1998
privind înființarea Societății Comerciale de CercetareDezvoltare Rurală îCEDER“ — S.A., publicată în Monitorul
Oficial al României, Partea I, nr. 376 din 1 octombrie 1998.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul educației și cercetării,
Mihail Hărdău
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.881.
*) Anexele nr. 1—11, 1.a)—11.a), 2.b), 3.b), 1.c)—6.c), 8.c)—11.c), 2.d)—6.d), 8.d), 1.e), 5.e) și 10.e) se publică ulterior în Monitorul Oficial al
României, Partea I, nr. 106 bis în afara abonamentului, care se poate achiziționa de la Centrul pentru relații cu publicul al Regiei Autonome îMonitorul
Oficial“, București, șos. Panduri nr. 1.

4

MONITORUL OFICIAL AL ROMÂNIEI, PARTEA I, Nr. 106/3.II.2006
GUVERNUL ROMÂNIEI

HOTĂRÂRE
privind aprobarea Acordului de cooperare dintre Ministerul Administrației și Internelor din
România și Ministerul Securității Publice din Republica Populară Chineză pentru prevenirea
și combaterea traficului și consumului ilicit de substanțe stupefiante, psihotrope și precursori,
semnat la Beijing la 14 noiembrie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României

adoptă prezenta hotărâre.

Articol unic. — Se aprobă Acordul de cooperare dintre
Ministerul Administrației și Internelor din România și
Ministerul Securității Publice din Republica Populară

Chineză pentru prevenirea și combaterea traficului și
consumului ilicit de substanțe stupefiante, psihotrope și
precursori, semnat la Beijing la 14 noiembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 19 ianuarie 2006.
Nr. 80.
ACORD DE COOPERARE
între Ministerul Administrației și Internelor din România și Ministerul Securității Publice
din Republica Populară Chineză pentru prevenirea și combaterea traficului și consumului ilicit
de substanțe stupefiante, psihotrope și precursori
Ministerul Administrației și Internelor din România și Ministerul Securității Publice din Republica Populară Chineză,
denumite în continuare părți,
recunoscând că traficul și consumul ilicit de substanțe stupefiante și psihotrope constituie o amenințare serioasă
pentru sănătatea și bunăstarea națiunilor părților,
având în vedere prevederile Convenției unice asupra stupefiantelor din 1961, modificată prin Protocolul din 1972,
ale Convenției asupra substanțelor psihotrope, adoptată la Viena la 21 februarie 1971, și ale Convenției împotriva traficului
ilicit de stupefiante și substanțe psihotrope, adoptată la Viena la 20 decembrie 1988,
luând în considerare interesul reciproc în inițierea și implementarea unor măsuri efective în scopul de a împiedica
și a combate traficul ilicit de substanțe stupefiante și psihotrope,
au convenit următoarele:
ARTICOLUL 1

În conformitate cu prevederile legislațiilor naționale ale
statelor cărora le aparțin, părțile vor coopera în următoarele
domenii:
1. măsuri de prevenire și de aplicare a legii în lupta
împotriva stupefiantelor și substanțelor psihotrope ilegale și
a deturnării și utilizării ilicite a precursorilor chimici;
2. măsurile de control al substanțelor stupefiante,
psihotrope și precursorilor chimici;
3. măsurile de reducere a cererii, inclusiv de tratament
și reabilitare;

4. schimbul de informații privind legile și reglementările
existente referitoare la controlul substanțelor stupefiante,
psihotrope și al precursorilor chimici.
ARTICOLUL 2

Ministerul Administrației și Internelor din România
desemnează Agenția Națională Antidrog și Direcția generală
de combatere a criminalității organizate și antidrog din
cadrul Inspectoratului General al Poliției Române să
acționeze ca agenții de implementare în scopurile
prezentului acord de cooperare. Ministerul Securității
Publice din Republica Populară Chineză desemnează Biroul
de Cooperare Internațională și Biroul pentru Controlul

MONITORUL OFICIAL AL ROMÂNIEI, PARTEA I, Nr. 106/3.II.2006
Stupefiantelor să acționeze ca agenții de implementare în
scopurile prezentului acord de cooperare.
Reprezentanții agențiilor de implementare vor avea
contacte în mod periodic pentru discuții referitoare la
problematica substanțelor stupefiante și psihotrope. În caz
de urgență se pot organiza și alte întâlniri, ale căror dată
și loc vor fi discutate și convenite de către părți. Schimbul
de informații între părți se va desfășura de o manieră strict
profesională și confidențială. Informația schimbată nu poate
fi dată publicității sau distribuită unei terțe părți fără
aprobarea părții care a oferit-o.

5

ARTICOLUL 4

Prezentul acord poate fi modificat sau completat cu
acordul ambelor părți.
ARTICOLUL 5

Orice diferend rezultat în timpul procesului de
implementare a prezentului acord va fi rezolvat pe cale
amiabilă prin negocieri între părți.
ARTICOLUL 6

Cheltuielile de transport internațional pentru delegațiile
care efectuează vizite de lucru vor fi suportate de către
partea trimițătoare.
Agenția de implementare a părții primitoare va suporta
cheltuielile de transport intern, cazare și masă pentru
delegație pe întreaga perioadă a vizitei de lucru în țara
gazdă.
De la prevederile menționate se pot face excepții prin
înțelegeri convenite anterior între părți.

Prezentul acord intră în vigoare la data ultimei notificări
prin care se comunică celeilalte părți îndeplinirea
procedurilor interne necesare pentru intrarea în vigoare și
va fi denunțat de către oricare parte printr-o notificare
scrisă, transmisă cu cel puțin 3 luni înainte.
Semnat la 14 noiembrie 2005 la Beijing, în două
exemplare originale, fiecare exemplar în limbile română,
chineză și engleză, toate textele fiind egal autentice. În
cazul diferendelor de interpretare va prevala textul în limba
engleză.

Pentru România,

Pentru Republica Populară Chineză,

Vasile Blaga,

Zhou Yongkang,

ministrul administrației și internelor

ministrul securității publice

ARTICOLUL 3

GUVERNUL ROMÂNIEI

HOTĂRÂRE
pentru modificarea alin. 3 al art. 4 din Instrucțiunile de metrologie legală IML 8-01
îPreambalarea unor produse în funcție de masă sau volum“,
aprobate prin Hotărârea Guvernului nr. 530/2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul 3 al articolului 4 din
Instrucțiunile de metrologie legală IML 8-01 îPreambalarea
unor produse în funcție de masă sau volum“, aprobate prin
Hotărârea Guvernului nr. 530/2001, republicată în Monitorul
Oficial al României, Partea I, nr. 528 din 11 iunie 2004,
se modifică și va avea următorul cuprins:
îCantitățile nominale ale preambalatelor care conțin
produsele prevăzute în anexele nr. 4—7 vor fi inscripționate

în unitățile de măsură prevăzute în aceste anexe.
Cantitățile nominale ale preambalatelor care conțin alte
produse decât cele prevăzute în anexele nr. 4—7 vor fi
inscripționate în unități de volum pentru preambalatele care
conțin produse lichide, respectiv în unități de masă pentru
celelalte produse, cu excepția preambalatelor care conțin
produse ce fac obiectul unor practici comerciale sau al
unor reglementări specifice.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul integrării europene,
Anca Daniela Boagiu
București, 26 ianuarie 2006.
Nr. 93.

6

MONITORUL OFICIAL AL ROMÂNIEI, PARTEA I, Nr. 106/3.II.2006
GUVERNUL ROMÂNIEI

HOTĂRÂRE
pentru modificarea alin. (3) al art. 4 din Hotărârea Guvernului nr. 1.669/2005
privind constituirea și funcționarea Comitetului Director de Asigurare la Dezastre
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (3) al articolului 4 din
Hotărârea Guvernului nr. 1.669/2005 privind constituirea și
funcționarea Comitetului Director de Asigurare la Dezastre,
publicată în Monitorul Oficial al României, Partea I, nr. 7

din 4 ianuarie 2006, se modifică și va avea următorul
cuprins:
î(3) Președintele Comitetului director este secretarul de
stat pentru relația cu prefecturile din cadrul Ministerului
Administrației și Internelor.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 26 ianuarie 2006.
Nr. 105.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.557/2002
privind aprobarea mecanismului de acordare a sprijinului financiar de la bugetul de stat
prin Programul de creștere a competitivității produselor agroalimentare
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.557/2002 privind
aprobarea mecanismului de acordare a sprijinului financiar
de la bugetul de stat prin Programul de creștere a
competitivității produselor agroalimentare, publicată în
Monitorul Oficial al României, Partea I, nr. 19 din
15 ianuarie 2003, cu modificările ulterioare, se modifică și
se completează după cum urmează:
1. Articolul 5 va avea următorul cuprins:
îArt. 5. — Mecanismul de acordare a sprijinului financiar
este prevăzut în anexa nr. 1.“
2. După alineatul (3) al articolului 6 se introduce un nou
alineat, alineatul (4), cu următorul cuprins:
î(4) Comisia va evalua proiectele depuse pentru
obținerea sprijinului, conform metodologiei prevăzute în
anexa nr. 2.“
3. După alineatul (2) al articolului 10 se introduce un
nou alineat, alineatul (3), cu următorul cuprins:
î(3) Măsurile de sprijin financiar susceptibile de a cădea
sub incidența Legii nr. 143/1999 privind ajutorul de stat,
republicată, trebuie notificate și se vor acorda numai după
autorizarea acestora de către Consiliul Concurenței. Nu

este supus obligației de notificare sprijinul financiar acordat
în cadrul Programului, care, cumulat cu alte măsuri de
sprijin neautorizate primite de beneficiar, nu depășește
pragul minim fixat la 400.000 lei (RON), într-o perioadă de
3 ani.“
4. După articolul 10 se introduce un nou articol,
articolul 11, cu următorul cuprins:
îArt. 11. — Anexele nr. 1 și 2 fac parte integrantă din
prezenta hotărâre.“
5. După anexa nr. 1 se introduce o nouă anexă, anexa
nr. 2, având cuprinsul anexei care face parte integrantă din
prezenta hotărâre.
Art. II. — Hotărârea Guvernului nr. 1.557/2002 privind
aprobarea mecanismului de acordare a sprijinului financiar
de la bugetul de stat prin Programul de creștere a
competitivității produselor agroalimentare, publicată în
Monitorul Oficial al României, Partea I, nr. 19 din
15 ianuarie 2003, cu modificările ulterioare, precum și cu
modificările și completările aduse prin prezenta hotărâre, se
va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul economiei și comerțului,
Codruț Ioan Șereș
București, 26 ianuarie 2006.
Nr. 108.

MONITORUL OFICIAL AL ROMÂNIEI, PARTEA I, Nr. 106/3.II.2006

7
ANEXĂ

(Anexa nr. 2 la Hotărârea Guvernului nr. 1.557/2002)

METODOLOGIE
de evaluare a proiectelor depuse pentru obținerea sprijinului financiar de la bugetul de stat
prin Programul de creștere a competitivității produselor agroalimentare
Art. 1. — Metodologia de evaluare a proiectelor va ține
cont de următoarele:
1. obiectivul principal al acestui program de finanțare
este realizarea unui număr cât mai mare de produse
alimentare competitive pe piața externă, în fapt creșterea
exporturilor de produse alimentare;
2. urmărirea priorităților cuprinse în politicile sectoriale
din industria alimentară, stabilite prin strategia Ministerului
Agriculturii, Pădurilor și Dezvoltării Rurale;
3. selecția proiectelor în funcție de obiectivele acestora.
Art. 2. — (1) Cuantificarea gradului de competitivitate a
produselor pe piața externă s-a făcut în baza ponderii
exportului acestora, din valoarea totală a exportului de
produse agroalimentare, realizat în anul precedent.
(2) În acest sens, în anul 2005 ordinea produselor
procesate, în funcție de gradul de competitivitate pe piața
externă, se prezintă astfel:
a) produse din industria uleiului;
b) produse din industria cărnii;
c) produse din industria de morărit-panificație;
d) vin;
e) miere;
f) conserve de legume și fructe și sucuri de fructe;
g) zahăr și produse zaharoase;
h) alte produse.
Art. 3. — Importanța strategică a sectoarelor. Țintele
strategice în cadrul politicilor sectoriale din industria
alimentară sunt:
1. urmărirea realizării conformării cu prioritate a unităților
de procesare a cărnii și laptelui, precum și a celor din alte
sectoare alimentare de bază cu cerințele Uniunii Europene;
2. realizarea unui consum alimentar cât mai echilibrat,
cu măsuri vizând sectoarele carne și lapte, dar și cele
privind alte produse alimentare de bază, cum ar fi: pâine,
biscuiți, paste făinoase, uleiuri, conserve de legume și
fructe;
3. prevederile pct. 1 și 2 conduc la următoarea ordine
de prioritate a sectoarelor din industria alimentară:
a) carne și lapte;
b) morărit-panificație, ulei, conserve de legume și fructe,
sucuri de fructe, zahăr și produse zaharoase;
c) alte sectoare.
Art. 4. — Obiectivele proiectelor necesită următoarea
ierarhizare:
1. proiecte care asigură promovarea pe piața externă a
produselor competitive, înregistrarea și protejarea pe piața
externă a mărcilor, brevetelor de invenție, desenelor și
modelelor industriale;

2. proiecte care urmăresc conformarea unității cu
cerințele Uniunii Europene, prin implementarea și
certificarea sistemelor de management al calității și de
mediu;
3. proiecte care urmăresc creșterea generală a calității
produselor unității prin dotarea și acreditarea laboratoarelor.
Art. 5. — Punctajul proiectelor depuse în anul 2005:
— totalul punctelor acordate este de maximum 75,
din care:
(i) gradul de competitivitate pe piața externă a
produselor realizate în sectoarele industriei
alimentare — maximum 25 de puncte, din
care:
a) produse din industria uleiului — 25 de
puncte;
b) produse din industria cărnii — 20 de
puncte;
c) produse din industria de morărit-panificație,
vin, miere, conserve de legume și fructe și
sucuri de fructe, lapte și produse lactate —
15 puncte;
d) alte produse — 10 puncte;
(ii) importanța strategică a sectoarelor — maximum
25 de puncte, din care:
a) carne și lapte — 25 de puncte;
b) morărit-panificație, ulei, conserve de legume
și fructe, sucuri de fructe, zahăr și produse
zaharoase — 20 de puncte;
c) alte sectoare — 15 puncte;
(iii) obiectivele proiectelor — maximum 25 de
puncte, din care:
a) proiecte care asigură promovarea pe piața
externă
a
produselor
competitive,
înregistrarea și protejarea pe piața externă a
mărcilor, brevetelor de invenție, desenelor și
modelelor industriale — 25 de puncte;
b) proiecte care urmăresc conformarea unității
cu cerințele Uniunii Europene, prin
implementarea și certificarea sistemelor de
management al calității și de mediu —
20 de puncte;
c) proiecte care urmăresc creșterea generală a
calității produselor unității prin dotarea și
acreditarea laboratoarelor — 15 puncte.
Art. 6. — Anual, metodologia de evaluare va putea fi
amendată în funcție de țintele stabilite pentru anul
respectiv.

8

MONITORUL OFICIAL AL ROMÂNIEI, PARTEA I, Nr. 106/3.II.2006

ACTE
ALE

ALE

ORGANELOR

ADMINISTRAȚIEI

MINISTERUL TRANSPORTURILOR, CONSTRUCȚIILOR
ȘI TURISMULUI
Nr. 96 din 26 ianuarie 2006

DE

SPECIALITATE

PUBLICE

CENTRALE

MINISTERUL ADMINISTRAȚIEI
ȘI INTERNELOR
Nr. 1.159 din 27 ianuarie 2006

ORDIN
pentru modificarea și completarea Ordinului ministrului transporturilor, construcțiilor
și turismului și al ministrului administrației și internelor nr. 1.654/979/2005 privind introducerea
unor restricții pe drumul național DN 1 (E 60) sectorul București—Ploiești—Brașov
În temeiul art. 12 lit. j) din Ordonanța Guvernului nr. 19/1997 privind transporturile, republicată, cu modificările și
completările ulterioare, al art. 5 alin. (4) din Hotărârea Guvernului nr. 412/2004 privind organizarea și funcționarea
Ministerului Transporturilor, Construcțiilor și Turismului, cu modificările și completările ulterioare, și al art. 9 alin. (4) din
Ordonanța de urgență a Guvernului nr. 63/2003 privind organizarea și funcționarea Ministerului Administrației și Internelor,
aprobată cu modificări și completări prin Legea nr. 604/2003, cu modificările și completările ulterioare,
ministrul transporturilor, construcțiilor și turismului și ministrul administrației și internelor emit următorul ordin:
Art. I. — Ordinul ministrului transporturilor, construcțiilor
și turismului și al ministrului administrației și internelor
nr. 1.654/979/2005 privind introducerea unor restricții pe
drumul național DN 1 (E 60) sectorul București—Ploiești—
Brașov, publicat în Monitorul Oficial al României, Partea I,
nr. 951 din 26 octombrie 2005, se modifică și se
completează după cum urmează:
1. După alineatul (1) al articolului 1 se introduce un nou
alineat, alineatul (11), cu următorul cuprins:
î(11) În perioada 1 februarie—31 mai 2006, restricția
prevăzută la alin. (1) se aplică numai între orele 6,00—
22,00.“
2. Alineatele (2) și (3) ale articolului 1 vor avea
următorul cuprins:
î(2) Semnalizarea rutieră a restricției prevăzute la
alin. (1) și (11), precum și semnalizarea de orientare pentru
informarea participanților la trafic cu privire la rutele
Ministrul transporturilor, construcțiilor și turismului,
Gheorghe Dobre

ocolitoare se realizează prin grija Companiei Naționale de
Autostrăzi și Drumuri Naționale din România — S.A.
(3) Compania Națională de Autostrăzi și Drumuri
Naționale din România — S.A. va informa participanții la
trafic cu privire la restricția prevăzută la alin. (1) și (11),
precum și cu privire la rutele ocolitoare.“
3. Alineatul (1) al articolului 2 va avea următorul
cuprins:
îArt. 2. — (1) Prin excepție de la prevederile art. 1
alin. (1) și (11), circulația vehiculelor este permisă pe baza
autorizației speciale nominale de circulație, eliberată pentru
fiecare vehicul de Compania Națională de Autostrăzi și
Drumuri Naționale din România — S.A., împreună cu
Direcția Poliției Rutiere, conform metodologiei prevăzute în
anexa care face parte integrantă din prezentul ordin.“
Art. II. — Prezentul ordin se publică în Monitorul Oficial
al României, Partea I.
Ministrul administrației și internelor,
Vasile Blaga

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 106/3.II.2006 conține 8 pagini.

Prețul: 0,60 lei noi/6.000 lei vechi

&JUYDGY|112827]
ISSN 1453—4495

