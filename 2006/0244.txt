Anul 174 (XVIII) — Nr. 244

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 martie 2006

SUMAR
Nr.

Pagina

85.

— Ordin al ministrului economiei și comerțului
privind modificarea anexei la Ordinul ministrului
industriei și resurselor nr. 317/2002 pentru aprobarea
Statutului-cadru al organismului național de acreditare
— Ordin al președintelui Agenției Naționale
pentru Întreprinderi Mici și Mijlocii și Cooperație privind
aprobarea Procedurii de implementare a Programului
național multianual pe perioada 2002—2006 de
susținere a investițiilor realizate de către întreprinderi
nou-înființate și microîntreprinderi, precum și a
investițiilor de modernizare/retehnologizare a
întreprinderilor mici și mijlocii ......................................

Pagina

1.231. — Ordin al ministrului administrației și internelor
privind acordarea titlului de parc industrial Societății
Comerciale îParc Industrial Craiova“ — S.A. ........

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
81.

Nr.

13

ACTE ALE CONSILIULUI CONCURENȚEI
32. — Ordin privind punerea în aplicare a
Regulamentului pentru modificarea și completarea
Regulamentului privind transparența relațiilor
financiare dintre autoritățile publice și întreprinderile
publice, precum și transparența financiară în
cadrul anumitor întreprinderi ....................................

14–15

1–4

4–12

ACTE ALE COMISIEI DE SUPRAVEGHERE
A ASIGURĂRILOR
113.237. — Decizie privind retragerea autorizației de
funcționare a Societății Comerciale îEFCON“ — S.R.L. 15–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind modificarea anexei la Ordinul ministrului industriei și resurselor nr. 317/2002
pentru aprobarea Statutului-cadru al organismului național de acreditare
În conformitate cu prevederile art. 7 alin. (3) din Ordonanța Guvernului nr. 38/1998 privind activitatea de
acreditare a laboratoarelor și organismelor pentru evaluarea conformității, aprobată cu modificări și completări prin Legea
nr. 245/2002, cu modificările și completările ulterioare,
în temeiul prevederilor Hotărârii Guvernului nr. 738/2003 privind organizarea și funcționarea Ministerului Economiei
și Comerțului, cu modificările și completările ulterioare,
ministrul economiei și comerțului emite următorul ordin:
Art. I. — Anexa la Ordinul ministrului industriei și
resurselor nr. 317/2002 pentru aprobarea Statutului-cadru al
organismului național de acreditare, publicat în Monitorul
Oficial al României, Partea I, nr. 608 din 16 august 2002,
astfel cum a fost modificat prin Ordinul ministrului

economiei și comerțului nr. 270/2004, se înlocuiește cu
anexa la prezentul ordin.
Art. II. — Prezentul ordin va fi publicat în Monitorul
Oficial al României, Partea I.

Ministrul economiei și comerțului,
Codruț Ioan Șereș
București, 23 februarie 2006.
Nr. 81.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 244/17.III.2006
ANEXĂ

STATUTUL-CADRU
al organismului național de acreditare
Art. 1. — Organismul național de acreditare este o
asociație înființată conform prevederilor art. 6 pct. 1 din
Ordonanța Guvernului nr. 38/1998 privind activitatea de
acreditare a laboratoarelor și organismelor pentru evaluarea
conformității, aprobată cu modificări și completări prin
Legea nr. 245/2002, cu modificările și completările
ulterioare, denumită în continuare ordonanță.
Art. 2. — Asociația prevăzută la art. 1 este denumită
RENAR, în condițiile recunoașterii acesteia ca organism
național de acreditare de către Ministerul Economiei și
Comerțului.
Art. 3. — Organismul național de acreditare are sediul
central în municipiul București.
Art. 4. — Durata pentru care se constituie organismul
național de acreditare este nelimitată.
Art. 5. — Scopul organismului național de acreditare,
denumit în continuare Asociația, este de a promova și
dezvolta acreditarea și evaluarea conformității și de a
conferi încredere în competența tehnică, imparțialitatea și
independența organismelor și laboratoarelor acreditate de
aceasta, prin aplicarea principiilor de bază ale acreditării
prevăzute la art. 4 din ordonanță.
Art. 6. — Asociația acreditează în domeniul reglementat
și în cel nereglementat laboratoarele și organismele
prevăzute la art. 5 alin. (1) din ordonanță.
Art. 7. — Asociația are atribuțiile prevăzute la art. 6
pct. 4 din ordonanță, în Hotărârea Guvernului nr. 487/2002
pentru aprobarea Normelor metodologice privind
desemnarea și notificarea națională a laboratoarelor de
încercări, precum și a organismelor de certificare și de
inspecție care realizează evaluarea conformității produselor
din domeniile reglementate prevăzute în Legea
nr. 608/2001 privind evaluarea conformității produselor, cu
modificările și completările ulterioare, precum și în orice
alte reglementări în vigoare care privesc activitatea de
acreditare națională.
Art. 8. — În atingerea scopului său Asociația are
obligațiile prevăzute la art. 6 pct. 5—12 și la art. 15
alin. (2) din ordonanță.
Art. 9. — (1) Asociația este constituită din membri,
persoane juridice, conform prevederilor art. 7 alin. (2) lit. A
și D din ordonanță.
(2) Membrii Asociației, persoane juridice, sunt reprezentați
în toate raporturile cu Asociația de către persoana care
angajează legal membrul persoană juridică sau de către o
altă persoană mandatată de reprezentantul legal.
Art. 10. — Adunarea generală este structurată pe
colegii, conform prevederilor art. 7 alin. (2) lit. B din
ordonanță.
Art. 11. — Adunarea generală se convoacă de
președintele Asociației sau la solicitarea a cel puțin
jumătate din numărul membrilor Consiliului director, cu
30 de zile lucrătoare înaintea datei stabilite pentru reuniune.
Art. 12. — Membrii Asociației au, în principal, următoarele
drepturi:
a) să participe și să voteze în adunările generale;
b) să aleagă și să fie aleși în structurile de conducere
ale Asociației;
c) să participe la activitățile Asociației;
d) să își exprime opinia în legătură cu activitatea
Asociației;
e) să primească informații referitoare la activitatea pe
plan național și internațional a Asociației;
f) să aibă acces, cu prioritate, la activitățile de instruire
în domeniu;

g) să primească în mod gratuit, pe suport electronic sau
tipărit, buletinele informative ale Asociației sau alte
materiale de informare difuzate de aceasta;
h) să menționeze calitatea de membru al Asociației în
relațiile lor oficiale.
Art. 13. — Membrii Asociației au, în principal, următoarele
obligații:
a) să respecte statutul Asociației;
b) să susțină promovarea acreditării naționale;
c) să sprijine recunoașterea Asociației la nivel
internațional;
d) să susțină realizarea hotărârilor adunării generale,
precum și a obiectivelor și activităților Asociației;
e) să pună la dispoziție, la cererea Asociației, informații
care în mod normal nu au caracter confidențial;
f) să respecte normele de deontologie în relațiile cu
membrii Asociației și cu partenerii din afara acesteia;
g) să promoveze și să susțină o imagine pozitivă a
Asociației în relațiile cu terții;
h) să achite cotizația anuală stabilită pentru membri.
Art. 14. — Membrii Asociației care sunt sau dețin
entități acreditate aparțin exclusiv colegiului organismelor
acreditate.
Art. 15. — Calitatea de membru al Asociației se pierde
în următoarele condiții:
a) prin dizolvarea Asociației;
b) prin retragere; solicitarea privind retragerea se
comunică în scris Consiliului director de către membru;
c) prin excludere, ca urmare a încălcării statutului
Asociației; excluderea se realizează la propunerea
Consiliului director.
Art. 16. — (1) Adunarea generală constituie organul de
conducere al Asociației și cuprinde toți membrii acesteia.
(2) Adunarea generală se reunește o dată pe an în
sesiune ordinară și în sesiuni extraordinare ori de câte ori
este necesar.
(3) Adunarea generală se consideră statutară în condițiile
prezenței a cel puțin jumătate plus unu din numărul
membrilor Asociației. Dacă se impune o a doua convocare,
adunarea generală se consideră statutară indiferent de
numărul membrilor prezenți. A doua convocare se face
după minimum 5 zile, dar nu mai mult de 15 zile, de la
prima convocare, cu aceeași ordine de zi.
(4) Adunarea generală ia decizii cu majoritatea simplă
de voturi a membrilor prezenți.
(5) Aprobarea statutului și modificarea acestuia se
realizează cu votul a cel puțin două treimi din numărul
membrilor prezenți ai Asociației.
Art. 17. — Adunarea generală a Asociației are următoarele
competențe:
a) aprobă statutul și modificările acestuia;
b) aprobă obiectivele și strategia Asociației;
c) aprobă admiterea de noi membri și excluderea
membrilor;
d) aprobă bugetul de venituri și cheltuieli;
e) aprobă raportul anual al Consiliului director și bilanțul
exercițiului financiar încheiat;
f) aprobă Regulamentul de organizare și funcționare a
Consiliului director;
g) aprobă codul deontologic al membrilor Asociației;
h) aprobă valorile taxei de înscriere și cotizației;
i) alege/revocă reprezentanții ei, din cele patru colegii,
în Consiliul director și dintre aceștia alege/revocă
vicepreședinții Asociației; vicepreședintele colegiului
autorităților este numit conform prevederilor art. 7 alin. (2)
lit. E din ordonanță;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006
j) alege/revocă președintele Asociației și stabilește
remunerația acestuia;
k) alege comisia de cenzori pentru un mandat de 4 ani,
o revocă și stabilește remunerația cenzorilor; unul dintre
membrii comisiei de cenzori este propus de Ministerul
Economiei și Comerțului.
Art. 18. — Consiliul director este structura organizatorică
care asigură conducerea Asociației în perioada dintre
reuniunile adunării generale și este ales pe o perioadă de
4 ani.
Art. 19. — (1) Consiliul director este format din 14 membri
titulari, dintre care 3 sunt membri de drept. Consiliul
director are și 8 membri supleanți.
(2) Membrii de drept ai Consiliului director sunt:
președintele Asociației, președintele Asociației de
Standardizare din România și reprezentantul Ministerului
Economiei și Comerțului, care deține și funcția de
vicepreședinte al Asociației din partea colegiului autorităților.
(3) Ceilalți 11 membri titulari ai Consiliului director sunt:
a) 3 reprezentanți ai colegiului organismelor acreditate;
b) 3 reprezentanți ai colegiului beneficiarilor;
c) 3 reprezentanți ai colegiului consumatorilor;
d) 2 reprezentanți ai colegiului autorităților.
(4) Membrii supleanți se aleg câte 2 pentru fiecare
colegiu. Membrii supleanți participă la întrunirile Consiliului
director în situația în care nu se poate asigura, din motive
întemeiate, reprezentarea în totalitate a colegiului respectiv
de către membrii titulari.
(5) Participarea unui membru supleant la lucrările
Consiliului director este solicitată de către președintele
Asociației, în ordinea voturilor obținute în adunarea
generală.
(6) Un membru supleant, la propunerea Consiliului
director, poate obține calitatea de membru titular în cazul
retragerii sau excluderii unui membru titular.
(7) Consiliul director este condus de președintele
Asociației sau, în lipsa acestuia, de unul dintre cei
4 vicepreședinți, desemnat de președinte.
(8) Directorul general și președintele Consiliului de
acreditare sunt invitați permanenți ai Consiliului director,
fără drept de vot.
Art. 20. — (1) Consiliul director are următoarele atribuții:
a) aprobă politicile de dezvoltare ale activităților
Asociației;
b) supraveghează aplicarea politicilor aprobate;
c) numește președintele și membrii Consiliului de
acreditare pentru un mandat de 4 ani și îi revocă;
d) aprobă Regulamentul de organizare și funcționare a
Consiliului de acreditare;
e) aprobă criteriile de acreditare;
f) numește/revocă directorul general al executivului
Asociației, în baza avizului favorabil, prealabil, al ministrului
economiei și comerțului, și stabilește remunerația acestuia;
g) alege membrii Comisiei de apel pentru un mandat de
4 ani și îi revocă;
h) analizează și avizează bugetul de venituri și cheltuieli
al Asociației;
i) analizează trimestrial execuția bugetului de venituri și
cheltuieli;
j) aprobă Regulamentul de organizare și funcționare a
executivului Asociației;
k) aprobă constituirea/dizolvarea comitetelor tehnice;
l) propune adunării generale admiterea de noi membri
și/sau excluderea membrilor;
m) numește dintre membrii supleanți ai Consiliului
director membri titulari, în situația retragerii sau excluderii
unor membri titulari, în ordinea voturilor obținute în
adunarea generală;
n) aprobă organigrama și grila de salarizare a
executivului Asociației;

3

o) aprobă investițiile mai mari de 10.000 euro;
p) aprobă protocoalele interne și internaționale;
q) prezintă adunării generale raportul de activitate pe
perioada anterioară, execuția bugetului de venituri și
cheltuieli, bilanțul contabil, proiectul bugetului de venituri și
cheltuieli;
r) propune adunării generale regulamentul de organizare
și funcționare a Consiliului director;
s) propune adunării generale strategiile și obiectivele
Asociației;
t) aprobă tarifele serviciilor specifice practicate de
executivul Asociației, cu avizul prealabil al ministrului
economiei și comerțului.
(2) Avizul favorabil prevăzut la alin. (1) lit. f) se
păstrează atât timp cât sunt respectate clauzele prevăzute
în contractul de management încheiat între directorul
general și reprezentantul Ministerului Economiei și
Comerțului.
Art. 21. — Membrii Consiliului director reprezintă și
susțin interesele tuturor membrilor colegiului pe care îl
reprezintă.
Art. 22. — (1) Consiliul director se întrunește trimestrial
sau ori de câte ori este nevoie, la solicitarea președintelui
Asociației sau a cel puțin două treimi din numărul
membrilor săi titulari.
(2) Consiliul director se consideră statutar întrunit în
condițiile prezenței a cel puțin două treimi din numărul
membrilor săi.
(3) Deciziile Consiliului director se consideră valabile în
condițiile adoptării lor cu majoritatea simplă de voturi a
membrilor prezenți. În caz de egalitate de voturi, deciziile
se adoptă în baza votului președintelui Asociației; deciziile
în legătură cu politica națională în domeniul acreditării se
iau cu respectarea prevederilor art. 7 alin. (2) lit. E din
ordonanță.
Art. 23. — (1) Președintele Asociației este ales dintre
reprezentanții membrilor Asociației, pentru un mandat de
4 ani, dar nu mai mult de două mandate consecutive, pe
baza îndeplinirii următoarelor cerințe:
a) să aibă studii superioare tehnice sau economice de
lungă durată, încheiate cu licență;
b) să cunoască cel puțin o limbă străină de circulație
internațională;
c) să aibă abilități de reprezentare a Asociației în
relațiile ce decurg din atribuțiile sale.
(2) Președintele Asociației are următoarele atribuții
principale:
a) asigură conducerea Consiliului director în calitate de
președinte al acestuia;
b) reprezintă Asociația în relațiile cu autoritățile și
instituțiile publice din România și din străinătate;
c) reprezintă Asociația în relațiile cu organizațiile
europene și internaționale de profil;
d) reprezintă Asociația în Consiliul director al Asociației
de Standardizare din România;
e) semnează numirea/revocarea directorului general în
baza deciziei Consiliului director și a avizului favorabil al
ministrului economiei și comerțului.
(3) Președintele se revocă în următoarele situații:
a) existența unei hotărâri judecătorești definitive și
irevocabile pentru fapte de natură penală;
b) interzicerea de către instanța judecătorească a
exercitării acestei funcții;
c) ca urmare a neexercitării funcției pe o durată mai
mare de 6 luni.
Art. 24. — Comisia de apel este constituită din
minimum 3 membri. Unul dintre membri este consilierul
juridic al Asociației.
Art. 25. — Comisia de apel decide asupra modalităților
de rezolvare a apelurilor.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 244/17.III.2006

Art. 26. — Comisia de cenzori este formată din
3 membri, dintre care unul trebuie să aibă calitatea de
expert contabil.
Art. 27. — Comisia de cenzori verifică periodic sau la
solicitarea Consiliului director situațiile privind activitatea
economico-financiară a Asociației.
Art. 28. — Consiliul de acreditare este format din
5 membri, dintre care unul este președintele acestuia.
Art. 29. — (1) Membrii Consiliului de acreditare sunt
numiți pe baza criteriilor de competență profesională,
experiență în domeniul acreditării și independență față de
orice posibile presiuni de natură politică, financiară sau de
altă natură, care ar putea influența deciziile referitoare la
acreditare, inclusiv acordarea, menținerea, extinderea,
restrângerea, suspendarea și retragerea acreditării.
(2) Consiliul de acreditare este convocat de președintele
acestuia. Deciziile Consiliului de acreditare se iau în
condițiile prezenței președintelui acestuia și a cel puțin
3 membri.
Art. 30. — (1) Consiliul de acreditare analizează
dosarele de acreditare întocmite de executivul Asociației și
ia deciziile referitoare la acreditare, inclusiv acordarea,
menținerea, extinderea, restrângerea, suspendarea și
retragerea acreditării.
(2) Consiliul de acreditare poate solicita expertize
tehnice în legătură cu propunerile privind acreditarea.
(3) Decizia Consiliului de acreditare se ia cu majoritatea
simplă de voturi a membrilor prezenți. În cazul în care este
paritate de voturi, votul președintelui Consiliului de
acreditare este hotărâtor.
(4) Președintele Consiliului de acreditare semnează
certificatul de acreditare în numele Consiliului de acreditare,
împreună cu directorul general.
Art. 31. — (1) Directorul general asigură conducerea
executivului Asociației.
(2) Directorul general este numit pe baza îndeplinirii
cerințelor de competență profesională și managerială,
precum și a criteriului de independență față de orice
posibile presiuni comerciale, financiare sau de altă natură,
care ar putea afecta activitățile și obiectivele Asociației.
(3) Cerințele de competență profesională și managerială
prevăzute la alin. (2) sunt:
a) studii superioare tehnice sau economice, de lungă
durată, încheiate cu licență;
b) cunoașterea cel puțin a unei limbi străine de
circulație internațională;
c) experiență de minimum 3 ani în domeniul evaluării
conformității;
d) experiență de minimum 5 ani ca manager.
(4) Criteriile de independență prevăzute la alin. (2) sunt
cele din Ghidul EA — 3/08 din 2004.
(5) Directorul general, rudele și afinii lui de gradul II nu
pot fi acționari, asociați sau colaboratori ai entităților
acreditate.

Art. 32. — (1) Directorul general are următoarele
competențe principale:
a) asigură conducerea operativă a executivului Asociației
și răspunde de întreaga activitate a acestuia;
b) decide cu privire la angajarea, promovarea, numirea
și demiterea personalului executivului Asociației;
c) semnează certificatul de acreditare în numele
executivului Asociației împreună cu președintele Consiliului
de acreditare;
d) reprezintă și angajează Asociația în relațiile cu
persoanele juridice și fizice din țară și din străinătate;
e) reprezintă Asociația în relațiile cu autoritățile și
instituțiile publice din România, cu privire la activitatea de
acreditare;
f) reprezintă Asociația în relațiile cu organizațiile
europene și internaționale, cu privire la activitatea de
acreditare;
g) prezintă raportul de activitate la fiecare consiliu
director;
h) poate delega parțial și temporar competențele sale;
i) propune criteriile de acreditare;
j) propune constituirea și componența comitetelor
tehnice.
(2) Directorul general nu poate participa în calitate de
evaluator în echipele de evaluare a laboratoarelor și a
organismelor.
Art. 33. — (1) Membrii comitetelor tehnice sunt
specialiști în domeniul acreditării și/sau experți tehnici.
(2) Lista cuprinzând experții tehnici nominalizați pentru
evaluarea în domeniile reglementate prevăzute în anexa
nr. 1 la Legea nr. 608/2001, cu modificările și completările
ulterioare, se aprobă de autoritatea competentă în
domeniu.
(3) Conducerea Comitetului tehnic este asigurată de un
președinte, numit de către directorul general.
Art. 34. — Veniturile Asociației sunt:
a) taxele de înscriere și cotizațiile membrilor;
b) veniturile obținute de Asociație prin prestarea de
servicii specifice, respectiv:
— acreditarea și supravegherea laboratoarelor și
organismelor;
— prestarea de servicii de instruire în domeniul
acreditării;
— prelucrarea și diseminarea de informații privind
acreditarea;
— editarea, publicarea și difuzarea de documente
referitoare la acreditare;
— cesiuni, donații și sponsorizări;
c) fonduri alocate direct sau indirect de Guvern.
Art. 35. — Veniturile Asociației sunt destinate exclusiv
realizării scopului și obiectului său de activitate.
Art. 36. — În cazul retragerii recunoașterii de către
Ministerul Economiei și Comerțului, patrimoniul dobândit de
Asociație prin programe finanțate direct sau indirect de
Guvern, precum și marca națională de acreditare RENAR
revin Ministerului Economiei și Comerțului.

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Procedurii de implementare a Programului național multianual
pe perioada 2002—2006 de susținere a investițiilor realizate de către întreprinderi nou-înființate
și microîntreprinderi, precum și a investițiilor de modernizare/retehnologizare a întreprinderilor
mici și mijlocii
Având în vedere prevederile anexei nr. 3/12/18 la Legea bugetului de stat pe anul 2006 nr. 379/2005, ale art. 25
alin. (1) din Legea nr. 346/2004 privind stimularea înființării și dezvoltării întreprinderilor mici și mijlocii, cu modificările și

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006

5

completările ulterioare, precum și ale art. 4 alin. (1) pct. 12 din Hotărârea Guvernului nr. 753/2003 privind organizarea și
funcționarea Agenției Naționale pentru Întreprinderi Mici și Mijlocii și Cooperație, cu modificările și completările ulterioare,
în temeiul art. 5 alin. (4) din Hotărârea Guvernului nr. 753/2003, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. 1. — Se aprobă Procedura de implementare a
Programului național multianual pe perioada 2002—2006 de
susținere a investițiilor realizate de către întreprinderi nouînființate și microîntreprinderi, precum și a investițiilor de
modernizare/retehnologizare a întreprinderilor mici și mijlocii,

prevăzută în anexa care face parte integrantă din prezentul
ordin.
Art. 2. — Prezentul ordin va fi publicat în Monitorul
Oficial al României, Partea I, și va intra în vigoare de la
data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 6 martie 2006.
Nr. 85.
ANEXĂ

PROCEDURĂ DE IMPLEMENTARE
a Programului național multianual pe perioada 2002—2006 de susținere a investițiilor realizate de către întreprinderi
nou-înființate și microîntreprinderi, precum și a investițiilor de modernizare/retehnologizare a întreprinderilor
mici și mijlocii
1. Obiectivul Programului
Obiectivul Programului național multianual pe
perioada 2002—2006 de susținere a investițiilor realizate de
către întreprinderi nou-înființate și microîntreprinderi, precum
și a investițiilor de modernizare/retehnologizare a
întreprinderilor mici și mijlocii, denumit în continuare
Program, îl constituie susținerea investițiilor realizate de
întreprinderile nou-înființate, precum și de întreprinderile
mici și mijlocii (IMM) în sectoarele economice prioritare
stabilite prin prezenta procedură, creșterea volumului de
activitate și a competitivității IMM din aceste sectoare.
2. Bugetul Programului
Bugetul alocat Programului pentru anul bugetar 2006
este de 44,525 milioane lei (RON), defalcat astfel:
— 44,305 milioane lei (RON) pentru acordarea de
alocații financiare nerambursabile, denumite în continuare
AFN, beneficiarilor eligibili;
— 0,22 milioane lei (RON) la dispoziția Agenției
Naționale pentru Întreprinderi Mici și Mijlocii și Cooperație,
denumită în continuare ANIMMC, constând în cheltuieli
pentru implementarea, administrarea, monitorizarea și
evaluarea Programului (cheltuieli materiale și servicii,
cheltuieli pentru derularea procedurii de achiziție publică,
cheltuieli de promovare a Programului etc.).
3. Implementarea Programului
3.1. ANIMMC este administratorul Programului, iar
derularea acestuia se realizează prin intermediul unei bănci
comerciale, denumită în continuare bancă, ce urmează a fi
selectată prin licitație publică deschisă, în conformitate cu
prevederile art. 26 alin. (3) din Legea nr. 346/2004 privind
stimularea înființării și dezvoltării întreprinderilor mici și
mijlocii, cu modificările și completările ulterioare.
3.2. ANIMMC va încheia cu banca selectată conform
subpct. 3.1 un contract de prestări de servicii, denumit în
continuare contract de intermediere financiară, în termen de
15 zile calendaristice de la data transmiterii comunicării
privind rezultatul aplicării procedurii de licitație publică
deschisă.
3.3. ANIMMC împreună cu banca vor demara
implementarea Programului în termen de 15 zile
calendaristice de la data încheierii contractului de
intermediere financiară.
3.4. În vederea administrării corespunzătoare a
Programului, în cadrul ANIMMC se va constitui un comitet
de evaluare a Programului, denumit în continuare CEP,
format din reprezentanți ai ANIMMC și ai băncii, și unitatea
de implementare a Programului, denumită în continuare
UIP, formată din reprezentanți ai ANIMMC.

Structura organizatorică, numărul de persoane, atribuțiile
și responsabilitățile CEP și UIP vor fi stabilite prin ordin al
președintelui ANIMMC.
4. Beneficiari eligibili
4.1. Pot beneficia de prevederile Programului
întreprinderile nou-înființate, microîntreprinderile, precum și
întreprinderile mici și mijlocii care îndeplinesc cumulativ
următoarele criterii de eligibilitate:
a) sunt definite conform art. 2 din Legea nr. 346/2004,
cu modificările și completările ulterioare;
b) își desfășoară activitatea în România;
c) au capital social integral privat;
d) și-au îndeplinit la termen obligațiile exigibile de plată
a contribuțiilor, impozitelor și taxelor către bugetul de stat,
bugetele speciale și bugetele locale, prevăzute de legislația
în vigoare;
e) nu au credite restante;
f) nu sunt în stare de faliment ori de lichidare, nu au
afacerile administrate de un judecător-sindic, nu au
activitățile comerciale suspendate sau nu se află într-o
situație similară cu cele menționate mai sus, reglementată
de lege;
g) nu fac obiectul unei proceduri legale pentru
declararea lor în una dintre situațiile prevăzute la lit. f);
h) au o cifră de afaceri anuală netă de până la
50 milioane euro, echivalent în RON, sau dețin active
totale care nu depășesc echivalentul în RON a 43 milioane
euro, conform ultimei situații financiare aprobate (prin active
totale se înțelege active imobilizate plus active circulante
plus cheltuieli în avans);
i) au un număr mediu anual de salariați de până la 249
inclusiv;
j) îndeplinesc criteriile de eligibilitate prevăzute de
normele specifice de creditare ale băncii, pentru a obține
creditul asociat.
4.2. În sensul Programului, o întreprindere este
considerată întreprindere nou-înființată dacă:
a) a fost înființată cu cel mult 2 ani înaintea datei de
solicitare a AFN și a înregistrat venituri din exploatare în
ultimele 3 luni ale ultimului an fiscal în activitatea eligibilă
accesată în cadrul Programului, conform anexei nr. 1 la
prezenta procedură;
b) are un număr mediu anual de salariați de până la 49
inclusiv, calculat conform art. 5 și 6 din Legea
nr. 346/2004, cu modificările și completările ulterioare;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 244/17.III.2006

c) are o cifră de afaceri anuală netă sau deține active
totale de până la 10 milioane euro, echivalent în RON,
conform art. 4 alin. (1) lit. b) din Legea nr. 346/2004, cu
modificările și completările ulterioare.
4.3. În sensul Programului, o întreprindere este
considerată microîntreprindere dacă:
a) a fost înființată cu cel puțin un an înaintea datei de
solicitare a AFN și a înregistrat venituri din exploatare cel
puțin în ultimele 3 luni în activitatea eligibilă accesată în
cadrul Programului, conform anexei nr. 1 la prezenta
procedură;
b) are un număr mediu anual de salariați de până la 9
inclusiv, calculat conform art. 5 și 6 din Legea
nr. 346/2004, cu modificările și completările ulterioare;
c) are o cifră de afaceri anuală netă sau deține active
totale de până la 2 milioane euro, echivalent în RON,
conform art. 4 alin. (1) lit. a) din Legea nr. 346/2004, cu
modificările și completările ulterioare.
4.4. În sensul Programului, o întreprindere este
considerată întreprindere mică dacă:
a) a fost înființată cu cel puțin 2 ani înaintea datei de
solicitare a AFN, a înregistrat venituri din exploatare în
fiecare dintre ultimii 2 ani anteriori solicitării AFN și are
venituri din activitatea eligibilă accesată în cadrul
Programului, conform anexei nr. 1 la prezenta procedură,
cel puțin în ultimele 3 luni;
b) are un număr mediu anual de salariați cuprins între
10 și 49 inclusiv, calculat conform art. 5 și 6 din Legea
nr. 346/2004, cu modificările și completările ulterioare;
c) are o cifră de afaceri anuală netă sau deține active
totale de până la 10 milioane euro, echivalent în RON,
conform art. 4 alin. (1) lit. b) din Legea nr. 346/2004, cu
modificările și completările ulterioare.
4.5. În sensul Programului, o întreprindere este
considerată întreprindere mijlocie dacă:
a) a fost înființată cu cel puțin 2 ani înaintea datei de
solicitare a AFN, a înregistrat venituri din exploatare în
fiecare dintre ultimii 2 ani anteriori solicitării AFN și are
venituri din activitatea eligibilă accesată în cadrul
Programului, conform anexei nr. 1 la prezenta procedură,
cel puțin în ultimele 3 luni;
b) are un număr mediu anual de salariați cuprins între
50 și 249 inclusiv, calculat conform art. 5 și art. 6 alin. (1)
din Legea nr. 346/2004, cu modificările și completările
ulterioare;
c) are o cifră de afaceri anuală netă de până la
50 milioane euro, echivalent în RON, sau deține active
totale care nu depășesc echivalentul în RON a 43 milioane
euro, conform art. 4 alin. (1) lit. c) din Legea nr. 346/2004,
cu modificările și completările ulterioare.
5. Termenii și condițiile Programului
5.1. În cadrul Programului se susțin prin AFN investițiile
realizate de beneficiarii eligibili în sectoarele
economice/activitățile eligibile prevăzute în anexa nr. 1 la
prezenta procedură.
5.2. AFN poate fi acordată unui beneficiar eligibil după
cum urmează:
a) nu poate depăși echivalentul în RON a 10.000 euro,
pentru întreprinderi nou-înființate și microîntreprinderi,
conform subpct. 4.2 și 4.3, exclusiv taxa pe valoarea
adăugată, și în același timp nu poate acoperi mai mult de
60% din valoarea proiectului de investiții;
b) nu poate depăși echivalentul în RON a 50.000 euro,
în cazul întreprinderilor mici și mijlocii, conform subpct. 4.4
și 4.5, exclusiv taxa pe valoarea adăugată, și în același
timp nu poate acoperi mai mult de 60% din valoarea
proiectului de investiții.
5.3. Banca va acorda beneficiarului eligibil un credit de
finanțare pe termen mediu sau lung, care va acoperi
minimum 25% din valoarea proiectului de investiții.

5.4. Contribuția proprie a beneficiarului eligibil trebuie să
fie de minimum 15% din valoarea proiectului de investiții,
în natură sau în numerar.
5.5. AFN poate fi utilizată pentru achiziționarea de
active corporale și necorporale de tipul: terenuri, clădiri,
construcții, mașini, utilaje și echipamente, mijloace de
transport de mărfuri, brevete de invenție, licențe, dar și
pentru construcția, reconstrucția, extinderea sau
modernizarea de active corporale direct legate de
realizarea proiectului de investiții.
5.6. Se pot finanța numai achizițiile de mașini, utilaje,
echipamente, mijloace de transport de mărfuri care sunt
noi (nu second-hand).
5.7. Cheltuielile efectuate, inclusiv facturile emise,
înaintea depunerii cererii de finanțare și a documentelor
justificative la ANIMMC nu sunt eligibile.
Cheltuielile efectuate după data depunerii cererii de
finanțare și înainte de aprobarea acesteia nu obligă
ANIMMC și banca să aprobe cererea de finanțare.
5.8. Atât AFN, cât și creditul bancar în cadrul
Programului nu pot fi utilizate pentru rambursarea
împrumuturilor existente, înainte de aprobarea de către
bancă a cererii de finanțare conform subpct. 5.7, care au
fost contractate din alte surse.
5.9. Contribuția proprie în numerar a beneficiarului va fi
utilizată înaintea utilizării creditului bancar și a AFN,
integral sau în tranșe corespunzătoare fiecărei cheltuieli
eligibile aprobate de bancă, cu respectarea procentelor
prevăzute la subpct. 5.2, 5.3 și 5.4.
5.10. O întreprindere poate beneficia de AFN în cadrul
programului în condițiile respectării regulii de minimis,
prevăzută de Legea nr. 143/1999 privind ajutorul de stat,
republicată, și Ordinul președintelui Consiliului Concurenței
nr. 51/2004.
Se consideră că o întreprindere respectă regula de
minimis în condițiile în care nu a beneficiat în ultimii 3 ani
consecutivi de ajutoare de stat neautorizate de Consiliul
Concurenței, care cumulate cu valoarea AFN solicitată
depășesc 400.000 lei (RON) la data depunerii cererii de
finanțare și a documentelor justificative la ANIMMC.
5.11. O întreprindere poate accesa o singură dată
prezentul Program.
6. Modalitatea de derulare a Programului
6.1. Beneficiarii potențiali vor depune la sediul ANIMMC,
personal sau prin poștă, cererea de finanțare însoțită de
documentele justificative, solicitate de ANIMMC și de
bancă.
Modelul cererii de finanțare și lista documentelor
justificative vor fi stabilite în cadrul contractului de
intermediere financiară încheiat între ANIMMC și bancă.
6.2. Preselecția cererilor de finanțare și a documentelor
justificative va fi făcută de CEP, în ordinea înregistrării
cererilor în registrul special al Programului.
Preselecția va avea în vedere selectarea cererilor de
finanțare corect și complet întocmite, însoțite de
documentele justificative corespunzătoare, care vor avea
prioritate față de cererile incorect sau incomplet întocmite
și/sau neînsoțite de documentele corespunzătoare.
Cererile incorect sau incomplet întocmite și/sau
neînsoțite de documentele corespunzătoare vor pierde
beneficiul numărului inițial de înregistrare din registrul
special al Programului, urmând a se lua în considerare
noul număr de înregistrare acordat la data depunerii
cererilor corect și complet întocmite, însoțite de
documentele justificative corespunzătoare.
CEP va înainta astfel băncii lista cu solicitanții preselectați
în limita fondului alocat Programului și lista solicitanților în
așteptare, conform procedurilor cuprinse în contractul de
intermediere financiară încheiat între ANIMMC și bancă.
6.3. Decizia finală cu privire la acordarea AFN și a
creditului bancar va fi luată de către bancă în urma evaluării
și verificării solicitantului conform normelor interne ale băncii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006
6.4. Acordarea AFN și a creditului bancar se va face în
baza unui contract de credit bancar și AFN (anexă la
contractul de intermediere financiară), care va fi încheiat
între bancă și beneficiarul selectat conform subpct. 6.3.
7. Dispoziții finale
7.1. Banca selectată în urma licitației publice deschise,
modelul cererii de finanțare și lista documentelor
justificative vor fi publicate pe site-ul ANIMMC
(www.animmc.ro), precum și pe site-ul băncii în termen de
15 zile de la data semnării contractului de intermediere
financiară.
7.2. Data de la care se pot depune cererile de finanțare
și documentele justificative la ANIMMC va fi anunțată în
avans cu cel puțin 10 zile calendaristice pe pagina web a
ANIMMC.

7

Intervalul de timp dintre data apariției pe site a
modelului cererii de finanțare și a listei documentelor
justificative și data începerii înregistrării lor va fi de
minimum 30 de zile calendaristice.
7.3. Procedura de înregistrare și evaluare a cererilor de
finanțare și a documentelor justificative va fi elaborată după
selectarea băncii, va fi stipulată în contractul de
intermediere financiară și va fi publicată pe site-ul
ANIMMC, precum și pe site-ul băncii.
7.4. Beneficiarii Programului sunt obligați să raporteze
trimestrial, timp de 5 ani, prin transmiterea către ANIMMC
a formularului de raportare tehnică și financiară prevăzut în
anexa nr. 2 la prezenta procedură.
ANEXA Nr. 1*)
la procedură

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 244/17.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006

9

ANEXA Nr. 2*)
la procedură

Formular de raportare tehnică și financiară

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 244/17.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 244/17.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006

13

MINISTERUL ADMINISTRAȚIEI ȘI INTERNELOR

ORDIN
privind acordarea titlului de parc industrial Societății Comerciale îParc Industrial Craiova“ — S.A.
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice,
aprobată cu modificări prin Legea nr. 194/2004, cu modificările ulterioare, ale art. 4 din Ordonanța Guvernului nr. 65/2001
privind constituirea și funcționarea parcurilor industriale, aprobată cu modificări prin Legea nr. 490/2002, cu modificările
ulterioare, precum și ale art. 2 alin. (2) din Instrucțiunile de acordare și anulare a titlului de parc industrial, aprobate prin
Ordinul ministrului dezvoltării și prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul administrației și internelor emite următorul ordin:
Art. 1. — Se acordă titlul de parc industrial Societății
Comerciale îParc Industrial Craiova“ — S.A., denumită în
continuare societate-administrator, având numărul de
înregistrare
la
oficiul
registrului
comerțului
J16/1510/18.08.2004, cod unic de înregistrare 16689999 și
sediul social în localitatea Ghercești, Str. Aviatorilor nr. 10,
județul Dolj, pentru parcul industrial constituit pe terenul
având datele de identificare prevăzute la art. 2.
Art. 2. — Terenul pentru care se acordă prezentul titlu
de parc industrial are următoarele caracteristici:
a) este amplasat în localitatea Ghercești, Str. Aviatorilor
nr. 10, județul Dolj, și este înscris în CF Ghercești nr. 200
cu următoarele numere cadastrale: 7.169/1; 7.169/2/1/1;
7.169/2/1/2; 7.169/2/1/3; 7.169/2/1/4; 7.169/2/1/5;
7.169/2/1/6; 7.169/2/1/7; 7.169/2/1/8; 7.169/3/1; 7.169/3/3;
7.169/4; 7.169/8/2; 7.169/8/3 și CF Ghercești nr. 272, cu
numărul cadastral 18.847;
b) are o suprafață de 10,03 ha;
c) societatea-administrator deține în proprietate 2 ha și
în administrare 8,03 ha.
Art. 3. — Prezentul titlu de parc industrial este valabil în
perimetrul prevăzut în anexa la prezentul ordin, pe
perioada de existență a societății-administrator, în condițiile
respectării caracteristicilor de parc industrial prevăzute în
legislația în vigoare; anexa se comunică celor interesați de
către direcția de specialitate din cadrul Ministerului
Administrației și Internelor.

Art. 4. — Societatea-administrator transmite Ministerului
Administrației și Internelor:
a) datele de identificare a fiecărui agent economic cu
care a încheiat contract de amplasare în parcul industrial,
până la data publicării prezentului ordin în Monitorul Oficial
al României, Partea I;
b) datele de identificare a fiecărui agent economic cu
care încheie contract de amplasare în parcul industrial, în
termen de 7 zile de la data intrării în vigoare a acestuia;
c) rapoartele semestriale privind activitățile realizate în
parcul industrial.
Art. 5. — Societatea-administrator beneficiară a ajutorului
de stat are următoarele obligații:
a) de a menține investiția pe o perioadă de cel puțin
5 ani;
b) de a avea o contribuție proprie de cel puțin 25% la
costurile eligibile ale investiției.
Art. 6. — Societatea-administrator deținătoare a titlului
de parc industrial urmărește realizarea obiectivelor
prevăzute la art. 1 alin. (1) din Instrucțiunile de acordare și
anulare a titlului de parc industrial, aprobate prin Ordinul
ministrului dezvoltării și prognozei nr. 264/2002.
Art. 7. — În baza prezentului titlu de parc industrial,
societatea-administrator beneficiază de ajutor de stat până
la valoarea de 1.071.067 lei (RON), pentru investițiile
realizate în parcul industrial localizat potrivit art. 2 și 3, în
conformitate cu legislația în domeniul ajutorului de stat
pentru dezvoltare regională.

p. Ministrul administrației și internelor,
Anghel Andreescu,
secretar de stat

București, 13 martie 2006.
Nr. 1.231.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 244/17.III.2006

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
privind punerea în aplicare a Regulamentului pentru modificarea și completarea Regulamentului
privind transparența relațiilor financiare dintre autoritățile publice și întreprinderile publice,
precum și transparența financiară în cadrul anumitor întreprinderi
În baza Decretului nr. 57/2004 pentru numirea membrilor Plenului Consiliului Concurenței, a prevederilor art. 20
alin. (4) lit. f), ale art. 27 alin. (1) și (2) și ale art. 28 alin. (1) din Legea concurenței nr. 21/1996, republicată,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței se pune în aplicare Regulamentul pentru
modificarea și completarea Regulamentului privind
transparența relațiilor financiare dintre autoritățile
publice și întreprinderile publice, precum și
transparența financiară în cadrul anumitor întreprinderi,

prevăzut în anexa care face parte integrantă din
prezentul ordin.
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

p. Președintele Consiliului Concurenței,
Constantin Ciutacu

București, 24 februarie 2006.
Nr. 32.

ANEXĂ

REGULAMENT
pentru modificarea și completarea Regulamentului privind transparența relațiilor financiare dintre autoritățile publice și
întreprinderile publice, precum și transparența financiară în cadrul anumitor întreprinderi
În temeiul art. 27 alin. (1) și (2) din Legea concurenței nr. 21/1996, republicată,
Consiliul Concurenței adoptă prezentul regulament.
Articol unic. — Regulamentul privind transparența
relațiilor financiare dintre autoritățile publice și întreprinderile
publice, precum și transparența financiară în cadrul
anumitor întreprinderi, pus în aplicare prin Ordinul
președintelui Consiliului Concurenței nr. 120/2004, publicat
în Monitorul Oficial al României, Partea I, nr. 525 din
10 iunie 2004, se modifică și se completează după cum
urmează:
1. La articolul 2, litera k) va avea următorul cuprins:
îk) întreprindere supusă obligației de a ține contabilitate
separată — orice întreprindere care beneficiază de drepturi
speciale sau exclusive acordate prin/sau în baza unor acte
normative ori administrative sau care este însărcinată cu
prestarea unor servicii de interes economic general și care
primește, sub orice formă, o compensare pentru aceste
prestații și, totodată, desfășoară și alte activități.“
2. La articolul 4, literele a) și b) vor avea următorul
cuprins:
îa) compensarea pierderilor din activitatea de exploatare,
respectiv punerea de către autoritățile publice la dispoziție

întreprinderilor publice, a unor sume pentru finanțarea
curentă sau pentru acoperirea pierderilor curente;
b) furnizarea de capital de către stat, respectiv punerea
la dispoziție întreprinderilor publice, a unor sume ca aport
de capital;“.
3. La articolul 4, după litera e) se introduce o nouă
literă, litera f), cu următorul cuprins:
îf) renunțarea la obținerea unor venituri normale de pe
urma utilizării fondurilor publice.“
4. La articolul 5, după litera d) se introduce o nouă
literă, litera e), cu următorul cuprins:
îe) întreprinderile publice, cu privire la serviciile a căror
prestare nu afectează, într-o măsură apreciabilă, comerțul
dintre statele membre ale Uniunii Europene.“
5. La articolul 6, litera b) va avea următorul cuprins:
îb) întreprinderilor cărora le-a fost încredințată prestarea
unui serviciu de interes economic general, conform legii,
dacă compensările pe care le primesc, sub orice formă, au
fost stabilite pe o perioadă determinată, conform unei
proceduri deschise, transparente și nediscriminatorii.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 244/17.III.2006
6. La articolul 6, după litera b) se introduce o nouă
literă, litera c), cu următorul cuprins:
îc) întreprinderilor publice, cu privire la serviciile a căror
prestare nu afectează, într-o măsură apreciabilă, comerțul
dintre statele membre ale Uniunii Europene.“
7. La articolul 9, partea introductivă a alineatului (2) va
avea următorul cuprins:
î(2) Raportul prevăzut la alin. (1) lit. c) va fi întocmit în
conformitate cu prevederile Directivei Consiliului CEE
nr. 660/1978, emisă în temeiul art. 54 paragraful 3 lit. g)
din Tratatul CEE, referitoare la conturile anuale ale
anumitor forme de întreprinderi, publicată în Jurnalul Oficial
al Comunităților Europene nr. L 222 din 14 august 1978, și
trebuie să cuprindă următoarele informații:“.
8. Articolul 13 va avea următorul cuprins:
îArt. 13. — (1) România, prin Consiliul Concurenței, va
transmite Comisiei Europene, la cerere, informații cu privire
la relațiile financiare dintre autoritățile și întreprinderile
publice, precum și cele referitoare la transparența
financiară în cadrul anumitor întreprinderi.
(2) România, prin Consiliul Concurenței, va transmite
anual Comisiei Europene informații financiare privind
activitatea fiecărei întreprinderi publice care activează în
sectorul industriei prelucrătoare, elaborate în conformitate
cu prevederile art. 9 alin. (2), precum și orice alte
informații considerate necesare pentru o evaluare completă

15

a datelor transmise. De asemenea, România va transmite,
prin autoritatea națională de concurență, până la sfârșitul
lunii martie a fiecărui an, o listă actualizată cu aceste
informații, precum și orice alte informații considerate
necesare pentru o evaluare completă a datelor transmise.“
9. După alineatul (1) al articolului 14 se introduce un
nou alineat, alineatul (2), cu următorul cuprins:
î(2) Prevederile art. 5 lit. e), ale art. 6 lit. c), precum și
ale art. 13 alin. (2) se aplică începând cu data aderării
României la Uniunea Europeană.“
Prezentul Regulament transpune Directiva Comisiei
Europene CEE nr. 723/1980 privind transparența relațiilor
financiare dintre statele membre și întreprinderile publice,
precum și transparența financiară în cadrul anumitor
întreprinderi, publicată în Jurnalul Oficial al Comunităților
Europene nr. L 195 din 29 iulie 1980, modificată prin
Directiva Comisiei Europene CEE nr. 413/1985, publicată în
Jurnalul Oficial al Comunităților Europene nr. L 229 din
28 august 1985, Directiva Comisiei Europene CEE
nr. 84/1993, publicată în Jurnalul Oficial al Comunităților
Europene nr. L 254 din 12 octombrie 1993, Directiva
Comisiei Europene CE nr. 52/2000, publicată în Jurnalul
Oficial al Comunităților Europene nr. L 193 din 29 iulie
2000, și Directiva Comisiei Europene CE nr. 81/2005,
publicată în Jurnalul Oficial al Uniunii Europene nr. L 312
din 29 noiembrie 2005.

ACTE ALE COMISIEI DE SUPRAVEGHERE A ASIGURĂRILOR
DECIZIE
privind retragerea autorizației de funcționare a Societății Comerciale îEFCON“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din data de 9 februarie
2006, conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în
cadrul căreia a fost analizată documentația aferentă Notei nr. 124.211 din 26 ianuarie 2006, s-a hotărât retragerea
autorizației de funcționare a Societății Comerciale îEFCON“ — S.R.L. (fosta Societatea Comercială îNATIONAL Business
Invest“ — S.R.L.), cu sediul în comuna Sânmartin nr. 105B, județul Bihor, înregistrată la oficiul registrului comerțului cu
nr. J05/309/13.03.2003, cod unic de înregistrare nr. 15290174, reprezentată legal de doamna Erika Nemeth, în calitate de
conducător executiv,
avându-se în vedere următoarele motive de drept și de fapt:
Conform art. 35 alin. (5) lit. b) din Legea nr. 32/2000, cu modificările și completările ulterioare, brokerii de
asigurare și/sau reasigurare trebuie să aibă un capital social vărsat în formă bănească, a cărui valoare va fi actualizată
prin norme adoptate de Comisia de Supraveghere a Asigurărilor.
Conform art. 2 lit. b) din Normele privind autorizarea brokerilor de asigurare și/sau de reasigurare, puse în
aplicare prin Ordinul președintelui Comisiei de Supraveghere a Asigurărilor nr. 3.110/2004, modificat și completat prin
Ordinul președintelui Comisiei de Supraveghere a Asigurărilor nr. 3.121/2005, ordin emis în aplicarea art. 35 alin. (5)
lit. b) din Legea nr. 32/2000, cu modificările și completările ulterioare, brokerii de asigurare aveau obligația ca până la
data de 31 decembrie 2005 să aibă un capital social vărsat în formă bănească, a cărui valoare nu poate fi mai mică de
25.000 lei (RON).
Față de prevederile legale sus-menționate, deși Societatea Comercială îEFCON“ — S.R.L. (fosta Societatea Comercială
îNATIONAL Business Invest“ — S.R.L.) avea obligația să-și majoreze capitalul social până la limita de 25.000 lei (RON),
capitalul social înregistrat la oficiul registrului comerțului la data de 31 decembrie 2005 era în cuantum de 15.000 lei
(RON), deci sub limita minimă prevăzută de ordinul sus-menționat.
Având în vedere faptul că până la termenul stabilit de dispozițiile legale, respectiv 31 decembrie 2005, brokerul
de asigurare nu a depus dovada majorării capitalului social, în conformitate cu prevederile art. 35 alin. (5) lit. b) din
Legea nr. 32/2000, cu modificările și completările ulterioare, și ale art. 2 lit. b) din Normele privind autorizarea brokerilor

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 244/17.III.2006

de asigurare și/sau de reasigurare, puse în aplicare prin Ordinul președintelui Comisiei de Supraveghere a Asigurărilor
nr. 3.110/2004, modificat și completat prin Ordinul președintelui Comisiei de Supraveghere a Asigurărilor nr. 3.121/2005,
faptă ce constituie contravenție conform art. 39 alin. (2) lit. m2) și lit. r) din Legea nr. 32/2000, cu modificările și
completările ulterioare, Consiliul Comisiei de Supraveghere a Asigurărilor a hotărât în ședința din data de 9 februarie
2006 retragerea autorizației de funcționare a Societății Comerciale îEFCON“ — S.R.L. (fosta Societatea Comercială
îNATIONAL Business Invest“ — S.R.L.).
Pentru aceste motive, în scopul apărării drepturilor asiguraților și al promovării stabilității activității de asigurare în
România, în temeiul art. 4 alin. (1), al art. 8 alin. (2) lit. a) și al art. 35 alin. (7) lit. a) coroborat cu art. 39 alin. (3) lit. e)
din Legea nr. 32/2000, cu modificările și completările ulterioare,
emite următoarea decizie:
Art. 1. — În conformitate cu prevederile art. 35 alin. (7)
lit. a) coroborat cu art. 39 alin. (3) lit. e) din Legea
nr. 32/2000 privind activitatea de asigurare și
supravegherea asigurărilor, cu modificările și completările
ulterioare, se retrage Autorizația de funcționare nr. 3.848
din 15 mai 2003 a Societății Comerciale îEFCON“ —
S.R.L. (fosta Societatea Comercială îNATIONAL Business
Invest“ — S.R.L.), cu sediul în comuna Sânmartin
nr. 105B, județul Bihor, cod 3733, înregistrată la oficiul
registrului comerțului cu nr. J05/309/13.03.2003, cod unic
de înregistrare nr. 15290174, reprezentată legal de doamna
Erika Nemeth, în calitate de conducător executiv.
Art. 2. — Societății Comerciale îEFCON“ — S.R.L. (fosta
Societatea Comercială îNATIONAL Business Invest“ —
S.R.L.) i se interzice, de la data primirii prezentei decizii,
desfășurarea activității de broker de asigurare în România,
conform prevederilor Legii nr. 32/2000, cu modificările și
completările ulterioare, și ale normelor date în aplicarea
acesteia.
Art. 3. — Brokerul de asigurare are obligația să își
notifice clienții, în termen de 3 zile de la data primirii
prezentei decizii, în vederea efectuării plății ratelor scadente
la contractele în curs de derulare direct la asigurători,

rămânând direct răspunzător pentru îndeplinirea obligațiilor
asumate prin contractele în vigoare, la data emiterii
prezentei decizii.
Art. 4. — Nerespectarea și/sau neîndeplinirea în mod
corespunzător a dispozițiilor prezentei decizii atrag
răspunderea civilă sau penală a persoanelor vinovate
pentru prejudiciile cauzate intereselor legitime și drepturilor
asiguraților, potrivit legii.
Art. 5. — (1) Împotriva prezentei decizii Societatea
Comercială îEFCON“ — S.R.L. (fosta Societatea
Comercială îNATIONAL Business Invest“ — S.R.L.) poate
face plângere la curtea de apel, în termen de 30 de zile
de la comunicarea acesteia, conform art. 40 din Legea
nr. 32/2000, cu modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă pe timpul
soluționării acesteia executarea deciziei emise de Comisia
de Supraveghere a Asigurărilor.
Art. 6. — Prezenta decizie își produce efectele la data
comunicării sale societății sancționate, potrivit art. 39 alin. (5)
din Legea nr. 32/2000, cu modificările și completările
ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 22 februarie 2006.
Nr. 113.237.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 244/17.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114203]
ISSN 1453—4495

PDF compression, OCR, web-optimization with CVISION's PdfCompressor

