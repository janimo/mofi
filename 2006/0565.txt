Anul 174 (XVIII) — Nr. 565

PARTEA

I

LEGI, DECRETE, HOTĂRÂRI ȘI ALTE ACTE

Joi, 29 iunie 2006

SUMAR

Nr.

Pagina

822.

ORDONANȚE ȘI HOTĂRÂRI
ALE GUVERNULUI ROMÂNIEI
45.

46.

47.

820.
821.

— Ordonanță de urgență privind unele măsuri
pentru privatizarea Societății Comerciale îOltchim“ —
S.A. Râmnicu Vâlcea................................................
— Ordonanță de urgență pentru modificarea
art. 80 alin. (1) și (2) din Legea nr. 19/2000
privind sistemul public de pensii și alte drepturi de
asigurări sociale.........................................................

Nr.

823.
2–3
824.

3

— Ordonanță de urgență pentru modificarea și
completarea Legii nr. 293/2004 privind Statutul
funcționarilor publici din Administrația Națională a
Penitenciarelor ...........................................................

4–9

— Hotărâre privind acordarea unor ajutoare de
urgență .......................................................................

10

— Hotărâre privind acordarea unui ajutor ..............

10–11

Pagina
— Hotărâre privind acordarea unui ajutor umanitar
de urgență pentru populația din județele
Bistrița-Năsăud, Dolj, Galați și Maramureș .............

11–12

— Hotărâre privind acordarea unui ajutor umanitar
de urgență pentru județele Buzău și Dolj...............

12–13

— Hotărâre pentru completarea anexei nr. 18 la
Hotărârea Guvernului nr. 1.352/2001 privind
atestarea domeniului public al județului Hunedoara,
precum și al municipiilor, orașelor și comunelor
din județul Hunedoara...............................................

13–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
15.

— Ordin al președintelui Autorității Naționale de
Reglementare în Domeniul Energiei privind
modificarea și completarea Ordinului nr. 49/2005
pentru aprobarea tarifelor la energia electrică
livrată consumatorilor captivi ....................................

14–16

2

MONITORUL OFICIAL AL ROMÂNIEI, PARTEA I, Nr. 565/29.VI.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri pentru privatizarea Societății Comerciale îOltchim“ — S.A. Râmnicu Vâlcea
În vederea realizării obiectivelor înscrise în Programul de guvernare pentru perioada 2005—2008, referitoare la
respectarea angajamentelor asumate de România față de Uniunea Europeană privind diminuarea implicării statului în
economie, deziderat ce poate fi îndeplinit numai prin asigurarea cadrului legal care să permită posibilitatea declanșării
imediate a procesului de privatizare a Societății Comerciale îOltchim“ — S.A. Râmnicu-Vâlcea,
având în vedere cadrul propice oferit de evoluția ascendentă a industriei petrochimice și interesul sporit
manifestat de investitorii strategici pentru cumpărarea pachetului de acțiuni deținut de statul român la această societate
comercială, privatizarea Societății Comerciale îOltchim“ — S.A. Râmnicu Vâlcea s-ar realiza în termen scurt și ar fi
încununată de succes,
luând în considerare și faptul că prin adoptarea măsurilor propuse se asigură condițiile necesare pentru
recuperarea eficientă a creanțelor deținute de Autoritatea pentru Valorificarea Activelor Statului asupra societății
comerciale, fără a afecta obiectivele privatizării acesteia,
ținând seama că în situația neadoptării în regim de urgență a măsurilor cuprinse în prezenta ordonanță de
urgență consecințele asupra viitorului acestei societăți comerciale de referință pentru economia românească pot fi
dezastruoase (determinând chiar încetarea activității acesteia), unul dintre motive putând fi renunțarea de către Societatea
Comercială îPetrom“ — S.A. București la investițiile pentru producția de etilenă, în contextul în care în programul de
dezvoltare al Societății Comerciale îPetrom“ — S.A. sunt incluse investiții comune, realizate împreună cu Societatea
Comercială îOltchim“ — S.A. Râmnicu Vâlcea pentru instalațiile de piroliză de la Arpechim—Pitești,
luând în considerare și necesitatea eliminării riscului constatării existenței unui ajutor de stat ilegal acordat
Societății Comerciale îOltchim“ — S.A. Râmnicu Vâlcea ca urmare a aprobării conversiei în acțiuni a creanței Autorității
pentru Valorificarea Activelor Statului și pericolul activării clauzei de salvgardare prevăzute în Tratatul de aderare a
României la Uniunea Europeană, în situația în care datoriile nu se repun în sarcina societății comerciale,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se mandatează Ministerul Economiei și
Comerțului, prin Oficiul Participațiilor Statului și Privatizării
în Industrie, să voteze în Adunarea generală extraordinară
a acționarilor Societății Comerciale îOltchim“ — S.A.
Râmnicu Vâlcea aprobarea renunțării la calea de atac
exercitată împotriva hotărârii judecătorești pronunțate de
Tribunalul Vâlcea în litigiul având ca obiect anularea
Hotărârii Adunării generale extraordinare a acționarilor nr. 8
din 28 noiembrie 2003, precum și la oricare alte căi de
atac, ordinare sau extraordinare, care ar putea fi formulate.
(2) Se autorizează Ministerul Economiei și Comerțului,
prin Oficiul Participațiilor Statului și Privatizării în Industrie,
precum și Autoritatea pentru Valorificarea Activelor Statului
să întreprindă toate procedurile și să încheie documentele
necesare pentru revocarea tuturor actelor subsecvente
încheiate potrivit legii, având ca obiect acțiunile Societății
Comerciale îOltchim“ — S.A. Râmnicu Vâlcea rezultate în
urma conversiei în acțiuni a unei părți din creanța Autorității
pentru Valorificarea Activelor Bancare față de această
societate comercială.
Art. 2. — (1) După finalizarea operațiunilor prevăzute la
art. 1, Autoritatea pentru Valorificarea Activelor Statului
redobândește calitatea de creditor al Societății Comerciale
îOltchim“ — S.A. Râmnicu Vâlcea pentru suma înregistrată
în evidențele sale contabile la data conversiei, consolidată
în dolari S.U.A., potrivit prevederilor Ordonanței Guvernului
nr. 29/2002 privind instituirea unor măsuri pentru
recuperarea creanțelor statului și diminuarea datoriei
publice, aprobată cu modificări și completări prin Legea
nr. 324/2002.
(2) Pentru perioada cuprinsă între data adoptării
Hotărârii nr. 8 din 28 noiembrie 2003 a Adunării generale
extraordinare a acționarilor Societății Comerciale îOltchim“ —
S.A. Râmnicu Vâlcea și data rămânerii irevocabile a

hotărârii judecătorești pronunțate în primă instanță de
Tribunalul Vâlcea, în condițiile prevăzute la art. 1 alin. (1),
pentru creanța Autorității pentru Valorificarea Activelor
Bancare se calculează dobânzi la nivelul dobânzii anuale
LIBOR pentru depozitele în dolari S.U.A.
(3) În cursul executării silite, în vederea stingerii, în
parte, a obligației de plată a Societății Comerciale îOltchim“ —
S.A. Râmnicu Vâlcea față de Autoritatea pentru
Valorificarea Activelor Statului, această instituție și
societatea comercială pot încheia, în temeiul art. 3714 din
Codul de procedură civilă, convenții prin care se stabilesc
modalități de stingere a obligației în cauză prin vânzarea la
licitație publică numai a anumitor active ale societății
comerciale debitoare, cum sunt activele independente din
patrimoniul acesteia, ori prin alte modalități admise de lege.
(4) Se mandatează Ministerul Economiei și Comerțului,
prin Oficiul Participațiilor Statului și Privatizării în Industrie,
să voteze în Adunarea generală a acționarilor Societății
Comerciale îOltchim“ — S.A. Râmnicu Vâlcea pentru
aprobarea încheierii convențiilor prevăzute la alin. (3).
Art. 3. — (1) Se mandatează Ministerul Economiei și
Comerțului, prin Oficiul Participațiilor Statului și Privatizării
în Industrie, să includă în dosarul de prezentare și în
contractul de vânzare-cumpărare de acțiuni obligația
cumpărătorului de a achita Autorității pentru Valorificarea
Activelor Statului diferența de sumă datorată de Societatea
Comercială îOltchim“ — S.A. Râmnicu Vâlcea la data
transferului de proprietate asupra acțiunilor.
(2) Obligația prevăzută la alin. (1) revine Ministerului
Economiei și Comerțului, prin Oficiul Participațiilor Statului
și Privatizării în Industrie, și în privința includerii în dosarul
de prezentare și în contractul de vânzare-cumpărare de
acțiuni a unor dispoziții privind obligația cumpărătorului, în
calitate de acționar majoritar al societății, de a determina

MONITORUL OFICIAL AL ROMÂNIEI, PARTEA I, Nr. 565/29.VI.2006
Societatea Comercială îOltchim“ — S.A. Râmnicu Vâlcea
să achite, integral și la termen, ratele scadente, aferente

3

creditelor externe contractate de aceasta cu garanții de
stat, eșalonate până la data de 31 octombrie 2009.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Președintele Autorității
pentru Valorificarea Activelor Statului,
Răzvan Orășanu
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 21 iunie 2006.
Nr. 45.
GUVERNUL ROMÂNIEI

ORDONANȚĂ DE URGENȚĂ
pentru modificarea art. 80 alin. (1) și (2) din Legea nr. 19/2000 privind sistemul public de pensii
și alte drepturi de asigurări sociale
Întrucât unul dintre obiectivele majore ale Programului de guvernare îl reprezintă îmbunătățirea puterii de
cumpărare a veniturilor din pensii, astfel încât până în anul 2008 pensiile să crească în termeni reali cu aproximativ 30%,
ca urmare a faptului că valoarea punctului de pensie a crescut cu 3% în anul 2005 și cu 9,3% în anul 2006 și
ținând cont că diferența până la îținta“ asumată în Programul de guvernare trebuie asigurată printr-o eșalonare judicioasă
astfel încât pensionarii să beneficieze în mod real de avantajele creșterii economice, se impune o nouă majorare a valorii
punctului de pensie în cursul anului curent.
Având în vedere și faptul că, în urma recalculării pensiilor, un număr de circa 1,86 milioane de persoane au
obținut un punctaj mediu anual recalculat mai mic decât cel corespunzător pensiei aflate în plată,
ținând seama de prevederile Memorandumului aprobat de Guvenul României în data de 12 aprilie 2006, cu tema
îAsigurarea resurselor financiare necesare implementării unor măsuri prevăzute în Programul de guvernare, în domeniul
pensiilor“, în care se apreciază ca necesară și sustenabilă o majorare cu 3 puncte procentuale a valorii punctului de
pensie începând cu luna septembrie 2006, măsură pentru care este necesară suplimentarea bugetului asigurărilor sociale
de stat,
pentru respectarea obiectivelor referitoare la creșterea puterii de cumpărare a pensionarilor și crearea cadrului
legal pentru întocmirea proiectului de rectificare a bugetului asigurărilor sociale de stat pentru anul 2006, care să asigure
o creștere a valorii punctului de pensie în cursul execuției bugetului pe acest an,
având în vedere că în prezent prevederile Legii nr. 19/2000 privind sistemul public de pensii și alte drepturi de
asigurări sociale, cu modificările și completările ulterioare, nu conțin reglementări referitoare la posibilitatea majorării valorii
punctului de pensie în cursul anului, se impune asigurarea de urgență a măsurilor care să conducă la creșterea pensiilor
prin actualizarea valorii punctului de pensie în cursul anului.
Aceste elemente vizează interesul public și au un caracter de urgență.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatele (1) și (2) ale articolului 80
din Legea nr. 19/2000 privind sistemul public de pensii și
alte drepturi de asigurări sociale, publicată în Monitorul
Oficial al României, Partea I, nr. 140 din 1 aprilie 2000, cu
modificările și completările ulterioare, se modifică și vor
avea următorul cuprins:
î(1) Valoarea unui punct de pensie se stabilește prin
legea bugetului asigurărilor sociale de stat. Aceasta se
determină prin actualizarea valorii punctului de pensie din

luna decembrie a fiecărui an cu cel puțin rata inflației,
prognozată pentru anul bugetar următor de instituția cu
atribuții în domeniu.
(2) În raport cu evoluția indicatorilor macroeconomici și
cu resursele financiare, valoarea punctului de pensie,
stabilită conform prevederilor alin. (1), poate fi majorată prin
legile de rectificare a bugetului asigurărilor sociale de stat.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 46.

4

MONITORUL OFICIAL AL ROMÂNIEI, PARTEA I, Nr. 565/29.VI.2006
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 293/2004 privind Statutul funcționarilor publici
din Administrația Națională a Penitenciarelor
Având în vedere că reformarea sistemului penitenciar reprezintă o prioritate atât pentru integrarea României în
Uniunea Europeană, cât și pentru asigurarea respectării drepturilor deținuților,
ținând seama de recentele modificări legislative în domeniul penal, al procedurii penale și al executării
pedepselor,
luând în considerare necesitatea ocupării cât mai rapide a posturilor vacante din sistemul penitenciar, în special
a celor de conducere, pe baza unor criterii obiective și instituirea unor condiții suplimentare pentru numirea în funcții de
conducere în sistemul penitenciar și ținând cont că neadoptarea unor măsuri legislative urgente ar putea duce la
blocarea ocupării prin concurs a acestor posturi, în condițiile în care există un deficit de personal în acest sistem,
având în vedere atribuțiile specifice ale acestui personal — de supraveghere și escortare a persoanelor private
de libertate, este necesar a se clarifica cât mai urgent modul de exercitare a dreptului la asociere sindicală sau în alte
organizații profesionale, a dreptului la grevă, precum și la libertatea întrunirilor.
Ținând seama de necesitatea adaptării gradelor de ofițeri și agenți de penitenciare la modificările legislative
similare care privesc celelalte categorii profesionale din sistemul de apărare, ordine publică și siguranță națională,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 293/2004 privind Statutul
funcționarilor publici din Administrația Națională a
Penitenciarelor, publicată în Monitorul Oficial al României,
Partea I, nr. 581 din 30 iunie 2004, cu modificările
ulterioare, se modifică și se completează după cum
urmează:
1. Alineatul (2) al articolului 3 va avea următorul
cuprins:
î(2) Statutul special al funcționarului public din sistemul
administrației penitenciare este conferit de natura atribuțiilor
de serviciu care implică îndatoriri și riscuri deosebite.“
2. La articolul 3, după alineatul (2) se introduce un nou
alineat, alineatul (21), cu următorul cuprins:
î(2 1 ) În exercitarea atribuțiilor sale de serviciu,
funcționarul public din sistemul administrației penitenciare
este învestit cu exercițiul autorității publice, în limitele
competențelor stabilite prin lege. În exercitarea atribuțiilor
de pază, escortare și supraveghere a persoanelor private
de libertate, precum și în alte situații temeinic justificate,
funcționarul public din sistemul administrației penitenciare
poate folosi, în condițiile legii, tehnica, mijloacele și
armamentul din dotare.“
3. La articolul 4, după alineatul (2) se introduce un nou
alineat, alineatul (3), cu următorul cuprins:
î(3) Funcționarul public din sistemul administrației
penitenciare are dreptul să refuze, în scris și motivat,
îndeplinirea dispozițiilor primite de la superiorul ierarhic,
dacă le consideră ilegale. Dacă cel care a emis dispoziția
o formulează în scris, funcționarul public este obligat să o
execute, cu excepția cazului în care aceasta este vădit
ilegală. Funcționarul public este obligat să aducă la
cunoștință superiorului ierarhic al persoanei care a emis
dispoziția aceste situații.“
4. Alineatul (2) al articolului 6 va avea următorul
cuprins:
î(2) Personalul din sistemul administrației penitenciare va
promova și va respecta principiile și valorile etice ale
serviciului public în activitatea profesională și în relațiile cu
cetățenii, precum și măsurile legale referitoare la
transparența decizională, conflictul de interese și
incompatibilități.“

5. Articolul 9 va avea următorul cuprins:
îArt. 9. — (1) Funcționarii publici din sistemul
administrației penitenciare se împart în două categorii, în
raport cu nivelul minim al studiilor necesare, după cum
urmează:
a) categoria A — corpul ofițerilor de penitenciare —
cuprinde funcționarii publici cu studii superioare;
b) categoria B — corpul agenților de penitenciare —
cuprinde funcționarii publici cu studii medii.
(2) Categoriile de funcționari publici din sistemul
administrației penitenciare se împart pe corpuri și grade
profesionale, după cum urmează:
A. Corpul ofițerilor de penitenciare:
a) inspector general de penitenciare;
b) inspector șef principal de penitenciare;
c) inspector șef de penitenciare;
d) subinspector șef de penitenciare;
e) inspector principal de penitenciare;
f) inspector de penitenciare;
g) subinspector de penitenciare.
B. Corpul agenților de penitenciare:
a) agent șef principal de penitenciare;
b) agent șef de penitenciare;
c) agent șef adjunct de penitenciare;
d) agent principal de penitenciare;
e) agent de penitenciare.
(3) Gradele profesionale ale ofițerilor din sistemul
administrației penitenciare se modifică potrivit dispozițiilor
alin. (2), cu menținerea drepturilor corespunzătoare, în
condițiile stabilite de prezenta lege.
(4) Gradele profesionale de inspector general de
penitenciare, inspector șef principal de penitenciare,
inspector șef de penitenciare și subinspector șef de
penitenciare pot fi obținute numai de funcționarii publici cu
studii superioare, absolvite cu diplomă de licență sau
echivalentă, emisă de instituții acreditate de Ministerul
Educației și Cercetării.“
6. Alineatul (1) al articolului 10 va avea următorul
cuprins:
îArt. 10. — (1) În sistemul administrației penitenciare
sunt utilizate următoarele funcții: funcții publice de
conducere și de execuție specifice sistemului administrației

MONITORUL OFICIAL AL ROMÂNIEI, PARTEA I, Nr. 565/29.VI.2006
penitenciare și funcții de specialitate specifice altor sectoare
de activitate.“
7. La articolul 11, partea introductivă și litera e) vor
avea următorul cuprins:
îArt. 11. — Pot dobândi calitatea de funcționar public
din sistemul administrației penitenciare persoanele care
îndeplinesc următoarele condiții:
...............................................................................................
e) nu au fost condamnate definitiv pentru săvârșirea de
infracțiuni;“.
8. La articolul 11, după litera e) se introduc patru noi
litere, literele f), g), h) și i), cu următorul cuprins:
îf) îndeplinesc cerințele specifice postului;
g) nu au fost eliberate din motive imputabile dintr-o
funcție publică în ultimii 7 ani;
h) au un comportament corespunzător cerințelor de
conduită admise și practicate în societate;
i) nu au fost agenți sau colaboratori ai organelor de
securitate ca poliție politică.“
9. Articolul 13 va avea următorul cuprins:
îArt. 13. — (1) Admiterea în sistemul administrației
penitenciare se face pe bază de concurs organizat de
Administrația Națională a Penitenciarelor și unitățile din
subordinea acesteia, în limita posturilor vacante, cu
excepția situației prevăzute la alin. (2) și (3).
(2) Absolvenților Facultății de Drept din cadrul
Academiei de Poliție «Alexandru Ioan Cuza», secția
penitenciare — curs de zi, cu diplomă de licență, care
solicită încadrarea în sistemul penitenciar li se acordă
gradul de subinspector de penitenciare și sunt încadrați ca
debutanți, fără concurs, cu respectarea dispozițiilor art. 11.
(3) Absolvenților Școlii de Formare și Perfecționare a
Pregătirii Agenților din Administrația Penitenciară, cu durata
de un an, care solicită încadrarea în sistemul penitenciar li
se acordă gradul de agent de penitenciare și sunt încadrați
ca debutanți, fără concurs, cu respectarea dispozițiilor
art. 11.“
10. Articolul 14 va avea următorul cuprins:
îArt. 14. — (1) Condițiile de participare la concurs,
organizarea și desfășurarea acestuia se stabilesc prin
regulament aprobat prin ordin al ministrului justiției.
(2) La concurs poate participa, în calitate de observator,
câte un reprezentant al organizațiilor sindicale
reprezentative ale funcționarilor publici din sistemul
administrației penitenciare.“
11. Articolul 15 va avea următorul cuprins:
îArt. 15.— (1) Numirea în funcții publice de execuție a
candidaților admiși la concurs se face ca funcționari publici
debutanți, cu o perioadă de stagiu, cu excepția situației
prevăzute la alin. (3).
(2) Perioada de stagiu este de un an și constituie
vechime în muncă, în serviciu sau în specialitate, după
caz.
(3) Persoanele admise la concurs care au cel puțin
3 ani vechime în specialitatea corespunzătoare studiilor
absolvite ori care au cel puțin 3 ani vechime în instituții de
apărare națională, ordine publică și siguranță națională sunt
încadrate ca funcționari publici definitivi, în condițiile
prezentei legi.“
12. Articolul 16 va avea următorul cuprins:
îArt. 16. — Funcționarii publici debutanți din sistemul
administrației penitenciare au obligația să urmeze, în
perioada de stagiu, cursuri de specializare organizate de

5

Administrația Națională a Penitenciarelor, cu excepția celor
prevăzuți la art. 13 alin. (2) și (3)“.
13. Alineatul (3) al articolului 17 va avea următorul
cuprins:
î(3) Funcționarul public debutant din sistemul
administrației penitenciare nemulțumit de evaluarea
prevăzută la alin. (1) poate solicita reevaluarea de către o
comisie formată din 3 funcționari publici cu statut special
din cadrul unității, care au o vechime în serviciu de cel
puțin 10 ani. Comisia este numită de directorul general al
Administrației Naționale a Penitenciarelor.“
14. La articolul 17, după alineatul (3) se introduce un
nou alineat, alineatul (4), cu următorul cuprins:
î(4) Funcționarul public debutant din sistemul
administrației penitenciare care, în urma evaluării prevăzute
la alin. (1) sau (3), primește calificativul înesatisfăcător“
este declarat necorespunzător din punct de vedere
profesional, iar raportul de serviciu încetează potrivit art. 57
lit. c).“
15. Alineatul (2) al articolului 19 va avea următorul
cuprins:
î(2) Jurământul de credință are următorul conținut: «Jur
să respect Constituția, drepturile și libertățile fundamentale ale
omului, să aplic în mod corect și fără părtinire legile țării, să
îndeplinesc conștiincios îndatoririle ce îmi revin în funcția
publică în care am fost numit, să păstrez secretul profesional și
să respect normele de conduită profesională și civică.» Refuzul
depunerii jurământului se consemnează în scris și atrage
revocarea actului de numire în funcție.“
16. Articolul 20 va avea următorul cuprins:
îArt. 20. — Numirea în funcție și eliberarea din funcția
de director general, director general adjunct și director în
sistemul administrației penitenciare se dispun prin ordin al
ministrului justiției. Pentru celelalte funcții de conducere,
precum și pentru funcțiile de execuție din Administrația
Națională a Penitenciarelor și unitățile subordonate, numirea
și eliberarea din funcție se dispun, după caz, prin decizie a
directorului general sau a directorilor unităților subordonate,
potrivit competențelor legale.“
17. După articolul 20 se introduc două noi articole,
articolele 201 și 202, cu următorul cuprins:
îArt. 201. — Ofițerii se numesc în funcțiile prevăzute în
statele de organizare cu grade profesionale egale sau mai
mari cu cel mult două grade față de cele pe care le au.
Numirea ofițerilor în funcții prevăzute în statele de
organizare cu grade profesionale mai mari cu mai mult de
două grade față de cele pe care le au se poate face
numai cu aprobarea ministrului justiției.
Art. 20 2. — (1) Pentru fiecare funcționar public din
sistemul administrației penitenciare se va întocmi și
gestiona un dosar profesional confidențial, în condițiile
dispozițiilor legale privind evidența funcțiilor și a
funcționarilor publici.
(2) Modul de gestionare și evidență a datelor privind
funcționarii publici cu statut special din sistemul
administrației penitenciare se stabilește prin ordin al
ministrului justiției.
(3) Se interzice introducerea în dosarul profesional a
oricăror documente referitoare la opiniile politice sau
sindicale, la religie ori credință, la orientarea sexuală,
origine socială sau referitoare la orice alte elemente
discriminatorii.

6

MONITORUL OFICIAL AL ROMÂNIEI, PARTEA I, Nr. 565/29.VI.2006

(4) Funcționarul public din sistemul administrației
penitenciare are acces la propriul dosar profesional, fără
nicio îngrădire, iar la cerere i se pot elibera copii de pe
actele din dosar.“
18. Alineatul (2) al articolului 23 va avea următorul
cuprins:
î(2) Funcționarul public din sistemul administrației
penitenciare care a fost notat cu calificativul
«nesatisfăcător» va fi trecut într-o funcție inferioară, prin
decizie a directorului general al Administrației Naționale a
Penitenciarelor sau, după caz, a directorului unității din
care face parte. Funcționarul public care nu acceptă
trecerea în funcția inferioară va fi eliberat din funcția pe
care o deține, în temeiul art. 57 lit. c).“
19. Articolul 24 va avea următorul cuprins:
îArt. 24. — (1) În cariera profesională, în urma
rezultatelor obținute la evaluarea activității profesionale,
funcționarii publici din sistemul administrației penitenciare
au dreptul de a avansa în funcție în condițiile alin. (2) și în
grad profesional conform prezentei legi.
(2) Avansarea în funcții publice a funcționarilor publici
din sistemul administrației penitenciare, care îndeplinesc
condițiile prevăzute de prezenta lege, se face pe bază de
concurs, în limita posturilor prevăzute în statele de
organizare.
(3) Avansarea în gradele profesionale se face de către:
a) Președintele României, pentru inspector general de
penitenciare, la propunerea ministrului justiției;
b) ministrul justiției, pentru ceilalți ofițeri, la propunerea
directorului general al Administrației Naționale a
Penitenciarelor;
c) directorul general al Administrației Naționale a
Penitenciarelor, pentru agenți, la propunerea directorilor
unităților subordonate.
(4) Funcționarii publici din sistemul administrației
penitenciare se avansează în gradul profesional următor
dacă au împlinit stagiul minim în gradul profesional deținut
ori împlinesc acest stagiu minim în cursul anului respectiv
și dacă au fost apreciați în ultimii doi ani ai stagiului minim
în grad cu cel puțin calificativul «bun».
(5) Funcționarii publici din sistemul administrației
penitenciare pot fi avansați în gradul profesional următor
înaintea împlinirii stagiului minim, dacă au fost apreciați în
ultimul an cu calificativul «excepțional» și dacă au efectuat
jumătate din stagiul minim în grad.
(6) Pentru obținerea gradului profesional de inspector
general este necesară promovarea examenului organizat în
acest scop.“
20. Articolul 25 va avea următorul cuprins:
îArt. 25. — Stagiul minim în gradele profesionale este:
A. Corpul ofițerilor de penitenciare:
a) inspector șef principal de penitenciare 3 ani;
b) inspector șef de penitenciare
3 ani;
c) subinspector șef de penitenciare
4 ani;
d) inspector principal de penitenciare
3 ani;
e) inspector de penitenciare
3 ani;
f) subinspector de penitenciare
4 ani.
B. Corpul agenților de penitenciare:
a) agent șef de penitenciare
5 ani;
b) agent șef adjunct de penitenciare
5 ani;
c) agent principal de penitenciare
5 ani;
d) agent de penitenciare
5 ani.“
21. Articolul 26 va avea următorul cuprins:
îArt. 26. — (1) Acordarea gradelor profesionale
următoare, în cadrul aceleiași categorii, se face în ordinea
ierarhică a gradelor și în limita gradului maxim prevăzut

pentru funcția pe care o deține funcționarul public cu statut
special.
(2) Funcționarul public din sistemul administrației
penitenciare cu gradul de inspector șef principal de
penitenciare, care a dobândit titlul științific de doctor în
specialitatea funcției pe care o deține sau într-o specialitate
înrudită, este exceptat de la prevederile art. 24 alin. (6).
(3) Acordarea gradelor profesionale, în cadrul aceleiași
categorii, se face începând cu data de întâi a lunii
următoare celei în care s-au îndeplinit condițiile legale
privind avansarea în gradul profesional.“
22. Alineatul (1) al articolului 27 va avea următorul
cuprins:
îArt. 27. — (1) Avansarea în categorie a funcționarilor
publici din sistemul administrației penitenciare se realizează
prin concurs, în limita posturilor prevăzute în statele de
organizare cu profil corespunzător specialităților necesare
sistemului administrației penitenciare, dacă sunt îndeplinite
condițiile prevăzute în prezenta lege.“
23. Articolul 28 va avea următorul cuprins:
îArt. 28. — (1) Funcțiile de conducere din sistemul
administrației penitenciare se ocupă prin concurs, în
condițiile stabilite prin ordin al ministrului justiției.
(2) Candidații la funcțiile de conducere vor susține un
test psihologic și un test pentru verificarea aptitudinilor
manageriale, cu caracter eliminatoriu.
(3) Directorul general și directorii generali adjuncți ai
Administrației Naționale a Penitenciarelor, precum și
directorii de unități din sistemul administrației penitenciare
se numesc pentru un mandat de 4 ani, cu posibilitatea
prelungirii o singură dată pentru încă 4 ani.
(4) Persoanele din afara sistemului penitenciar care
ocupă funcțiile prevăzute la alin. (3) au, pe perioada
mandatului, calitatea de funcționar public cu statut special,
prevederile prezentei legi aplicându-se în mod
corespunzător. În cazul persoanelor din cadrul sistemului
administrației penitenciare numite în condițiile legii în
funcțiile prevăzute la alin. (3), raporturile de serviciu se
suspendă pe perioada exercitării mandatului, cu păstrarea
postului avut anterior.“
24. Articolul 29 va avea următorul cuprins:
îArt. 29. — Metodologia privind avansarea în funcții a
funcționarilor publici și ocuparea posturilor de conducere
din sistemul administrației penitenciare se aprobă prin ordin
al ministrului justiției.“
25. La articolul 31, după alineatul (2) se introduce un
nou alineat, alineatul (3), cu următorul cuprins:
î(3) Pentru trimiterea la cursuri de pregătire și
perfecționare în străinătate, organizate sau finanțate de
Administrația Națională a Penitenciarelor, funcționarii publici
susțin un concurs, în condițiile stabilite prin ordin al
ministrului justiției.“
26. La articolul 34, literele c), h), n) și p) vor avea
următorul cuprins:
îc) uniformă și echipament specific, alocații pentru
hrană, asistență medicală și psihologică, medicamente,
proteze stomatologice și dispozitive medicale destinate
recuperării unor deficiențe organice sau funcționale, în mod
gratuit, în condițiile stabilite prin hotărâre a Guvernului și
ale respectării dispozițiilor legale privind plata contribuției
pentru asigurările sociale de sănătate;
................................................................................................
h) bilete de odihnă, tratament și recuperare, în condițiile
stabilite prin hotărâre a Guvernului; odihna, tratamentul și
recuperarea se pot face și în centrele aparținând

MONITORUL OFICIAL AL ROMÂNIEI, PARTEA I, Nr. 565/29.VI.2006
Administrației Naționale a Penitenciarelor sau ale
Ministerului Justiției;
.............................................................................................
n) asigurare de risc profesional pentru viață, sănătate și
bunuri, în condițiile stabilite prin hotărâre a Guvernului;
.............................................................................................
p) consultanță juridică asigurată de unitate, la cerere, în
cazul cercetării sale pentru fapte comise în timpul sau în
legătură cu exercitarea atribuțiilor de serviciu.“
27. Articolul 35 va avea următorul cuprins:
îArt. 35. — Pentru apărarea intereselor profesionale,
economice, sociale și culturale, funcționarii publici din
sistemul administrației penitenciare au dreptul la asociere
sindicală sau în alte organizații profesionale, dreptul la
grevă, precum și la libertatea întrunirilor, cu condiția
asigurării a cel puțin o treime din activitate și a garantării
drepturilor deținuților și a siguranței locurilor de detenție.“
28. Alineatul (2) al articolului 36 se abrogă.
29. Articolul 38 va avea următorul cuprins:
îArt. 38. — (1) Funcționarii publici cu statut special au
dreptul la atribuirea unei locuințe de serviciu dacă, în
localitatea unde își desfășoară activitatea, ei sau soțul/soția
nu beneficiază de locuință în proprietate ori nu li s-a
atribuit locuință de către autoritățile administrației publice
locale.
(2) Funcționarii publici cu statut special cărora nu li s-a
acordat locuință potrivit alin. (1) și care nu au în
proprietate o locuință în localitatea unde își desfășoară
activitatea au dreptul la compensarea lunară a chiriei în
cuantum de până la 50% din venitul net realizat, dar nu
mai mult decât chiria prevăzută în contractul de închiriere
încheiat în condițiile legii.
(3) Funcționarii publici care au înstrăinat o locuință
proprietate personală după data numirii în funcție nu
beneficiază de prevederile alin. (1) și (2).
(4) Absolvenții instituțiilor de învățământ prevăzute la
art. 13 alin. (2) și (3), care au fost numiți în alte localități
decât cea de domiciliu, beneficiază de următoarele drepturi:
a) o primă de instalare egală cu un salariu de bază
brut pentru funcția pe care urmează să fie încadrați;
b) decontarea costului transportului pentru el, membrii
familiei și pentru mobilier;
c) un concediu suplimentar plătit de 5 zile lucrătoare, la
cerere.“
30. La articolul 41 se introduc două noi alineate,
alineatele (2) și (3), cu următorul cuprins:
î(2) La decesul unui funcționar public din sistemul
administrației penitenciare, unitatea din care făcea parte
acordă
soțului/soției
sau,
după
caz,
copiilor
acestuia/acesteia ori, în lipsa acestora, părinților și
moștenitorilor legali ori persoanei care a suportat
cheltuielile ocazionate de deces un ajutor suplimentar de
deces egal cu de două ori salariul de bază brut avut la
data decesului.
(3) Funcționarului public din sistemul administrației
penitenciare, care a decedat în timpul îndeplinirii
îndatoririlor de serviciu, i se acordă, post-mortem, gradul
de subinspector de penitenciare pentru cei din corpul
agenților și gradul următor pentru ofițeri.“
31. Articolul 42 va avea următorul cuprins:
îArt. 42. — (1) Pentru îndeplinirea exemplară a
atribuțiilor de serviciu, funcționarilor publici din sistemul
administrației penitenciare li se pot acorda recompense
morale sau materiale, în condițiile stabilite prin ordin al
ministrului justiției.

7

(2) Pentru activitatea desfășurată, funcționarilor publici
din sistemul administrației penitenciare li se conferă
decorații potrivit legii.
(3) Funcționarii publici din sistemul administrației
penitenciare, decorați cu Ordinul Meritul Militar sau cu
Semnul onorific În Serviciul Armatei, își păstrează toate
drepturile conferite de aceste ordine, dobândite anterior.“
32. Alineatul (1) al articolului 43 va avea următorul
cuprins:
îArt. 43. — (1) Durata normală a programului de lucru
este de 8 ore pe zi și de 40 de ore pe săptămână.“
33. La articolul 43, după alineatul (1) se introduce un
nou alineat, alineatul (11), cu următorul cuprins:
î(1 1 ) Programul de lucru al personalului din
compartimentele a căror activitate impune prezența în
serviciu mai mult de 8 ore se stabilește de către directorii
unităților, în raport cu necesitățile operative, asigurându-se
respectarea timpului de lucru legal.“
34. La articolul 46, litera j) va avea următorul cuprins:
îj) să se conformeze dispozițiilor date de conducătorii
ierarhici cărora le este subordonat direct, cu respectarea
prevederilor art. 4 alin. (3).“
35. La articolul 46, după litera m) se introduc trei noi
litere, literele n), o) și p), cu următorul cuprins:
în) în situații de catastrofe, calamități, revolte în
penitenciar sau alte tulburări de amploare ale activităților în
unitățile de penitenciare ori alte asemenea evenimente,
personalul de penitenciare aflat în activitate este obligat să
se prezinte, de îndată, la unitatea din care face parte;
o) la instituirea stării de urgență sau a stării de asediu
ori în caz de mobilizare și război, personalul va acționa
conform legii;
p) în cazul producerii uneia dintre situațiile prevăzute la
lit. n) și o), personalul de penitenciare care se află într-o
altă localitate se va prezenta la cea mai apropiată unitate
a Administrației Naționale a Penitenciarelor, informând
superiorii săi despre aceasta.“
36. La articolul 47, litera a) va avea următorul cuprins:
îa) să dețină orice altă funcție publică sau privată
pentru care sunt retribuiți, cu excepția funcțiilor didactice
din învățământul superior, din domeniul cercetării științifice
și al creației literar-artistice;“.
37. La articolul 49, după alineatul (3) se introduce un
nou alineat, alineatul (4), cu următorul cuprins:
î(4) Raporturile de serviciu ale funcționarilor publici din
sistemul administrației penitenciare nu pot înceta prin
demisie la instituirea stării de urgență sau a stării de
asediu ori în caz de mobilizare și de război.“
38. După articolul 51 se introduce un nou articol,
articolul 511, cu următorul cuprins:
î A r t . 5 1 1. — F u n c ț i o n a r i i p u b l i c i d i n s i s t e m u l
administrației penitenciare pot fi transferați, la cererea
acestora sau cu acordul lor scris, în aceeași sau în altă
funcție publică din alte unități ale sistemului administrației
penitenciare.“
39. Titlul secțiunii a 4-a a capitolului V îÎncetarea
raporturilor de serviciu“ va avea următorul cuprins:
îSECȚIUNEA a 4-a
Încetarea raporturilor de serviciu și revocarea
din funcția de conducere“

40. La articolul 54, literele b) și d) se abrogă.
41. Articolul 56 se abrogă.

8

MONITORUL OFICIAL AL ROMÂNIEI, PARTEA I, Nr. 565/29.VI.2006

42. La articolul 57, după litera e) se introduc două noi
litere, literele f) și g), cu următorul cuprins:
îf) a fost condamnat prin hotărâre judecătorească
definitivă pentru săvârșirea de infracțiuni;
g) i s-a aplicat sancțiunea disciplinară a eliberării din
funcție.“
43. După articolul 57 se introduce un nou articol,
articolul 571, cu următorul cuprins:
îArt. 57 1 . — (1) Funcționarii publici din sistemul
administrației penitenciare nu pot fi menținuți în funcție
după împlinirea vârstei standard de pensionare prevăzute
de lege.
(2) În mod excepțional, funcționarii publici din sistemul
administrației penitenciare pot fi menținuți în funcție cel
mult 2 ani peste limita de vârstă prevăzută la alin. (1), la
cerere, dacă starea sănătății le permite și cu aprobarea
ministrului justiției, a directorului general al Administrației
Naționale a Penitenciarelor sau, după caz, a directorului
unității subordonate.“
44. Articolul 58 se abrogă.
45. După articolul 58 se introduce un nou articol,
articolul 581, cu următorul cuprins:
îArt. 581. — (1) Revocarea din funcția de conducere se
dispune potrivit competențelor prevăzute la art. 20, pentru
următoarele motive:
a) în cazul în care nu mai îndeplinește una dintre
condițiile necesare pentru numirea în funcția de conducere;
b) în cazul exercitării necorespunzătoare a atribuțiilor
manageriale privind organizarea eficientă, comportamentul
și comunicarea, asumarea responsabilităților și aptitudinile
manageriale.
(2) La verificarea organizării eficiente a activității vor fi
avute în vedere, în principal, următoarele criterii: folosirea
adecvată și eficientă a resurselor umane, materiale și
financiare, evitarea pierderilor, evaluarea necesităților,
gestionarea situațiilor de criză, raportul resurse investite —
rezultate obținute, gestionarea informațiilor, organizarea
pregătirii și perfecționării profesionale și repartizarea
sarcinilor.
(3) La verificarea comportamentului și comunicării vor fi
avute în vedere, în principal, comportamentul și
comunicarea cu subalternii, cu persoanele aflate în stare
de detenție, cu alte persoane sau instituții cu care intră în
contact, precum și cu mass-media, asigurarea accesului la
informațiile de interes public și transparența actului de
conducere.
(4) La verificarea asumării responsabilității vor fi avute
în vedere, în principal, modul de îndeplinire a atribuțiilor
prevăzute de lege și regulamente, implementarea
strategiilor naționale și secvențiale în domeniu și modul în
care sunt respectate drepturile persoanelor private de
libertate, precum și celelalte dispoziții legale privind
executarea pedepselor.
(5) La verificarea aptitudinilor manageriale vor fi avute
în vedere, în principal, capacitatea de organizare,
capacitatea rapidă de decizie, rezistența la stres,
autoperfecționarea, capacitatea de analiză, sinteză,
previziune, strategie și planificare pe termen scurt, mediu
și lung, inițiativă și capacitatea de adaptare rapidă.“
46. Alineatul (1) al articolului 59 va avea următorul
cuprins:
îArt. 59. — (1) Încetarea raporturilor de serviciu în toate
situațiile prevăzute la art. 57 se dispune prin ordin sau
decizie, potrivit competențelor prevăzute la art. 20.“

47. La articolul 60, după alineatul (2) se introduc două
noi alineate, alineatele (3) și (4), cu următorul cuprins:
î(3) Urmărirea penală a funcționarilor publici din sistemul
administrației penitenciare se efectuează în mod obligatoriu
de către procuror, în condițiile legii.
(4) Competența de a efectua urmărirea penală și de a
judeca în primă instanță infracțiunile săvârșite de către
funcționarii publici din sistemul administrației penitenciare
revine parchetelor de pe lângă tribunale și tribunalelor —
pentru infracțiunile comise de către agenți de penitenciare,
parchetelor de pe lângă curțile de apel și curților de apel —
pentru infracțiunile comise de către ofițeri până la gradul
de inspector șef principal de penitenciare inclusiv, respectiv
Parchetului de pe lângă Înalta Curte de Casație și Justiție
și Înaltei Curți de Casație și Justiție — pentru infracțiunile
comise de către inspectorii generali de penitenciare.“
48. La articolul 62, literele b), c) și f) vor avea următorul
cuprins:
îb) diminuarea drepturilor salariale corespunzătoare
funcției ocupate cu 5—20%, pe o perioadă de la o lună la
3 luni;
c) suspendarea dreptului de avansare în funcție sau
grad profesional pe o perioadă de la 1 la 3 ani;
................................................................................................
f) eliberarea din funcție.“
49. Alineatul (4) al articolului 63 va avea următorul
cuprins:
î(4) Sancțiunea disciplinară se aplică în maximum 60 de
zile calendaristice de la sesizarea abaterii, dar nu mai
târziu de un an de la data comiterii faptei.“
50. Titlul secțiunii a 5-a a capitolului VI îPrescripția și
radierea sancțiunilor disciplinare“ va avea următorul
cuprins:
îSECȚIUNEA a 5-a
Radierea sancțiunilor disciplinare“.

51. Articolul 68 se abrogă.
52. Alineatul (2) al articolului 70 va avea următorul
cuprins:
î(2) Repararea pagubelor aduse Administrației Naționale
a Penitenciarelor în situațiile prevăzute la alin. (1) se
dispune prin emiterea de către șeful unității a unei
dispoziții de imputare, în termen de 30 de zile de la
constatarea pagubei, sau, după caz, prin asumarea unui
angajament de plată. Împotriva dispoziției de imputare
funcționarul public în cauză se poate adresa instanței de
contencios administrativ, în condițiile legii. Dreptul șefului
unității de a emite dispoziția de imputare se prescrie în
termen de 3 ani de la data producerii pagubei.“
53. După articolul 71 se introduce un nou articol,
articolul 711, cu următorul cuprins:
îArt. 711 — La elaborarea actelor normative prevăzute
de prezenta lege sau a altor acte normative în domeniu
este obligatorie consultarea organizațiilor sindicale
reprezentative ale funcționarilor publici cu statut special din
sistemul administrației penitenciare.“
54. Alineatul (4) al articolului 72 va avea următorul
cuprins:
î(4) Personalul civil, preluat prin reorganizarea Direcției
Generale a Penitenciarelor și a unităților din subordinea
acesteia, care are atribuții similare cu personalul prevăzut
la alin. (3) și îndeplinește condițiile prezentei legi va
dobândi calitatea de funcționar public în sistemul
administrației penitenciare.“

MONITORUL OFICIAL AL ROMÂNIEI, PARTEA I, Nr. 565/29.VI.2006
55. Alineatul (2) al articolului 73 va avea următorul
cuprins:
î(2) Personalul prevăzut la alin. (1) numit în funcții
publice, care nu îndeplinește condițiile minime de studii
prevăzute la art. 9 alin. (1), beneficiază de un termen de
5 ani de la data intrării în vigoare a prezentei legi pentru
definitivarea studiilor. Dacă după expirarea perioadei de
5 ani, funcționarii publici nu și-au definitivat studiile
necesare echivalării în gradele profesionale pe care le au,
ofițerii de penitenciare vor fi încadrați în categorii și grade
profesionale corespunzătoare pregătirii, iar agenților de
penitenciare le vor înceta raporturile de serviciu.“
56. Articolul 76 va avea următorul cuprins:
îArt. 76. — (1) Evidența funcționarilor publici din
sistemul administrației penitenciare, pe timpul și după
încetarea raporturilor de serviciu, precum și modalitățile de
păstrare a acesteia se stabilesc prin ordin al ministrului
justiției.
(2) Funcționarul public este obligat ca, în termen de
15 zile de la data încetării raportului de serviciu, să se
prezinte la centrul militar pe raza căruia domiciliază, pentru
a fi luat în evidență ca rezervist cu specialitatea
«penitenciare», în raport de gradul militar echivalent
gradului profesional avut la data încetării raporturilor de
serviciu.
(3) Funcționarii publici luați în evidență ca rezerviști pot
fi concentrați sau mobilizați pentru completarea efectivelor
unităților Administrației Naționale a Penitenciarelor, în
condițiile prevăzute de lege.“
57. Articolul 78 va avea următorul cuprins:
îArt. 78. — Condițiile privind salarizarea și pensionarea
funcționarilor publici din sistemul administrației penitenciare
se stabilesc prin legi speciale, în termen de 6 luni de la
data intrării în vigoare a prezentei legi.“
58. Articolul 79 va avea următorul cuprins:
îArt. 79. — (1) Până la intrarea în vigoare a legii
privind salarizarea funcționarilor publici din sistemul
administrației penitenciare, rămân aplicabile, în continuare,
dispozițiile legale referitoare la salarizarea și alte drepturi
ale personalului militar din instituțiile publice de apărare,
ordine publică și siguranță națională.
(2) Până la intrarea în vigoare a legii privind pensiile
funcționarilor publici din sistemul administrației penitenciare,
rămân aplicabile, în continuare, dispozițiile legale referitoare
la pensionarea cadrelor militare.“
59. După articolul 80 se introduce un nou articol,
articolul 801, cu următorul cuprins:
îArt. 80 1 . — (1) Clerului din sistemul administrației
penitenciare îi sunt aplicabile, în mod corespunzător,
dispozițiile Legii nr. 195/2000 privind constituirea și
organizarea clerului militar.

9

(2) Clerul din sistemul administrației penitenciare este
asimilat gradelor profesionale ale funcționarilor publici cu
statut special corespunzătoare gradelor militare prevăzute
în Legea nr. 195/2000.“
60. Articolul 81 va avea următorul cuprins:
îArt. 81. — Dispozițiile prezentei legi se completează,
după caz, cu prevederile cuprinse în legislația muncii.“
61. La articolul 82, după alineatul (3) se introduc două
noi alineate, alineatele (4) și (5), cu următorul cuprins:
î(4) Referirile la «Direcția Generală a Penitenciarelor»
cuprinse în alte acte normative se înlocuiesc cu
«Administrația Națională a Penitenciarelor».
(5) Referirile la grade profesionale pentru funcționarii
publici din sistemul administrației penitenciare cuprinse în
alte acte normative se înlocuiesc cu cele prevăzute la
art. 9 alin. (2) din prezenta lege.“
Art. II. — Pe data intrării în vigoare a prezentei
ordonanțe de urgență, gradele profesionale ale personalului
din penitenciare vor fi echivalate cu menținerea drepturilor
și a vechimii în grade câștigate anterior, după cum
urmează:
A. Corpul ofițerilor de penitenciare:
a) inspector general de penitenciare — inspector
general șef, inspector general principal și inspector general;
b) inspector șef principal de penitenciare — inspector
șef principal;
c) inspector șef de penitenciare — inspector șef;
d) subinspector șef de penitenciare — subinspector șef;
e) inspector principal de penitenciare — inspector
principal;
f) inspector de penitenciare — inspector;
g) subinspector de penitenciare — subinspector.
B. Corpul agenților de penitenciare:
a) agent șef principal de penitenciare — agent șef
principal;
b) agent șef de penitenciare — agent șef;
c) agent șef adjunct de penitenciare — agent șef
adjunct;
d) agent principal de penitenciare — agent principal;
e) agent de penitenciare — agent.
Art. III. — Pe data intrării în vigoare a prezentei
ordonanțe de urgență, orice dispoziție contrară se abrogă.
Art. IV. — Legea nr. 293/2004 privind Statutul
funcționarilor publici din Administrația Națională a
Penitenciarelor, publicată în Monitorul Oficial al României,
Partea I, nr. 581 din 30 iunie 2004, cu modificările
ulterioare, precum și cu modificările și completările aduse
prin prezenta ordonanță de urgență, se va republica în
Monitorul Oficial al României, Partea I, după aprobarea
acesteia prin lege, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 47.

10

MONITORUL OFICIAL AL ROMÂNIEI, PARTEA I, Nr. 565/29.VI.2006
GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea unor ajutoare de
urgență în cuantum de 150 lei (RON) pentru fiecare
persoană din familiile care au fost evacuate din propriile
locuințe în urma inundațiilor și fenomenelor meteorologice
periculoase, care s-au produs în luna iunie 2006 în
județele Arad, Bistrița-Năsăud, Galați, Hunedoara,
Maramureș și Sălaj.
Art. 2. — Se aprobă acordarea unor ajutoare de
urgență în cuantum de 3.000 lei (RON) pentru fiecare
persoană decedată din familiile afectate de inundațiile și
fenomenele meteorologice periculoase, care au avut loc în
luna iunie 2006 în județele Arad, Bistrița-Năsăud, Galați,
Hunedoara, Maramureș și Sălaj.

Art. 3. — (1) Sumele acordate cu titlu de ajutoare de
urgență, potrivit prevederilor prezentei hotărâri, se stabilesc
prin anchete sociale efectuate de direcțiile de muncă,
solidaritate socială și familie din județele prevăzute la art. 1 și 2.
(2) Ajutoarele pevăzute la art. 1 și 2 se suportă din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe anul
2006.
Art. 4. — Ajutoarele de urgență se acordă în baza
aprobării ministrului muncii, solidarității sociale și familiei, pe
măsură ce sunt primite anchetele sociale efectuate de
direcțiile de muncă, solidaritate socială și familie din
județele Arad, Bistrița-Năsăud, Galați, Hunedoara,
Maramureș și Sălaj.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 820.

GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituția României, republicată, al art. 1 din Ordonanța Guvernului nr. 28/2003 privind
trimiterea bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1)
lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea Fondului național de
solidaritate, aprobată cu modificări și completări prin Legea nr. 366/2001, cu modificările ulterioare, și al Ordonanței de
urgență a Guvernului nr. 32/2001 pentru reglementarea unor probleme financiare, aprobată cu modificări prin Legea
nr. 374/2001, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 100.000 euro, pentru efectuarea intervenției chirurgicale
în străinătate, domnului Bucurenciu Viorel, în vârstă de
50 de ani, domiciliat în municipiul București, bd. Carol
Davila nr. 43, ap. 1, sectorul 5.
(2) Suma prevăzută la alin. (1) se suportă din bugetul
de stat, după cum urmează:
— Ministerul Sănătății Publice va aloca suma de
30.000 euro;
— Ministerul Muncii, Solidarității Sociale și Familiei va
aloca suma de 70.000 euro.
(3) Ajutorul se acordă în lei și se suportă atât din
bugetul Ministerului Sănătății Publice, prin Direcția de
Sănătate Publică a Municipiului București, cât și din bugetul

Ministerului Muncii, Solidarității Sociale și Familiei, prin
Direcția de Muncă, Solidaritate Socială și Familie a
Municipiului București, la cursul de schimb valutar al Băncii
Naționale a României din ziua lucrătoare precedentă
efectuării deschiderii de credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea intervenției
chirurgicale în străinătate va fi transferată de către Direcția
de Muncă, Solidaritate Socială și Familie a Municipiului
București către Direcția de Sănătate Publică a Municipiului
București, la solicitarea acesteia.
Art. 2. — Fundamentarea sumei solicitate și justificarea
celei utilizate pentru efectuarea intervenției chirurgicale în
străinătate revin Ministerului Sănătății Publice, prin Direcția

MONITORUL OFICIAL AL ROMÂNIEI, PARTEA I, Nr. 565/29.VI.2006

11

de Sănătate Publică a Municipiului București, care va

prezentate de furnizorul de servicii medicale din

efectua plata și va certifica documentele financiar-contabile

străinătate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 821.

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru populația din județele Bistrița-Năsăud,
Dolj, Galați și Maramureș
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar, cu titlu gratuit,
în limita sumei de 475.400 lei (RON) familiilor din județele
Bistrița-Năsăud [335.000 lei (RON)], Dolj [78.000 lei (RON)],
Galați [39.000 lei (RON)] și Maramureș [23.400 lei (RON)],
afectate de inundațiile produse în ultima perioadă, constând
în alimente și motorină, conform anexei care face parte
integrantă din prezenta hotărâre.
Art. 2. — (1) Administrația Națională a Rezervelor de
Stat va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 304128 îStocuri de urgență de
materiale și ambalaje“, respectiv prin creditul contului 3041
îMateriale rezerve de stat“, cantitățile de produse aprobate
a fi scoase din rezervele de stat, potrivit prezentei hotărâri,
pe baza avizelor de expediție și a proceselor-verbale de
predare-primire semnate de împuterniciții desemnați de
instituțiile prefectului din județele Bistrița-Năsăud, Dolj,
Galați și Maramureș.
(2) Reîntregirea stocurilor cu cantitățile acordate conform
anexei se va face în anul 2007, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produselor până la locul
indicat de instituțiile prefectului din județele Bistrița-Năsăud,
Dolj, Galați și Maramureș se va efectua în regim de

urgență, cu mijloace auto din dotarea unităților teritoriale
din subordinea Administrației Naționale a Rezervelor de
Stat sau cu mijloace ale unor societăți comerciale angajate
de acestea.
(2) Cheltuielile legate de ambalarea și transportul
produselor se suportă de Administrația Națională a
Rezervelor de Stat, în limita bugetului aprobat.
(3) Distribuirea produselor către populația sinistrată se
va face de către instituțiile prefectului din județele BistrițaNăsăud, Dolj, Galați și Maramureș.
(4) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituțiile prefectului din județele BistrițaNăsăud, Dolj, Galați și Maramureș vor justifica distribuirea
produselor scoase din rezervele de stat în condițiile
prezentei hotărâri, conform prevederilor art. 7 din Hotărârea
Guvernului nr. 371/1993 privind acordarea, în primă
intervenție, a ajutoarelor umanitare populației sinistrate, ca
urmare a unor situații excepționale.
(2) Documentele justificative privind distribuirea vor fi
păstrate la sediul instituțiilor prefectului din județele BistrițaNăsăud, Dolj, Galați și Maramureș în vederea punerii lor la
dispoziție organelor de control abilitate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 822.

12

MONITORUL OFICIAL AL ROMÂNIEI, PARTEA I, Nr. 565/29.VI.2006
ANEXĂ
LISTA PRODUSELOR

care se scot din rezervele de stat ca ajutor umanitar de urgență pentru populația din județele Bistrița-Năsăud, Dolj,
Galați și Maramureș
Nr.
crt.

1.
2.
3.
4.
5.
6.

Produsul

U.M.

Dolj

Bistrița-Năsăud

Cantitatea
Galați

Maramureș

Total

Conserve din carne
Conserve din pate de ficat
Ulei rafinat din floarea-soarelui
Orez
Zahăr
Motorină

kg
kg
litri
kg
kg
tone

7.999,8
8.000,0
8.000,0
8.000,0
8.000,0
20,0

—
—
—
—
—
20,0

1.830,0
1.400,0
450,0
400,0
400,0
—

—
—
—
—
—
6

9.829,8
9.400,0
8.450,0
8.400,0
8.400,0
46,0

VALOARE:

lei (RON)

335.000

78.000

39.000

23.400

475.400

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru județele Buzău și Dolj
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar de urgență, cu
titlu gratuit, în limita sumei de 156.000 lei (RON), pentru
județele Buzău [39.000 lei (RON)] și Dolj [117.000 lei (RON)],
constând în motorină necesară funcționării utilajelor de
drenare a apelor din zonele afectate de inundații, în
vederea creării condițiilor pentru normalizarea situației
populației, potrivit anexei care face parte integrantă din
prezenta hotărâre.
Art. 2. — (1) Administrația Națională a Rezervelor de
Stat va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 304128 îStocuri de urgență de
materiale și ambalaje“, respectiv prin creditul contului 3041
îMateriale rezerve de stat“, cantitățile de produs aprobate
a fi scoase din rezervele de stat, potrivit prezentei hotărâri,
pe baza avizelor de expediție și a proceselor-verbale de
predare-primire semnate de împuterniciții desemnați de
instituțiile prefectului din județele Buzău și Dolj.
(2) Reîntregirea stocurilor cu cantitățile acordate potrivit
anexei se va face în anul 2007, finanțarea urmând a fi
asigurată din bugetul aprobat Administrației Naționale a
Rezervelor de Stat.
Art. 3. — (1) Transportul produsului până la locurile
indicate de instituțiile prefectului din județele Buzău și Dolj

se va efectua în regim de urgență, cu mijloace auto din
dotarea unităților teritoriale din subordinea Administrației
Naționale a Rezervelor de Stat sau cu mijloace ale unor
societăți comerciale angajate de acestea.
(2) Cheltuielile legate de transportul produsului se
suportă de către Administrația Națională a Rezervelor de
Stat, în limita bugetului aprobat.
(3) Distribuirea produsului se va face de către instituțiile
prefectului din județele Buzău și Dolj, prin persoane anume
împuternicite.
(4) Schimbarea, sub orice formă, a destinației produsului
acordat ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituțiile prefectului din județele Buzău și
Dolj vor justifica distribuirea produsului scos din rezervele
de stat în condițiile prezentei hotărâri, conform prevederilor
art. 7 din Hotărârea Guvernului nr. 371/1993 privind
acordarea, în primă intervenție, a ajutoarelor umanitare
populației sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul instituțiilor prefectului din județele Buzău
și Dolj în vederea punerii lor la dispoziție organelor de
control abilitate.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 823.

13

MONITORUL OFICIAL AL ROMÂNIEI, PARTEA I, Nr. 565/29.VI.2006
ANEXĂ

LISTA PRODUSELOR

cuprinzând cantitățile de motorină care se scot din rezervele de stat ca ajutor umanitar
de urgență pentru județele Buzău și Dolj
Produsul

Cantitatea

U.M.
Buzău

Motorină

tone

VALOARE:

lei (RON)

Dolj

TOTAL

10

30

40

39.000

117.000

156.000

GUVERNUL ROMÂNIEI

HOTĂRÂRE
pentru completarea anexei nr. 18 la Hotărârea Guvernului
nr. 1.352/2001 privind atestarea domeniului public
al județului Hunedoara, precum și al municipiilor,
orașelor și comunelor din județul Hunedoara
În temeiul art. 108 din Constituția României, republicată, și al art. 21
alin. (3) din Legea nr. 213/1998 privind proprietatea publică și regimul juridic
al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 18 îInventarul bunurilor care aparțin
domeniului public al comunei Baru“ la Hotărârea Guvernului nr. 1.352/2001
privind atestarea domeniului public al județului Hunedoara, precum și al
municipiilor, orașelor și comunelor din județul Hunedoara, publicată în
Monitorul Oficial al României, Partea I, nr. 634 și 634 bis din 28 august
2002, cu modificările și completările ulterioare, se completează cu o nouă
poziție, poziția nr. 208, conform anexei care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 28 iunie 2006.
Nr. 824.

14

MONITORUL OFICIAL AL ROMÂNIEI, PARTEA I, Nr. 565/29.VI.2006
ANEXĂ*)
COMPLETARE

la inventarul bunurilor care aparțin domeniului public al comunei Baru, județul Hunedoara

î

*) Anexa este reprodusă în facsimil.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea și completarea Ordinului Președintelui Autorității Naționale
de Reglementare în Domeniul Energiei nr. 49/2005 pentru aprobarea tarifelor
la energia electrică livrată consumatorilor captivi
În temeiul prevederilor art. 9 alin. (6) și (7), ale art. 11 alin. (2) lit. d) și e), ale art. 56 alin. (1) și ale art. 58
alin. (3) din Legea energiei electrice nr. 318/2003, precum și ale Ordinului președintelui Autorității Naționale de
Reglementare în Domeniul Energiei nr. 11/2005 pentru aprobarea Metodologiei de stabilire a tarifelor reglementate la
consumatorii captivi de energie electrică — Revizia 2,
având în vedere referatul de aprobare prezentat de Departamentul prețuri și tarife și în conformitate cu
prevederile Procesului-verbal al ședinței Comitetului de reglementare al Autorității Naționale de Reglementare în domeniul
Energiei din 21 iunie 2006,
președintele Autorității Naționale de Reglementare în Domeniul Energiei emite următorul ordin:
Art. I. — Ordinul președintelui Autorității Naționale de
Reglementare în Domeniul Energiei nr. 49/2005 pentru
aprobarea tarifelor la energia electrică livrată consumatorilor
captivi, publicat în Monitorul Oficial al României, Partea I,
nr. 1.163 din 22 decembrie 2005, se modifică după cum
urmează:
1. Anexa nr. 1.3 cu privire la tarifele zi—noapte E1 și E2
se înlocuiește cu anexa nr. 1, care face parte integrantă din
prezentul ordin.

2. Anexa nr. 2.1 cu privire la zonele orare pentru tarifele
A33 și A33 AP se înlocuiește cu anexa nr. 2, care face
parte integrantă din prezentul ordin.
3. Anexa nr. 2.3 se înlocuiește cu anexa nr. 3, care face
parte integrantă din prezentul ordin.
Art. II. — Furnizorii consumatorilor care nu își exercită
dreptul de eligibilitate vor reprograma contoarele în cel mult
60 de zile de la intrarea în vigoare a prezentului ordin.
Recalcularea mărimilor de facturare, până la reprogramarea
contoarelor, în condițiile modificării zonelor orare utilizate la

MONITORUL OFICIAL AL ROMÂNIEI, PARTEA I, Nr. 565/29.VI.2006
tarifele A33, A33 AP, E1 și E2, se va efectua pe baza
unei proceduri elaborate de furnizori, în termen de 20 de
zile calendaristice de la intrarea în vigoare a prezentului
ordin și avizată de Autoritatea Națională de Reglementare
în Domeniul Energiei.
Art. III. — Prezentul ordin intră în vigoare la data de
1 iulie 2006.
Art. IV. — Furnizorii consumatorilor care nu își exercită
dreptul de eligibilitate vor asigura ducerea la îndeplinire a

15

prevederilor prezentului ordin, iar Departamentul prețuri și
tarife din cadrul Autorității Naționale de Reglementare în
Domeniul Energiei va urmări aplicarea acestuia.
Art. V. — În termen de 15 zile calendaristice de la
publicarea prezentului ordin în Monitorul Oficial al
României, Partea I, furnizorii îl vor comunica operatorilor
economici/consumatorilor în relația cu care aplică tarifele
aprobate.

Președintele Autorității Naționale de Reglementare în Domeniul Energiei,
Nicolae Opriș
București, 21 iunie 2006.
Nr. 15.
ANEXA Nr. 1*)
(Anexa nr. 1.3 la Ordinul nr. 49/2005)

1)

Anexa nr. 1 este reprodusă în facsimil.
ANEXA Nr. 2*)
(Anexa nr. 2.1 la Ordinul nr. 49/2005)

16

MONITORUL OFICIAL AL ROMÂNIEI, PARTEA I, Nr. 565/29.VI.2006

*) Anexa nr. 2 este reprodusă în facsimil.

ANEXA Nr. 3*)
(Anexa nr. 2.3 la Ordinul nr. 49/2005)

*) Anexa nr. 3 este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 565/29.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117419]
ISSN 1453—4495

