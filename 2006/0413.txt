Anul 174 (XVIII) — Nr. 413

PARTEA

I

LEGI, DECRETE, HOTĂRÂRI ȘI ALTE ACTE

Vineri, 12 mai 2006

SUMAR

Nr.

Pagina
LEGI ȘI DECRETE

112.

— Lege pentru modificarea și completarea Legii
apelor nr. 107/1996...................................................

1–7

612.

— Decret privind promulgarea Legii pentru
modificarea și completarea Legii apelor
nr. 107/1996 ..............................................................

7

114.

— Lege pentru aprobarea Ordonanței Guvernului
nr. 26/2005 privind managementul instituțiilor
publice de cultură......................................................

7–9

614.

— Decret privind promulgarea Legii pentru
aprobarea Ordonanței Guvernului nr. 26/2005
privind managementul instituțiilor publice de cultură

10

DECIZII ALE CURȚII CONSTITUȚIONALE
Decizia nr. 326 din 18 aprilie 2006 referitoare la excepția
de neconstituționalitate a dispozițiilor art. 91

LEGI

ȘI

Pagina
alin. (4) din Legea nr. 161/2003 privind unele
măsuri pentru asigurarea transparenței în
exercitarea demnităților publice, a funcțiilor publice
și în mediul de afaceri, prevenirea și sancționarea
corupției......................................................................

10–12

Decizia nr. 329 din 18 aprilie 2006 referitoare la excepția
de neconstituționalitate a dispozițiilor art. 52 alin. 1
și art. 148 alin. 1 lit. f) din Codul de procedură
penală, precum și a dispozițiilor art. 29 din Legea
nr. 47/1992 privind organizarea și funcționarea
Curții Constituționale .................................................

12–14

Decizia nr. 330 din 18 aprilie 2006 referitoare la excepția
de neconstituționalitate a dispozițiilor art. 63
alin. 2, art. 65 alin. 1 și art. 38514 alin. 1 din
Codul de procedură penală......................................

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii apelor nr. 107/1996
Parlamentul României adoptă prezenta lege.
Art. I. — Legea apelor nr. 107/1996, publicată în
Monitorul Oficial al României, Partea I, nr. 244 din
8 octombrie 1996, cu modificările și completările ulterioare,
se modifică și se completează după cum urmează:
1. Articolul 28 va avea următorul cuprins:
îArt. 2 8 . — (1) În vederea protecției și conservării
resurselor de apă de suprafață, evacuările în aceste ape

sunt reglementate prin utilizarea unei abordări combinate
prin stabilirea și implementarea controlului emisiilor, bazat
pe cele mai bune tehnici disponibile, sau a valorilor limită
importante ale emisiilor ori, în cazul impactului difuz, a
controlului și a celor mai bune practici din punct de vedere
al mediului, stabilite în reglementările specifice privind
prevenirea și controlul integrat al poluării, epurarea apelor

2

MONITORUL OFICIAL AL ROMÂNIEI, PARTEA I, Nr. 413/12.V.2006

uzate urbane, protecția apelor împotriva poluării cauzate de
nitrați din surse agricole, evaluarea riscului și descărcarea
de substanțe periculoase în apă, până la data de
22 decembrie 2012.
(2) În cazul în care un obiectiv de calitate sau un
standard de calitate, stabilit în conformitate cu prevederile
legale în vigoare, necesită condiții mai stricte decât cele
rezultate ca urmare a aplicării prevederilor alin. (1), se
reglementează controale mai stricte ale emisiilor.”
2. După articolul 2 8 se introduce un nou articol,
articolul 29, cu următorul cuprins:
îArt. 29. — (1) În cazul aplicării prevederilor art. 22—25
și ale art. 27, trebuie să se asigure că aplicarea acestora
nu va exclude sau nu va compromite permanent atingerea
obiectivelor prevăzute la art. 21 în alte corpuri de apă din
cadrul aceluiași district al bazinului hidrografic și că acest
lucru este în conformitate cu alte reglementări în vigoare.
(2) Etapele pentru asigurarea aplicării noilor prevederi,
inclusiv aplicarea prevederilor art. 22—25 și ale art. 27,
garantează cel puțin același nivel de protecție cu cel
existent în legislația în vigoare.“
3. La articolul 16 alineatul (1), după litera i) se
introduce o nouă literă, litera j), cu următorul cuprins:
îj) deschiderea și exploatarea în zonele de terasă a
punctelor de extracție a nisipurilor și pietrișurilor fără aviz
de gospodărire a apelor, respectiv fără autorizație de
gospodărire a apelor.“
4. La articolul 28 alineatul (1), litera d) va avea
următorul cuprins:
îd) transportul și depozitarea temporară de materiale,
utilaje, precum și circulația acestora și a personalului, în
cazul executării de lucrări de întreținere, reparații, precum
și pompări experimentale în cazul forajelor hidrogeologice
care fac parte din rețeaua națională de observații și
măsurători.“
5. La articolul 33, alineatele (2) și (4) vor avea următorul
cuprins:
î(2) Dreptul de exploatare a agregatelor minerale din
albiile sau malurile cursurilor de apă, cuvetele lacurilor,
bălților, prin exploatări organizate, se acordă de autoritatea
de gospodărire a apelor numai în zone care necesită
decolmatare, reprofilarea albiei și regularizarea scurgerii, pe
baza unui studiu tehnic zonal privind influența exploatării
asupra cursului de apă și pe baza avizului și autorizației
de gospodărire a apelor, cu avizul deținătorilor de lucrări
hidrotehnice în albie din zonă. Pentru autorizarea acestor
activități, pe apele naționale navigabile, precum și pe
celelalte cursuri de apă în amonte cu 1 km și în aval cu
2 km față de lucrările de artă sau dacă au în lungul lor
infrastructura aflată în administrarea instituțiilor
publice/societăților naționale/companiilor naționale/societăților
comerciale/regiilor autonome din domeniul transporturilor,
construcțiilor și turismului, la o distanță mai mică decât cea
prevăzută în actele normative în vigoare, față de zona de
protecție, este obligatorie și obținerea avizului acestora.
............................................................................................

(4) Dreptul de exploatare a agregatelor minerale
necesare interesului public local, în limita cantității maxime
de 5.000 m 3 pe an, se acordă autorității administrației
publice locale prin autorizația de gospodărire a apelor.
Această autorizație se eliberează anual, la cererea
consiliilor locale. Pentru exploatarea pe cursurile de apă
care sunt traversate sau au în lungul lor infrastructura
aflată în administrarea instituțiilor publice/societăților
naționale/companiilor naționale/societăților comerciale/regiilor
autonome din domeniul transporturilor, construcțiilor și
turismului, la o distanță mai mică decât cea prevăzută în
actele normative în vigoare, față de zona de protecție, este
necesar avizul acestora.“
6. La articolul 33, după alineatul (4) se introduce un
nou alineat, alineatul (41), cu următorul cuprins:
î(41) Dreptul de exploatare a agregatelor minerale, în
cazuri de urgență ca: viituri, precipitații care au avariat sau
au distrus poduri, drumuri, obiective economice, gospodării
individuale, în scopul refacerii acestora, în limita cantității
maxime a 2.000 m3/an, se acordă pe baza notificării de
începere a execuției, emisă de direcțiile de ape. Pentru
exploatarea pe cursurile de apă care sunt traversate sau
au în lungul lor infrastructura aflată în administrarea
instituțiilor publice/societăților naționale/companiilor
naționale/societăților comerciale/regiilor autonome din
domeniul transporturilor, construcțiilor și turismului, la o
distanță mai mică decât cea prevăzută în actele normative
în vigoare, față de zona de protecție, este necesar avizul
acestora.“
7. La articolul 33, alineatul (6) va avea următorul
cuprins:
î(6) Lucrările de dragare efectuate pe căile navigabile
pentru menținerea adâncimii de navigație se execută fără
aviz de gospodărire a apelor. Locurile de depozitare a
materialului rezultat din lucrările de dragare și condițiile
care trebuie îndeplinite se stabilesc anual de către
Administrația Națională «Apele Române», Administrația
Fluvială a Dunării de Jos — R.A. și Compania Națională
«Administrația Canalelor Navigabile» — S.A. — Constanța.“
8. La articolul 33, după alineatul (6) se introduce un
nou alineat, alineatul (61), cu următorul cuprins:
î(61) Proprietarii/administratorii lucrărilor inginerești de
artă (poduri) sunt obligați să asigure secțiunea optimă de
scurgere a apelor, pe cheltuială proprie, în limita a două
lungimi ale lucrării de artă (poduri) în albia majoră în
amonte și în limita unei lungimi a lucrării de artă (poduri)
în albia minoră aval, pentru a respecta parametrii avizați.“
9. La articolul 43 alineatul (1 1 ), după litera c) se
introduce o nouă literă, litera d), cu următorul cuprins:
îd) protecția și apărarea împotriva acțiunii distructive a
apelor.“
10. La articolul 43, după alineatul (19) se introduce un
nou alineat, alineatul (110), cu următorul cuprins:
î(110) Strategia națională de management al riscului la
inundații, precum și programele de măsuri ce decurg din
acestea se stabilesc în termen de 90 de zile de la data

MONITORUL OFICIAL AL ROMÂNIEI, PARTEA I, Nr. 413/12.V.2006
publicării prezentei legi, în corelare cu prevederile
schemelor-cadru de gospodărire a apelor existente la data
publicării prezentei legi, care își păstrează valabilitatea
până la data de 22 decembrie 2009, și se aprobă prin
hotărâre a Guvernului.“
11. La articolul 43, după alineatul (3) se introduc trei
noi alineate, alineatele (4)—(6), cu următorul cuprins:
î(4) În vederea implementării măsurilor de bază
prevăzute în anexa nr. 3, trebuie luate măsuri
corespunzătoare pentru a nu conduce la creșterea poluării
apelor marine. Aplicarea măsurilor de bază prevăzute în
anexa nr. 3 nu poate duce, în mod direct sau indirect, la
creșterea poluării apelor de suprafață. Această cerință nu
se aplică în cazul în care ar conduce la creșterea poluării
mediului în ansamblu.
(5) În situația în care datele de monitoring sau alte date
arată că obiectivele de protecție a apelor și mediului
acvatic, prevăzute la art. 21 pentru corpurile de apă, nu
pot fi atinse, autoritatea publică centrală din domeniul
apelor trebuie să se asigure că:
a) sunt investigate cauzele neîndeplinirii obiectivelor
prevăzute;
b) avizele și autorizațiile de gospodărire a apelor sunt
examinate și, dacă este necesar, revizuite;
c) programele de monitoring sunt revizuite și modificate,
după caz;
d) sunt stabilite măsurile suplimentare care pot fi necesare
pentru atingerea obiectivelor de protecție a apelor și a
ecosistemelor acvatice, precum și limite mai stricte, dacă este
cazul, urmând procedurile cuprinse în anexa nr. 11.
(6) În situația în care obiectivele de protecție a apelor
și a ecosistemelor acvatice prevăzute la art. 21 nu pot fi
îndeplinite ca urmare a unor circumstanțe cu cauze
naturale de forță majoră, care apar în mod excepțional sau
care nu pot fi prevăzute, cum ar fi inundațiile extreme sau
seceta prelungită, nu este necesară luarea de măsuri
suplimentare, aplicându-se prevederile art. 25.“
12. La articolul 49, alineatele (2) și (4) vor avea
următorul cuprins:
î(2) Se exceptează de la prevederile alin. (1), pentru
zona inundabilă a albiei majore, cazurile în care sunt
prevăzute lucrări de apărare împotriva inundațiilor,
dimensionate corespunzător clasei de importanță. Lucrările
executate în zona inundabilă se execută numai pe baza
avizului de amplasament, emis conform legii.
............................................................................................
(4) Construcțiile și obiectivele existente, amplasate în
zona inundabilă a albiei majore sau în zonele de protecție,
vor fi identificate de direcțiile de ape, solicitându-se prin
autoritățile administrației publice locale sau județene
emitente a autorizației de construcție demolarea acestora.
În situația în care demolarea nu este posibilă, beneficiarii
vor fi obligați să declare pe propria răspundere că își
asumă riscurile în caz de inundații.“

3

13. La articolul 50, alineatul (2) va avea următorul
cuprins:
î(2) În cazul în care lucrările se efectuează în zona
apelor naționale navigabile sau în zona cursurilor de apă
care sunt traversate ori au în lungul lor infrastructura aflată
în administrarea instituțiilor publice/societăților naționale/
companiilor naționale/societăților comerciale/regiilor
autonome din domeniul transporturilor, construcțiilor și
turismului, este necesar și acordul autorității publice
centrale din domeniul transporturilor, construcțiilor și
turismului.“
14. La articolul 54, după alineatul (1) se introduce un
nou alineat, alineatul (11), cu următorul cuprins:
î(11) În cazuri de urgență ca: viituri, precipitații care au
avariat sau distrus infrastructura de transport, obiective
economice, în scopul refacerii acestora, pentru începerea
execuției lucrărilor de exploatare a agregatelor minerale
care se realizează în limita cantității maxime de 2.000 m3,
notificarea se va face cu cel puțin 3 zile înainte de
începerea execuției.“
15. La articolul 54, alineatul (2) va avea următorul
cuprins:
î(2) Pentru lucrările prevăzute la alin. (1) și (1 1 ),
începerea execuției se face pe baza notificării, fără a fi
necesar avizul de gospodărire a apelor.“
16. La articolul 62, alineatul (4) va avea următorul
cuprins:
î(4) Barajele mici de interes local pot fi executate și de
unități abilitate de autoritatea publică centrală din domeniul
apelor.“
17. Articolul 69 va avea următorul cuprins:
îArt. 69. — Coordonarea tehnică la nivel național a
acțiunilor de prevenire și apărare împotriva inundațiilor, a
fenomenelor meteorologice periculoase sau a accidentelor
la construcțiile hidrotehnice sau intervenții la poluări
accidentale se realizează de Comitetul ministerial pentru
situații de urgență din cadrul Ministerului Mediului și
Gospodăririi Apelor, denumit în continuare Comitet
ministerial, constituit din conducerea ministerului, experți și
specialiști din aparatul propriu al ministerului, Administrației
Naționale «Apele Române», Administrației Naționale de
Meteorologie, precum și din principalele unități deținătoare
de construcții hidrotehnice cu rol de apărare împotriva
inundațiilor.“
18. Articolul 70 va avea următorul cuprins:
îArt. 70. — Structura, atribuțiile specifice și
competențele Comitetului ministerial se stabilesc prin
regulamentul de organizare și funcționare, care se aprobă
prin ordin al conducătorului autorității publice centrale din
domeniul apelor.“
19. Articolul 71 va avea următorul cuprins:
îArt. 71. — (1) Acțiunile operative de apărare împotriva
inundațiilor, fenomenelor meteorologice periculoase și
accidentelor la construcții hidrotehnice și intervențiile la
poluările accidentale se organizează de comitetele județene
pentru situații de urgență, respectiv de Comitetul pentru

4

MONITORUL OFICIAL AL ROMÂNIEI, PARTEA I, Nr. 413/12.V.2006

Situații de Urgență al Municipiului București, precum și de
comitetele locale pentru situații de urgență.
(2) Toți agenții economici, persoane fizice și juridice, au
obligația să participe la acțiunile operative de apărare
împotriva inundațiilor, fenomenelor meteorologice
periculoase și accidentelor la construcțiile hidrotehnice
organizate de comitetele județene pentru situații de
urgență, în conformitate cu planurile de apărare împotriva
inundațiilor, fenomenelor meteorologice periculoase,
accidentelor la construcții hidrotehnice și poluărilor
accidentale, aprobate conform legii.
(3) Grupul de suport tehnic pentru gestionarea situațiilor
de urgență generate de inundații, fenomene meteorologice
periculoase, accidente la construcții hidrotehnice și poluări
accidentale din cadrul comitetului județean pentru situații de
urgență este condus de directorul Sistemului de
Gospodărire a Apelor.
(4) Comitetele locale pentru situații de urgență au în
componență, în mod obligatoriu, și un reprezentant al
Administrației Naționale «Apele Române».“
20. Articolul 72 va avea următorul cuprins:
îArt. 72. — (1) În cazul distrugerii sau deteriorării
lucrărilor de apărare împotriva inundațiilor ori a unor
construcții hidrotehnice datorită viiturilor, deținătorii cu orice
titlu ai unor astfel de lucrări au obligația să refacă sau să
repare aceste lucrări în cel mai scurt timp posibil.
(2) Autoritățile publice centrale în domeniul silviculturii și
îmbunătățirilor funciare au obligația promovării și realizării
lucrărilor de combatere a eroziunii solului, regularizării
scurgerii pe versanți, corectării torenților, în conformitate cu
strategia națională de management al riscului la inundații,
aprobată prin hotărâre a Guvernului, în scopul protejării în
aval a cursurilor de apă, a lucrărilor inginerești de artă, a
construcțiilor hidrotehnice și a obiectivelor sociale și
economice.
(3) Deținătorii de terenuri, indiferent de forma de
proprietate, au obligația de a facilita realizarea și/sau
întreținerea și/sau repararea lucrărilor menționate la
alin. (2).“
21. La articolul 74, alineatele (1), (3), (4) și (5) vor avea
următorul cuprins:
îArt. 74. — (1) Regulamentul privind gestionarea
situațiilor de urgență generate de inundații, fenomene
meteorologice periculoase, accidente la construcții
hidrotehnice și poluări accidentale și Normativul-cadru de
dotare cu materiale și mijloace de intervenție operativă se
elaborează de către autoritatea publică centrală din
domeniul apelor, cu avizul Inspectoratului General pentru
Situații de Urgență, și se aprobă prin ordin comun al
conducătorilor autorităților publice centrale din domeniul
administrației și internelor, apelor, transporturilor,
construcțiilor și turismului.
............................................................................................
(3) Elaborarea planurilor de apărare prevăzute la
alin. (2) se va face cu luarea în considerare a planurilor
de amenajare a teritoriului și a restricționării regimului de

construcții, precum și cu consultarea persoanelor fizice și a
persoanelor juridice interesate, pe baza strategiei naționale
de management al riscului la inundații.
(4) Coordonarea tehnică de specialitate a activității de
apărare împotriva inundațiilor, fenomenelor meteorologice
periculoase și accidentelor la construcții hidrotehnice și
combaterea poluărilor accidentale la nivelul bazinelor
hidrografice și al județelor revine Administrației Naționale
«Apele Române».
(5) Autoritățile administrației publice centrale și locale,
precum și operatorii economici au obligația să-și asigure
stocul de materiale de intervenție, mijloacele mecanice și
de transport pentru apărarea împotriva inundațiilor,
fenomenelor meteorologice periculoase, accidentelor la
construcțiile hidrotehnice și poluărilor accidentale.“
22. La articolul 75, alineatele (1) și (3) vor avea
următorul cuprins:
îArt. 75. — (1) Pentru a evita producerea unor dezastre
în perioadele de ape mari sau de accidente la baraje,
funcționarea acumulărilor nepermanente la parametrii pentru
care au fost construite este obligatorie, iar Comitetul
ministerial poate aproba inundarea dirijată a unor terenuri
în prealabil stabilite prin planurile de apărare, precum și a
incintelor îndiguite, realizate lateral unui curs de apă.
............................................................................................
(3) Pentru prejudiciile suferite prin inundarea temporară a
terenurilor, proprietarii acestora vor fi despăgubiți din fondul
de asigurare, în condițiile legii. Valorile despăgubirilor se
propun de către prefecți și se aprobă prin hotărâre a
Guvernului.“
23. La articolul 76 alineatul (1), litera d) va avea
următorul cuprins:
îd) realizarea de balastiere sau lucrări de excavare în
albie în zona podurilor, la minimum 1 km în amonte și la
minimum 2 km în aval de pod ori în zona cursurilor de
apă care au în lungul lor infrastructura aflată în
administrarea instituțiilor publice/societăților naționale/
companiilor naționale/societăților comerciale/regiilor
autonome din domeniul transporturilor, construcțiilor și
turismului la o distanță mai mică decât cea prevăzută în
actele normative în vigoare, față de zona de protecție, în
zona captărilor de apă din râu, a captărilor cu infiltrare prin
mal, a subtraversărilor de conducte sau alte lucrări de
artă.“
24. La articolul 76 alineatul (1), după litera d) se
introduc trei noi litere, literele e), f) și g), cu următorul
cuprins:
îe) circulația vehiculelor pe coronamentul digurilor și al
barajelor neamenajate în acest scop;
f) tăierea la ras a perdelelor forestiere de protecție a
digurilor și lacurilor de acumulare;
g) blocarea golirilor de fund ale barajelor.“
25. La articolul 78, alineatul (2) va avea următorul
cuprins:
î(2) În cadrul autorității publice centrale din domeniul
apelor funcționează Inspecția de stat a apelor, cu atribuții
de inspecție și control al aplicării prevederilor prezentei

MONITORUL OFICIAL AL ROMÂNIEI, PARTEA I, Nr. 413/12.V.2006
legi. Inspecția de stat a apelor coordonează și răspunde
de activitatea de inspecție și control în domeniul
gospodăririi apelor la nivel național. Reglementarea
activității de inspecție din domeniul gospodăririi apelor se
aprobă prin ordin al conducătorului autorității publice
centrale din domeniul apelor, în termen de 60 de zile de
la intrarea în vigoare a prezentei legi.“
26. La articolul 852, litera a) va avea următorul cuprins:
îa) conservarea ecosistemelor acvatice și delimitarea
albiilor minore ale cursurilor de apă din domeniul public al
statului;“.
27. La articolul 87, punctele 5), 29) și 51) vor avea
următorul cuprins:
î5) extragerea agregatelor minerale din albiile, malurile,
luncile și terasele cursurilor de apă, canalelor, lacurilor, de
pe plajă sau de pe faleza mării, fără respectarea
prevederilor avizului sau autorizației de gospodărire a
apelor;
............................................................................................
29) inexistența planurilor de apărare împotriva
inundațiilor, fenomenelor meteorologice periculoase și
accidentelor la construcții hidrotehnice și a planurilor de
prevenire și combatere a poluărilor accidentale la nivel de
comună, oraș, municipiu, județ, sistem hidrotehnic și bazin
hidrografic, precum și nerespectarea prevederilor acestora;
............................................................................................
51) neparticiparea la acțiunile pentru gestionarea
situațiilor de urgență generate de inundații, fenomene
meteorologice periculoase, accidente la construcții
hidrotehnice și poluări accidentale pe cursurile de apă;“.
28. La articolul 87, după punctul 53) se introduc opt noi
puncte, punctele 54)—61), cu următorul cuprins:
î54) nerespectarea de către proprietarii/administratorii
lucrărilor inginerești de artă (poduri) a obligației de a
asigura secțiunea optimă de scurgere a apelor, în limita a
două lungimi ale lucrării de artă (poduri) în albia majoră în
amonte și în limita unei lungimi a lucrării de artă (poduri)
în albia minoră în aval, pentru a respecta parametrii
avizați;
55) nerespectarea prevederilor art. 33 alin. (2) privind
acordarea dreptului de exploatare a agregatelor minerale
din albiile sau malurile cursurilor de apă, lacurilor, bălților și
din terasă, prin exploatări organizate de autoritatea de
gospodărire a apelor numai în zone care necesită
decolmatare, reprofilarea albiei și regularizarea scurgerii, pe
baza avizului și a autorizației de gospodărire a apelor;
56) nealocarea de către autoritățile centrale și locale în
prevederile bugetare a sumelor necesare asigurării stocului,
precum și neasigurarea stocului de materiale de intervenție,
mijloacelor mecanice și de transport pentru apărarea
împotriva inundațiilor, fenomenelor meteorologice
periculoase, accidentelor la construcțiile hidrotehnice și
intervenții în cazul poluărilor accidentale;
57) neparticiparea operatorilor economici la acțiunile
operative de apărare împotriva inundațiilor, fenomenelor
meteorologice periculoase, accidentelor la construcțiile

5

hidrotehnice și de combatere a poluărilor accidentale,
organizate de comitetele județene pentru situații de
urgență;
58) nerespectarea termenelor de punere în funcțiune a
lucrărilor precizate în programele de etapizare aprobate;
59) neluarea de către autoritățile administrației publice
locale de măsuri operative privind amenajarea locurilor
speciale pentru depozitarea deșeurilor de orice fel;
60) neasigurarea de către autoritățile administrației
publice locale a curățării cursurilor de apă, a bălților și a
malurilor acestora de pe raza localităților, precum și
neluarea măsurilor operative privind verificarea stării de
salubritate a cursurilor de apă;
61) realizarea de balastiere sau lucrări de excavare în
albie în zona podurilor, în zona captărilor de apă din râu,
a captărilor cu infiltrare prin mal, a subtraversărilor de
conducte sau alte lucrări inginerești de artă.“
29. Articolul 88 va avea următorul cuprins:
îArt. 88. — (1) Contravențiile prevăzute la art. 87,
săvârșite de persoanele fizice și juridice, se sancționează
după cum urmează:
a) cu amendă de la 75.000 lei (RON) la 80.000 lei
(RON), pentru persoane juridice, și cu amendă de la
25.000 lei (RON) la 30.000 lei (RON), pentru persoane
fizice, faptele prevăzute la art. 87 pct. 5), 6), 9), 11)—18),
21)—23), 28), 30), 34), 35), 52) și 54)—61);
b) cu amendă de la 35.000 lei (RON) la 40.000 lei
(RON), pentru persoane juridice, și cu amendă de la
10.000 lei (RON) la 15.000 lei (RON), pentru persoane
fizice, faptele prevăzute la art. 87 pct. 1)—4), 7), 10),
24)—27), 29), 31), 32), 39)—41) și 43)—51);
c) cu amendă de la 25.000 lei (RON) la 30.000 lei
(RON), pentru persoane juridice, și cu amendă de la
6.500 lei (RON) la 7.000 lei (RON), pentru persoane fizice,
faptele prevăzute la art. 87 pct. 8), 19), 20), 33), 36)—38),
42) și 53).
(2) Cuantumul amenzilor se actualizează prin hotărâre a
Guvernului.
(3) O cotă de 25% din cuantumul amenzilor
contravenționale aplicate și încasate în temeiul prezentei
legi rămâne la dispoziția instituției din care face parte
agentul constatator, în scopul creării unui fond de stimulare
a personalului.
(4) Totalul fondului de stimulente constituit la nivelul
Administrației Naționale «Apele Române», conform alin. (3),
se repartizează astfel:
a) o cotă de 85% pentru Administrația Națională «Apele
Române»;
b) o cotă de 15% pentru Ministerul Mediului și
Gospodăririi Apelor.
(5) Metodologia de acordare a stimulentelor pentru
personalul propriu se aprobă prin hotărâre a Guvernului.“
30. Articolul 89 se abrogă.

6

MONITORUL OFICIAL AL ROMÂNIEI, PARTEA I, Nr. 413/12.V.2006

31. La articolul 91 se introduce un nou alineat,
alineatul (2), cu următorul cuprins:
î(2) Contravenientul poate achita, în termen de cel mult
48 de ore de la data încheierii procesului-verbal de
constatare și sancționare a contravențiilor ori de la data
comunicării acestuia, după caz, jumătate din minimul
amenzii, agentul constatator făcând mențiune despre
această posibilitate în procesul-verbal de constatare și
sancționare a contravențiilor.“
32. La articolul 92, alineatele (3) și (4) vor avea
următorul cuprins:
î(3) Depozitarea sau folosirea de îngrășăminte chimice,
pesticide ori alte substanțe toxice periculoase, în zonele de
protecție a apelor, constituie infracțiune și se pedepsește
cu închisoare de la un an la 3 ani sau cu amendă de la
40.000 lei (RON) la 70.000 lei (RON).
(4) Săvârșirea din culpă a faptelor prevăzute la alin. (1)
și (2) se pedepsește cu închisoare de la un an la 3 ani
sau cu amendă de la 40.000 lei (RON) la 70.000 lei
(RON), iar a faptelor prevăzute la alin. (3), cu închisoare
de la 6 luni la un an sau cu amendă de la 20.000 lei
(RON) la 35.000 lei (RON).“
33. La articolul 93, alineatele (1) și (3) vor avea
următorul cuprins:
îArt. 93. — (1) Executarea, modificarea sau extinderea
de lucrări, construcții ori instalații pe ape sau care au
legătură cu apele, fără avizul legal sau fără notificarea unei
astfel de lucrări, precum și darea în exploatare de unități
fără punerea concomitentă în funcțiune a rețelelor de
canalizare, a stațiilor și instalațiilor de epurare a apei
uzate, potrivit autorizației de gospodărire a apelor,
constituie infracțiune și se pedepsește cu închisoare de la
un an la 3 ani sau cu amendă de la 40.000 lei (RON) la
70.000 lei (RON).
............................................................................................
(3) Faptele prevăzute la alin. (1) și (2), săvârșite din
culpă, se pedepsesc cu închisoare de la 6 luni la un an
sau cu amendă de la 25.000 lei (RON) la 45.000 lei
(RON).“
34. Articolul 94 va avea următorul cuprins:
îArt. 94. — Restrângerea utilizării apei potabile pentru
populație în folosul altor activități sau depășirea cantității de
apă alocate, dacă are un caracter sistematic ori a produs
o perturbare în activitatea unei unități de ocrotire socială
sau a cauzat neajunsuri în alimentarea cu apă a populației,
constituie infracțiune și se pedepsește cu închisoare de la
un an la 3 ani ori cu amendă de la 35.000 lei (RON) la
60.000 lei (RON).“
35. La articolul 95, alineatele (1) și (3) vor avea
următorul cuprins:
îArt. 95. — (1) Distrugerea, deteriorarea ori manevrarea
de către persoanele neautorizate a stăvilarelor, grătarelor,
vanelor, barierelor sau a altor construcții ori instalații
hidrotehnice, circulația vehiculelor pe coronamentul digurilor
și barajelor neamenajate în acest scop, tăierea la ras a
perdelelor forestiere de protecție a digurilor și lacurilor de
acumulare, blocarea golirilor de fund ale barajelor se

pedepsesc cu închisoare de la un an la 3 ani sau cu
amendă de la 35.000 lei (RON) la 60.000 lei (RON).
.............................................................................................
(3) Săvârșirea din culpă a faptelor prevăzute la alin. (1) și
(2) se pedepsește cu închisoare de la 6 luni la un an sau
cu amendă de la 15.000 lei (RON) la 25.000 lei (RON).“
36. La articolul 107, alineatul (4) va avea următorul
cuprins:
î(4) Programele etapizate prevăzute la alin. (2) și (3) se
întocmesc de către utilizatorii de apă și se aprobă de
Administrația Națională «Apele Române».“
37. La anexa nr. 1, după punctul 19 se introduce un
nou punct, punctul 191, cu următorul cuprins:
î191. concentrația medie letală — CL50 — este concentrația
substanței din apă, care omoară 50% din organismele test
într-o perioadă scurtă de expunere continuă;“.
38. La anexa nr. 1, punctul 42 va avea următorul
cuprins:
î42. obiective de protecție a apelor și a ecosistemelor
acvatice sunt obiectivele stabilite în art. 21;“.
39. La anexa nr. 11 punctul 1.2.6, titlul și alineatul 1 vor
avea următorul cuprins:
î1.2.6. Procedura de stabilire a standardelor de calitate
pentru substanțele chimice
Pentru determinarea standardelor de calitate pentru
poluanții prevăzuți în anexele nr. 5 și 6, pentru protecția
biota, trebuie să se acționeze în conformitate cu
prevederile de mai jos. Valorile standard pot fi stabilite
pentru apă, sediment sau biota.“
40. La anexa nr. 2, după litera f) se introduce o nouă
literă, litera g), cu următorul cuprins:
îg) lățimea zonei de protecție (m) la forajele
hidrogeologice din rețeaua națională de observații și
măsurători — 1,5 m în jurul acestora.“
41. La anexa nr. 3 litera A, după punctul 7.11 se
introduc două noi puncte, punctele 7.12 și 7.13, cu
următorul cuprins:
î7.12. o identificare, pe bazine hidrografice, a riscului, în
conformitate cu prevederile art. 43 alin. (110), pentru a
putea identifica riscul la inundații;
7.13. detalii asupra măsurilor pentru evitarea situațiilor
de risc.“
42. La anexa nr. 3 litera C, după litera l) a alineatului 3
se introduce o nouă literă, litera m), cu următorul cuprins:
îm) măsuri ce decurg din strategia națională de
management al riscului la inundații.“
43. În cuprinsul Legii apelor nr. 107/1996, cu
modificările și completările ulterioare, sintagma obiective
de protecție a apelor și a mediului acvatic se înlocuiește
cu sintagma obiective de protecție a apelor și a
ecosistemelor acvatice, iar sintagmele Comisia centrală
de apărare împotriva inundațiilor, fenomenelor
meteorologice periculoase și accidentelor la construcțiile
hidrotehnice și Comisia centrală se înlocuiesc cu
sintagma Comitetul ministerial pentru situații de urgență.
Art. II. — Prezenta lege intră în vigoare la 30 de zile
de la data publicării în Monitorul Oficial al României, Partea I.

MONITORUL OFICIAL AL ROMÂNIEI, PARTEA I, Nr. 413/12.V.2006
Art. III. — Legea apelor nr. 107/1996, publicată în
Monitorul Oficial al României, Partea I, nr. 244 din
8 octombrie 1996, cu modificările și completările ulterioare,

7

precum și cu cele aduse prin prezenta lege, se va
republica în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 4 mai 2006.
Nr. 112.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii apelor nr. 107/1996
În temeiul prevederilor art. 77 alin. (1) și ale art 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii apelor nr. 107/1996 și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 mai 2006.
Nr. 612.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 26/2005 privind managementul
instituțiilor publice de cultură
Parlamentul României adoptă prezenta lege.
Art. I. — Se aprobă Ordonanța Guvernului nr. 26 din
14 iulie 2005 privind managementul instituțiilor publice de
cultură, adoptată în temeiul art. 1 pct. VII.2 din Legea
nr. 209/2005 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 635 din 19 iulie 2005, cu următoarele
modificări și completări:
1. La articolul 1, alineatele (1), (2) și (4) vor avea
următorul cuprins:
îArt. 1. — (1) În vederea asigurării eficienței activității
instituțiilor publice de cultură și a continuității actului

managerial, angajarea directorilor generali sau a directorilor,
după caz, denumiți în continuare conducătorii instituțiilor
publice de cultură, din cadrul instituțiilor publice de cultură,
se face prin contract de management, pe baza unui
concurs de proiecte de management.
(2) Contractul de management prevăzut la alin. (1) este
asimilat contractului individual de muncă pe perioadă
nedeterminată și se încheie cu ordonatorul principal de
credite al autorității publice în subordinea sau sub
autoritatea căreia funcționează instituția publică de cultură.
............................................................................................

8

MONITORUL OFICIAL AL ROMÂNIEI, PARTEA I, Nr. 413/12.V.2006

(4) Salarizarea conducătorilor instituțiilor publice de
cultură se face la nivelul limitei maxime prevăzute pentru
funcțiile publice de execuție, corespunzătoare fiecărei
instituții publice de cultură, majorată cu 55% pentru
directorul general sau, după caz, pentru director.“
2. La articolul 2, alineatele (1)—(4) vor avea următorul
cuprins:
îArt. 2. — (1) Procedurile de organizare a concursului
prevăzut la art. 1 alin. (1), în vederea angajării
conducătorilor instituțiilor publice de cultură, se declanșează
de ordonatorii principali de credite în subordinea cărora
funcționează instituțiile publice de cultură, în termen de
10 zile calendaristice de la vacantarea postului de
conducere.
(2) Organizarea concursului prevăzut la art. 1 alin. (1)
se aduce la cunoștință publică prin grija ordonatorului
principal de credite, prin publicare în mijloacele de
informare în masă și prin afișare la sediul ori pe pagina
de Internet a instituției organizatoare.
(3) Concursul prevăzut la art. 1 alin. (1) se desfășoară în
termen de minimum 30 de zile și de maximum 60 de zile
de la vacantarea postului de conducere pentru care se
organizează concursul.
(4) La concursul prevăzut la art. 1 alin. (1) pot participa
și cetățeni ai statelor membre ale Uniunii Europene.“
3. La articolul 3 alineatul (2), literele a), b) și d) vor avea
următorul cuprins:
îa) modalitățile de asigurare a cunoașterii și de
satisfacere a nevoilor culturale ale comunităților în care își
desfășoară activitatea instituția publică de cultură;
b) modalitățile de diversificare a ofertei culturale a
instituției publice de cultură;
............................................................................................
d) promovarea excelenței, a experimentului și a
inovației;“.
4. Articolul 4 va avea următorul cuprins:
îArt. 4. — (1) Evaluarea candidaților și a proiectelor de
management prezentate de aceștia se face de comisii
organizate la nivelul autorităților publice în subordinea sau,
după caz, în coordonarea cărora funcționează instituțiile
publice de cultură.
(2) Cel puțin două treimi din numărul membrilor
comisiilor prevăzute la alin. (1) trebuie să fie specialiști sau
personalități culturale de prestigiu în domeniile în care își
desfășoară activitatea instituțiile publice de cultură pentru
care se organizează concursul.
(3) Membrii comisiilor nu trebuie să se afle în raporturi
contractuale sau de serviciu cu ordonatorul principal de
credite ori cu instituția publică pentru care se organizează
concursul.“
5. Articolul 5 va avea următorul cuprins:
îArt. 5. — (1) În vederea participării la concurs
candidații vor depune un dosar cuprinzând, pe lângă
documentele și înscrisurile prevăzute de lege, și proiectul
de management prevăzut la art. 3.

(2) Dosarele se depun cel mai târziu cu 7 zile
lucrătoare înainte de data stabilită pentru desfășurarea
concursului.
(3) Rezultatul concursului se aduce la cunoștința publică
în termen de maximum 5 zile lucrătoare de la data
desfășurării acestuia.
(4) Contestațiile se depun în termen de maximum 3 zile
lucrătoare de la data aducerii la cunoștința publică a
rezultatului concursului și se soluționează de către
ordonatorul principal de credite în termen de maximum
două zile de la data înregistrării contestațiilor.
(5) Decizia de soluționare a contestațiilor prevăzute la
alin. (4) poate fi atacată în instanță în condițiile Legii
contenciosului administrativ nr. 554/2004, cu modificările
ulterioare.
(6) După rămânerea definitivă a rezultatului concursului,
numele câștigătorului este făcut public, de îndată, prin grija
ordonatorului principal de credite.
(7) Câștigătorul concursului este anunțat în scris de
către ordonatorul principal de credite, în termen de 5 zile
de la data rămânerii definitive a rezultatului concursului.
(8) În termen de 30 de zile de la data rămânerii
definitive a rezultatului concursului, câștigătorul concursului
este obligat să se prezinte la ordonatorul principal de
credite pentru încheierea contractului de management.
(9) Nerespectarea termenului prevăzut la alin. (8) atrage
anularea rezultatului concursului și, implicit, organizarea
unui nou concurs în condițiile prezentei ordonanțe.“
6. Articolul 6 va avea următorul cuprins:
îArt. 6. — (1) Evaluarea performanțelor manageriale ale
conducătorilor instituțiilor publice de cultură, precum și a
modului de îndeplinire a prevederilor contractului de
management se face de către comisii special constituite la
nivelul autorității publice în subordinea sau, după caz, în
coordonarea căreia funcționează instituțiile publice de
cultură, astfel:
a) după 90 de zile calendaristice, considerate perioadă
de probă, de la data încheierii contractului de
management;
b) după un an calendaristic de la data încheierii
contractului de management;
c) după 2 ani și, respectiv, 3 și 4 ani calendaristici de
la data încheierii contractului de management;
d) cu 60 de zile calendaristice înainte de expirarea
perioadei contractuale.
(2) În cazul în care rezultatele evaluărilor prevăzute la
alin. (1) sunt negative, contractul de management
încetează de drept, iar conducătorul instituției publice de
cultură asigură conducerea interimară până la ocuparea
prin concurs a acestei funcții, păstrându-și drepturile
salariale prevăzute de prezenta ordonanță numai în
condițiile asigurării îndeplinirii tuturor procedurilor de
predare-preluare a activității instituției.
(3) În toate situațiile este interzisă asigurarea conducerii
interimare a instituției publice de cultură pentru o perioadă
mai mare de 60 de zile lucrătoare.

MONITORUL OFICIAL AL ROMÂNIEI, PARTEA I, Nr. 413/12.V.2006
(4) Pe durata interimatului, directorul general sau, după
caz, directorul are dreptul să efectueze doar cheltuielile
necesare achitării drepturilor salariale ale angajaților
instituției publice de cultură, precum și actele de gestiune
curentă, fără a putea angaja noi cheltuieli.
(5) Angajarea de noi cheltuieli, altele decât cele
prevăzute la alin. (4), se poate face numai cu aprobarea
expresă a ordonatorului principal de credite.
(6) Persoana al cărei contract de management a încetat
în urma unui rezultat negativ al evaluării nu mai are
dreptul să se prezinte la un alt concurs pentru ocuparea
unei funcții de conducere la aceeași instituție publică de
cultură în următorii 5 ani, perioadă calculată de la data
încetării contractului de management.“
7. După articolul 6 se introduce un nou articol,
articolul 61, cu următorul cuprins:
îArt. 6 1 . — (1) În cazul în care rezultatul evaluării
prevăzute la art. 6 alin. (1) lit. d) este pozitiv, conducătorul
instituției publice de cultură poate solicita, iar ordonatorul
principal de credite poate aproba, prelungirea contractului
de management pentru o perioadă cel mult egală cu
perioada precedentului contract, după care se poate face o
nouă evaluare.
(2) Prelungirea duratei contractului de management
existent se poate face și prin modificarea unora dintre
clauzele acestuia, cu aplicarea în mod corespunzător a
prevederilor prezentei ordonanțe.“
8. Articolul 7 se abrogă.
9. Articolul 8 va avea următorul cuprins:
îArt. 8. — Evaluarea prevăzută la art. 6 alin. (1) se
face pe baza prevederilor contractului de management al
conducătorului instituției publice de cultură, ținând seama
de criteriile de evaluare a performanțelor manageriale,
prevăzute în anexa care face parte integrantă din prezenta
ordonanță, și, în toate cazurile, numai în funcție de nivelul
mijloacelor financiare aprobate instituției publice de cultură.“
10. Articolul 9 va avea următorul cuprins:
îArt. 9. — Conducerea instituțiilor publice de cultură
poate fi asigurată și de persoane juridice de drept privat,
specializate în management cultural, în temeiul unor

9

contracte de management, cu aplicarea în mod
corespunzător a prevederilor prezentei ordonanțe.“
11. La articolul 10, alineatele (2) și (3) vor avea
următorul cuprins:
î(2) Conducătorii instituțiilor publice de cultură care, la
data intrării în vigoare a legii de aprobare a prezentei
ordonanțe, nu au încheiat contractul de management sunt
obligați ca, în termenul stabilit de ordonatorul principal de
credite al autorității publice în subordinea sau sub
autoritatea căreia funcționează instituția publică de cultură,
să depună un proiect de management în vederea încheierii
contractului.
(3) Nerespectarea termenului stabilit pentru depunerea
proiectului de management atrage destituirea de drept din
funcție a respectivului conducător al instituției publice de
cultură.“
12. La articolul 10, alineatele (4)—(6) se abrogă.
13. După articolul 10 se introduce un nou articol,
articolul 101, cu următorul cuprins:
îArt. 10 1. — (1) Evaluarea conducătorilor instituțiilor
publice de cultură prevăzuți la art. 10 alin. (2) va ține
seama atât de valoarea proiectului de management
prezentat, cât și de calitatea și de eficiența activității
anterioare.
(2) În cazul în care rezultatul evaluării activității unui
conducător de instituție publică de cultură este negativ,
acesta este destituit de drept din funcția de conducere de
către ordonatorul principal de credite al autorității publice în
subordinea ori sub autoritatea căreia funcționează.“
Art. II. — La data intrării în vigoare a prezentei legi se
abrogă: art. 56 din Legea bibliotecilor nr. 334/2002,
republicată în Monitorul Oficial al României, Partea I,
nr. 132 din 11 februarie 2005, cu modificările și
completările ulterioare; art. 26 din Legea muzeelor și a
colecțiilor publice nr. 311/2003, publicată în Monitorul
Oficial al României, Partea I, nr. 528 din 23 iulie 2003, cu
modificările și completările ulterioare; art. 21—23, 25 și 30
din Legea privind instituțiile publice de spectacole și
concerte nr. 504/2004, publicată în Monitorul Oficial al
României, Partea I, nr. 1.119 din 29 noiembrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.

PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 4 mai 2006.
Nr. 114.

10

MONITORUL OFICIAL AL ROMÂNIEI, PARTEA I, Nr. 413/12.V.2006
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 26/2005 privind managementul
instituțiilor publice de cultură
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 26/2005 privind managementul instituțiilor publice de cultură și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 mai 2006.
Nr. 614.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 326
din 18 aprilie 2006

referitoare la excepția de neconstituționalitate a dispozițiilor art. 91 alin. (4) din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Mihaela Cîrstea
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 91 alin. (4) din Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției,
excepție ridicată de Nicolae Pătru în Dosarul
nr. 5.704/2005 al Tribunalului Sibiu — Secția comercială și
de contencios administrativ.

La apelul nominal răspunde prefectul județului Vâlcea,
prin consilier juridic, lipsă fiind celelalte părți, față de care
procedura de citare a fost legal îndeplinită.
Reprezentantul prefectului județului Vâlcea solicită
respingerea excepției, invocând în acest sens jurisprudența
Curții Constituționale.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens Decizia Curții Constituționale nr. 9 din
10 ianuarie 2006.
C U R T E A,

având în vedere actele și lucrările dosarului, constată
următoarele:
Prin Încheierea din 12 ianuarie 2006, pronunțată în
Dosarul nr. 5.704/2005, Tribunalul Sibiu — Secția
comercială și de contencios administrativ a sesizat Curtea
Constituțională cu excepția de neconstituționalitate a

MONITORUL OFICIAL AL ROMÂNIEI, PARTEA I, Nr. 413/12.V.2006
dispozițiilor art. 91 alin. (4) din Legea nr. 161/2003 privind
unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției,
excepție ridicată de Nicolae Pătru într-o cauză având ca
obiect soluționarea cererii de anulare formulate de acesta
împotriva ordinului emis de prefectul județului Vâlcea prin
care s-a constatat încetarea de drept a mandatului său de
consilier județean.
În motivarea excepției de neconstituționalitate, autorul
acesteia susține că prevederile legale criticate contravin
textului constituțional al art. 15 alin. (1).
Autorul excepției apreciază că prevederea legală
conform căreia încetarea de drept a mandatului de ales
local operează de la data împlinirii termenului de 15 zile
de la numirea sau alegerea în funcția incompatibilă,
indiferent de data la care se constată incompatibilitatea prin
ordin al prefectului, este neconstituțională.
În opinia autorului excepției de neconstituționalitate,
măsura de încetare a mandatului de ales local ar trebui să
producă efecte numai pentru viitor, respectiv numai
începând cu data emiterii ordinului prefectului.
Totodată, se arată că prevederea legală criticată pentru
neconstituționalitate ridică numeroase probleme de ordin
practic, ducând la punerea sub semnul întrebării a
hotărârilor validate cu votul respectivului ales local sau a
dispozițiilor și măsurilor luate de vicepreședinții respectivelor
unități administrative.
Tribunalul Sibiu — Secția comercială și de contencios
administrativ nu și-a formulat opinia asupra excepției de
neconstituționalitate ridicate, încălcând astfel dispozițiile
art. 29 alin. (4) din Legea nr. 47/1992 privind organizarea
și funcționarea Curții Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
În subsidiar, se consideră că sesizarea Curții
Constituționale nu a fost legală, întrucât instanța nu și-a
exprimat opinia cu privire la excepția de neconstituționalitate
ridicată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, susținerile părții prezente,
dispozițiile legale criticate, raportate la prevederile
Constituției, și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

Legea nr. 47/1992,
neconstituționalitate.

să

soluționeze

11
excepția

de

Obiectul excepției de neconstituționalitate îl constituie
art. 91 alin. (4) din Legea nr. 161/2003 privind unele
măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, publicată în
Monitorul Oficial al României, Partea I, nr. 279 din
21 aprilie 2003, care au următorul cuprins: î(4) În situația în
care alesul local aflat în stare de incompatibilitate nu renunță la
una dintre cele două funcții incompatibile în termenul prevăzut
la alin. (3), prefectul va emite un ordin prin care constată
încetarea de drept a mandatului de ales local la data împlinirii
termenului de 15 zile sau, după caz, 60 de zile, la propunerea
secretarului unității administrativ-teritoriale. Orice persoană
poate sesiza secretarul unității administrativ-teritoriale“.
Dispozițiile alin. (3) al art. 91 din lege, la care face
referire textul criticat, au următorul cuprins: î(3) Alesul local
poate renunța la funcția deținută înainte de a fi numit sau ales
în funcția care atrage starea de incompatibilitate sau în cel mult
15 zile de la numirea sau alegerea în această funcție. Alesul
local care devine incompatibil prin aplicarea prevederilor
prezentei secțiuni este obligat să demisioneze din una dintre
funcțiile incompatibile în cel mult 60 de zile de la intrarea în
vigoare a prezentei legi.“
Textul constituțional invocat expres în susținerea
excepției este cel al art. 15 alin. (1). Curtea observă că, în
realitate, astfel cum rezultă din motivarea excepției, autorul
acesteia se referă la art. 15 alin. (2) din Constituție privind
principiul neretroactivității legii.
Examinând excepția de neconstituționalitate ridicată,
Curtea reține următoarele:
În esență, se susține că dispozițiile legale criticate
contravin principiului neretroactivității legii, întrucât prevăd
posibilitatea adoptării de acte administrative de autoritate
cu efect retroactiv, care produc efecte nu de la data intrării
lor în vigoare, ci de la o dată anterioară emiterii lor.
Curtea constată că dispozițiile legale criticate au mai
format obiect al controlului de constituționalitate prin
raportare la art. 15 alin. (2) din Constituție și, prin Decizia
nr. 9 din 10 ianuarie 2006, publicată în Monitorul Oficial al
României, Partea I, nr. 154 din 17 februarie 2006,
respingând excepția, a statuat următoarele: reglementarea,
prin art. 91 alin. (4) din Legea nr. 161/2003, a obligației
prefectului de a emite un ordin care constată încetarea de
drept a mandatului de ales local în situația în care acesta
se află în stare de incompatibilitate și nu renunță, în
termenul prevăzut, la una din cele două funcții
incompatibile nu este de natură să aducă atingere
prevederilor constituționale invocate de autorul excepției;
încetarea mandatului de ales local nu se produce în
temeiul ordinului prefectului pentru a se putea pune
problema retroactivității. Ordinul emis de prefect constată
doar ceea ce legea prevede, și anume încetarea
mandatului de ales local în cazul în care acesta nu și-a
îndeplinit, în termenul prevăzut de lege, obligația legală de

12

MONITORUL OFICIAL AL ROMÂNIEI, PARTEA I, Nr. 413/12.V.2006

a renunța la funcția avută anterior numirii sau alegerii în
funcția care atrage incompatibilitatea.

judecată, aspect care nu intră sub incidența controlului de
constituționalitate.

Prin aceeași decizie, Curtea a statuat că îproblemele de
ordin practic“ ce rezultă din prevederile criticate, invocate
ca și în prezenta cauză de autorul excepției, privesc modul
de interpretare și aplicare a legii de către instanța de

Neexistând elemente noi de natură a determina
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 91 alin. (4) din Legea nr. 161/2003 privind unele
măsuri pentru asigurarea transparenței în exercitarea demnităților publice, a funcțiilor publice și în mediul de afaceri,
prevenirea și sancționarea corupției, excepție ridicată de Nicolae Pătru în Dosarul nr. 5.704/2005 al Tribunalului Sibiu —
Secția comercială și de contencios administrativ.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 329
din 18 aprilie 2006

referitoare la excepția de neconstituționalitate a dispozițiilor art. 52 alin. 1 și art. 148 alin. 1 lit. f)
din Codul de procedură penală, precum și a dispozițiilor art. 29 din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 52 și art. 148 alin. 1 lit. f) din Codul de
procedură penală, precum și a dispozițiilor art. 29 din
Legea nr. 47/1992 privind organizarea și funcționarea Curții
Constituționale, excepție ridicată de Cătălin Profir în

Dosarul nr. 29/P/2006 al Curții de Apel Galați — Secția
penală.
La apelul nominal lipsește autorul excepției, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 13 ianuarie 2006, pronunțată în
Dosarul nr. 29/P/2006, Curtea de Apel Galați — Secția
penală a sesizat Curtea Constituțională cu excepția de

MONITORUL OFICIAL AL ROMÂNIEI, PARTEA I, Nr. 413/12.V.2006
neconstituționalitate a dispozițiilor art. 52 și art. 148 alin. 1
lit. f) din Codul de procedură penală, precum și a
dispozițiilor art. 29 din Legea nr. 47/1992 privind
organizarea și funcționarea Curții Constituționale, ridicată
de Cătălin Profir în dosarul menționat.
În motivarea excepției de neconstituționalitate, se
susține, în ceea ce privește art. 52 din Codul de procedură
penală, că încalcă art. 16 și 24 din Constituție, privind
egalitatea în drepturi, respectiv dreptul la apărare, prin
aceea că stabilește procedura de soluționare a cererii de
recuzare în ședință secretă, astfel încât persoana
interesată nu se poate prezenta pentru a-și susține propria
cauză. Referitor la art. 148 alin. 1 lit. f) din Codul de
procedură penală, se susține că încalcă prevederile din
Legea fundamentală cuprinse în art. 23 alin. (11), care
consacră prezumția de nevinovăție. Dispozițiile art. 29 din
Legea nr. 47/1992 contravin, în opinia autorului excepției,
art. 16 și 24 din Constituție, privind egalitatea în drepturi,
respectiv dreptul la apărare.
Curtea de Apel Galați — Secția penală apreciază că
excepția de neconstituționalitate este neîntemeiată. Referitor
la dispozițiile art. 52 din Codul de procedură penală, se
arată că nu încalcă dreptul la apărare, câtă vreme la
examinarea cererii de recuzare instanța poate asculta și
părțile, dacă este necesar, precum și persoana care se
abține sau care este recuzată. De asemenea, acest text
de lege nu încalcă art. 16 din Legea fundamentală, întrucât
nu consacră privilegii sau discriminări. În ceea ce privește
art. 148 alin. 1 lit. f) din Codul de procedură penală, se
arată că nu încalcă prezumția de nevinovăție, arestarea
preventivă nefiind de natură să înlăture această prezumție,
de care inculpatul beneficiază până se statuează cu
caracter definitiv în privința sa. Art. 29 din Legea
nr. 47/1992 nu contravine, în opinia instanței, nici unei
prevederi constituționale, acest text de lege reprezentând
concretizarea limitelor controlului exercitat de către Curtea
Constituțională, în temeiul art. 146 lit. d) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată. În ceea ce privește
critica de neconstituționalitate a dispozițiilor art. 52 din
Codul de procedură penală, se arată că nu poate fi
reținută, întrucât, pe de o parte, acestea se aplică tuturor
persoanelor aflate în ipoteza normei juridice, în
concordanță cu principiul egalității în drepturi, iar, pe de
altă parte, nu îngrădesc în nici un mod dreptul la apărare
al părților participante la procesul penal. În opinia
Avocatului Poporului, este neîntemeiată și critica art. 148
alin. 1 lit. f) din Codul de procedură penală, acest text de
lege reglementând una dintre situațiile în care este luată
măsura arestării preventive, fără a fi încălcată sub nici un
aspect prezumția de nevinovăție. Cu privire la art. 29 din
Legea nr. 47/1992, se arată că nu îngrădește liberul acces

13

la justiție, ci asigură realizarea acestui drept în conformitate
cu art. 21 din Constituție.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Potrivit încheierii de sesizare a Curții, obiectul excepției
de neconstituționalitate îl constituie dispozițiile art. 52 și
art. 148 alin. 1 lit. f) din Codul de procedură penală,
precum și cele ale art. 29 din Legea nr. 47/1992. Din
examinarea susținerilor autorului excepției se constată însă
că, în ceea ce privește art. 52 din Codul de procedură
penală, acesta critică doar alineatul 1 al acestui articol.
Așa fiind, Curtea urmează să se pronunțe asupra excepției
de neconstituționalitate a dispozițiilor art. 52 alin. (1) și
art. 148 alin. 1 lit. f) din Codul de procedură penală,
precum și a dispozițiilor art. 29 din Legea nr. 47/1992
privind organizarea și funcționarea Curții Constituționale,
republicată în Monitorul Oficial al României, Partea I,
nr. 643 din 16 iulie 2004.
Textele din Codul de procedură penală criticate au
următorul cuprins:
— Art. 52 alin. 1: îAbținerea sau recuzarea judecătorului,
procurorului, magistratului-asistent sau grefierului se
soluționează de un alt complet, în ședință secretă, fără
participarea celui ce declară că se abține sau care este
recuzat.
— Art. 148 alin. 1 lit. f): îMăsura arestării inculpatului
poate fi luată dacă sunt întrunite condițiile prevăzute în art. 143
și numai în vreunul din următoarele cazuri:[...]
f) inculpatul este recidivist;“
Dispozițiile din Legea nr. 47/1992 criticate au următorul
cuprins:
— Art. 29: î(1) Curtea Constituțională decide asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei în orice
fază a litigiului și oricare ar fi obiectul acestuia.
(2) Excepția poate fi ridicată la cererea uneia dintre părți
sau, din oficiu, de către instanța de judecată ori de arbitraj
comercial. De asemenea, excepția poate fi ridicată de procuror
în fața instanței de judecată, în cauzele la care participă.
(3) Nu pot face obiectul excepției prevederile constatate ca
fiind neconstituționale printr-o decizie anterioară a Curții
Constituționale.

14

MONITORUL OFICIAL AL ROMÂNIEI, PARTEA I, Nr. 413/12.V.2006

(4) Sesizarea Curții Constituționale se dispune de către
instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra
excepției, și va fi însoțită de dovezile depuse de părți. Dacă
excepția a fost ridicată din oficiu, încheierea trebuie motivată,
cuprinzând și susținerile părților, precum și dovezile necesare.
(5) Pe perioada soluționării excepției de neconstituționalitate
judecarea cauzei se suspendă.
(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale,
încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.“
Prevederile constituționale pretins încălcate sunt cuprinse
în art. 16 privind egalitatea în drepturi, art. 23 alin. (11)
care consacră prezumția de nevinovăție și art. 24 privind
dreptul la apărare.
Examinând excepția de neconstituționalitate, Curtea
reține următoarele:
I. Dispozițiile art. 52 din Codul de procedură penală,
referitoare la procedura soluționării cererilor de recuzare în
cursul judecății, au fost instituite de legiuitor în temeiul
competenței sale constituționale, astfel cum este aceasta
stabilită de art. 126 alin. (2) din Legea fundamentală,
potrivit căruia îCompetența instanțelor judecătorești și
procedura de judecată sunt prevăzute numai prin lege“, și
reflectă preocuparea legiuitorului pentru asigurarea celerității
acestei proceduri. Faptul că alineatul 1 al art. 52 din Codul
de procedură penală instituie regula potrivit căreia
soluționarea cererii de recuzare se face în ședință secretă
este în deplină concordanță cu prevederile cuprinse în
art. 127 din Constituție, potrivit cărora îȘedințele de judecată

sunt publice, afară de cazurile prevăzute de lege“, și nu aduce
atingere dispozițiilor constituționale ce consacră egalitatea
în drepturi, câtă vreme această regulă se aplică în toate
situațiile și indiferent de participanții la procesul penal, fără
nici o discriminare pe criterii arbitrare. De asemenea,
stabilirea acestei reguli nu încalcă dreptul la apărare al
părților, întrucât nu le împiedică pe acestea ca pe parcursul
întregului proces penal să-și valorifice pretențiile și să
dovedească netemeinicia susținerilor adversarului,
beneficiind de toate garanțiile procesuale prevăzute de
lege.
II. Este neîntemeiată și critica art. 148 alin. 1 lit. f) din
Codul de procedură penală, în raport de normele
constituționale care consacră prezumția de nevinovăție.
Astfel, reglementând, printre cazurile în care poate fi luată
măsura arestării preventive, și pe acela în care inculpatul
este recidivist, legea nu îl consideră pe inculpat deja
vinovat de săvârșirea infracțiunii — lucru ce nu este posibil
de stabilit decât prin hotărârea judecătorească de
condamnare rămasă definitivă —, ci prevede numai o
condiție pentru luarea măsurii arestării preventive a
inculpatului.
III. În ceea ce privește art. 29 din Legea nr. 47/1992,
prin care se reglementează procedura de soluționare a
excepției de neconstituționalitate ridicate în fața instanțelor
judecătorești sau de arbitraj comercial, se constată că
acesta nu conține privilegii sau discriminări, pentru a fi
reținută o încălcare a prevederilor cuprinse în art. 16 din
Legea fundamentală, referitoare la egalitatea în drepturi. De
asemenea, textul de lege de lege criticat nu aduce nici o
atingere dreptului la apărare al părților, acestea având
deplina libertate de a-și angaja apărător și de a se prevala
de toate garanțiile prevăzute de lege pentru exercitarea
dreptului la apărare.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 52 alin. 1 și art. 148 alin. 1 lit. f) din Codul de
procedură penală, precum și a dispozițiilor art. 29 din Legea nr. 47/1992 privind organizarea și funcționarea Curții
Constituționale, excepție ridicată de Cătălin Profir în Dosarul nr. 29/P/2006 al Curții de Apel Galați — Secția penală.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 413/12.V.2006

15

CURTEA CONSTITUȚIONALĂ

D E C I Z I A Nr. 330
din 18 aprilie 2006

referitoare la excepția de neconstituționalitate a dispozițiilor art. 63 alin. 2, art. 65 alin. 1
și art. 38514 alin. 1 din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 63 alin. 2, art. 65 alin. 1 și art. 38514
alin. 1 din Codul de procedură penală, excepție ridicată de
Florin Macariu în Dosarul nr. 14/2005 al Curții Militare de Apel.
La apelul nominal este prezent autorul excepției, lipsind
celelalte părți, față de care procedura de citare este legal
îndeplinită.
Florin Macariu, având cuvântul, solicită admiterea
excepției de neconstituționalitate astfel cum a fost
formulată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu încalcă
prevederile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 13 decembrie 2005, pronunțată în
Dosarul nr. 14/2005, Curtea Militară de Apel a sesizat
Curtea Constituțională cu excepția de neconstituționalitate
a dispozițiilor art. 63 alin. 2, art. 65 alin. 1 și art. 38514 alin. 1
din Codul de procedură penală, excepție ridicată de Florin
Macariu în dosarul menționat.
În motivarea excepției de neconstituționalitate, se
susține că dispozițiile art. 63 alin. 2 și art. 65 alin. 1 din
Codul de procedură penală contravin principiului
constituțional al separației puterilor în stat, dreptului la un
proces echitabil, precum și dreptului la o justiție imparțială,
întrucât, reglementând în sarcina procurorului aprecierea și
administrarea probelor, îi atribuie acestuia, deopotrivă,
funcțiile de urmărire penală și instrumentare, conferindu-i
atât calitatea de reprezentant al Ministerului Public, cât și
pe cea de judecător de instrucție, în condițiile în care
procurorul nu are calitatea de îmagistrat“ în sensul
Convenției pentru apărarea drepturilor omului și a libertăților
fundamentale, așa cum s-a relevat și în jurisprudența Curții

Europene a Drepturilor Omului (cauza Vasilescu contra
României, cauza Bursuc contra României). Aceste dispoziții
legale sunt considerate în contradicție și cu prevederile
constituționale ale art. 131 alin. (1) și (3), din care rezultă
caracterul Ministerului Public de organ exclusiv de urmărire
și, implicit, interzicerea pentru acesta a funcției de
instrumentare, toate atribuțiile procurorilor legate de
instrumentarea cauzelor penale fiind, în opinia autorului
excepției, fără suport constituțional. Se mai arată că
îndeplinirea de către procuror a unor atribuții specifice
judecătorului de instrucție este de natură a atrage și
neconstituționalitatea art. 385 14 alin. 1 din Codul de
procedură penală în raport de prevederile constituționale
invocate, întrucât instanța, judecând recursul, verifică
hotărârea atacată inclusiv pe baza îlucrărilor și materialului“
realizate de procuror, ca organ de instrumentare.
Curtea Militară de Apel apreciază că excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului, referindu-se la jurisprudența în
materie a Curții Constituționale, consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 63 alin. 2, art. 65 alin. 1 și art. 38514 alin. 1
din Codul de procedură penală, care au următorul cuprins:
— Art. 63 alin. 2: îProbele nu au valoare mai dinainte
stabilită. Aprecierea fiecărei probe se face de organul de

16

MONITORUL OFICIAL AL ROMÂNIEI, PARTEA I, Nr. 413/12.V.2006

urmărire penală sau de instanța de judecată în urma examinării
tuturor probelor administrate, în scopul aflării adevărului.“
— Art. 65 alin. 1: îSarcina administrării probelor în
procesul penal revine organului de urmărire penală și instanței
de judecată.“
— Art. 38514 alin. 1: îInstanța, judecând recursul, verifică
hotărârea atacată pe baza lucrărilor și materialului din dosarul
cauzei și a oricăror înscrisuri noi, prezentate la instanța de
recurs.“
Dispozițiile constituționale pretins încălcate sunt cele
cuprinse în art. 1 alin. (4) privind separația puterilor în stat,
art. 21 alin. (3) privind dreptul la un proces echitabil, art. 124
alin. (2) privind unicitatea, imparțialitatea și egalitatea justiției,
art. 125 alin. (1) privind statutul judecătorilor și în art. 131
alin. (1) privind rolul Ministerului Public.

Examinând excepția de neconstituționalitate, Curtea
constată că prevederile art. 63 alin. 2, art. 65 alin. 1 și
art. 38514 alin. 1 din Codul de procedură penală au mai
fost supuse controlului de constituționalitate, prin raportare
la aceleași dispoziții constituționale invocate și în prezenta
cauză și cu motivări similare. Astfel, prin Decizia nr. 343
din 21 septembrie 2004, publicată în Monitorul Oficial al
României, Partea I, nr. 980 din 25 octombrie 2004, Curtea
Constituțională a respins excepția de neconstituționalitate
ca neîntemeiată, pentru considerentele acolo arătate.
Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată anterior, cât și considerentele care au
fundamentat-o sunt valabile și în prezenta cauză.

Pentru cele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 63 alin. 2, art. 65 alin. 1 și art. 38514 alin. 1 din
Codul de procedură penală, excepție ridicată de Florin Macariu în Dosarul nr. 14/2005 al Curții Militare de Apel.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 413/12.V.2006 conține 16 pagini.

Prețul: 1,15 lei noi/11.500 lei vechi

&JUYDGY|115897]
ISSN 1453—4495

