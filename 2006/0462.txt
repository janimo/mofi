Anul 174 (XVIII) — Nr. 462

PARTEA

I

Luni, 29 mai 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

LEGI ȘI DECRETE
— Lege pentru ratificarea Acordului dintre
România și Republica Turcia privind asistența
judiciară în materie civilă, semnat la Ankara la
28 septembrie 2005 ..................................................
Acord între România și Republica Turcia privind asistența
judiciară în materie civilă..........................................
769. — Decret privind promulgarea Legii pentru
ratificarea Acordului dintre România și Republica
Turcia privind asistența judiciară în materie civilă,
semnat la Ankara la 28 septembrie 2005 ..............

Pagina
din Legea nr. 219/2005 privind aprobarea
Ordonanței de urgență a Guvernului nr. 138/2000
pentru modificarea și completarea Codului de
procedură civilă .........................................................

214.

1
2–4

5

DECIZII ALE CURȚII CONSTITUȚIONALE
Decizia nr. 353 din 2 mai 2006 referitoare la excepția de
neconstituționalitate a dispozițiilor art. 324 alin. 1
pct. 1 din Codul de procedură civilă ......................
Decizia nr. 362 din 4 mai 2006 referitoare la excepția de
neconstituționalitate a prevederilor art. II alin. (4)

LEGI

Nr.

5–6

ȘI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
426. — Ordin al ministrului sănătății privind aprobarea
Planului de acțiune pentru implementarea
Strategiei în domeniul sănătății mintale ..................

8–9

576. — Ordin al ministrului sănătății pentru stabilirea
unor măsuri cu caracter tranzitoriu privind
conducerea unităților sanitare publice cu paturi din
rețeaua Ministerului Sănătății ...................................

9

1.312. — Ordin al ministrului administrației și internelor
pentru aprobarea Normelor metodologice de
avizare și autorizare privind prevenirea și
stingerea incendiilor...................................................

9–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre România
și Republica Turcia privind asistența judiciară
în materie civilă, semnat la Ankara la 28 septembrie 2005
Parlamentul României adoptă prezenta lege.
Articol unic. — Se ratifică Acordul dintre România și Republica Turcia
privind asistența judiciară în materie civilă, semnat la Ankara la
28 septembrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE
CAMEREI DEPUTAȚILOR

PREȘEDINTELE
SENATULUI

BOGDAN OLTEANU

NICOLAE VĂCĂROIU

București, 24 mai 2006.
Nr. 214.

7–8

2

MONITORUL OFICIAL AL ROMÂNIEI, PARTEA I, Nr. 462/29.V.2006

ACORD
între România și Republica Turcia privind asistența judiciară în materie civilă
România și Republica Turcia, denumite în continuare părți contractante,
în conformitate cu principiile suveranității naționale, egalității în drepturi și neamestecului în treburile interne ale
părților contractante,
în dorința de a dezvolta în continuare cooperarea în domeniul asistenței judiciare în materie civilă,
au hotărât să încheie prezentul acord și, în acest scop, au convenit asupra următoarelor:
CAPITOLUL I
Dispoziții generale

(3) Toate actele întocmite în îndeplinirea cererii de
asistență vor fi transmise în limba părții contractante
solicitate.

ARTICOLUL 1

ARTICOLUL 5

Obiectul acordului și definiții

Schimbul de informații

(1) Obiectul prezentului acord îl constituie reglementarea
ocrotirii juridice, în materie civilă, a cetățenilor unei părți
contractante în fața autorităților judiciare ale celeilalte părți
contractante și cooperarea judiciară între părțile
contractante privind acordarea asistenței judiciare în materie
civilă, precum și recunoașterea și executarea hotărârilor
judecătorești în materie civilă.
(2) În sensul prezentului acord, prin materie civilă se
înțelege cauzele de drept civil, inclusiv cauzele de dreptul
familiei și de drept comercial.

Ministerele de justiție ale părților contractante își
transmit, la cerere, informații privind legislația și practica lor
judiciară referitor la aspectele care formează obiectul
prezentului acord.
CAPITOLUL II
Asistența judiciară
SECȚIUNEA 1
Asistența judiciară în materie civilă

ARTICOLUL 2
Ocrotirea juridică

(1) Cetățenii unei părți contractante beneficiază, în
procedurile inițiate în fața autorităților judiciare ale celeilalte
părți contractante, de ocrotire juridică în aceleași condiții ca
și cetățenii proprii ai acestei părți contractante.
(2) Cetățenii unei părți contractante au dreptul să se
adreseze liber autorităților judiciare ale celeilalte părți
contractante, în vederea formulării de acțiuni în materie
civilă în aceleași condiții ca și cetățenii proprii ai acestei
părți contractante.
(3) Persoanele juridice al căror sediu se află pe teritoriul
uneia dintre părțile contractante și care au fost înființate în
conformitate cu legea acestei părți contractante beneficiază
de prevederile prezentului acord.
ARTICOLUL 3
Modul de legătură

(1) În afară de cazul în care prezentul acord dispune
altfel, autoritățile judiciare ale părților contractante vor
comunica între ele prin intermediul autorităților centrale
desemnate de părțile contractante. Autoritatea centrală
pentru România este Ministerul Justiției. Autoritatea centrală
pentru Republica Turcia este Ministerul Justiției.
(2) Prevederile prezentului acord nu împiedică legătura
pe cale diplomatică sau consulară.
(3) În temeiul prezentului acord, autoritățile judiciare se
vor stabili conform legii interne a fiecărei părți contractante.
ARTICOLUL 4
Limba folosită

(1) Autoritățile centrale vor comunica între ele în limba
părții contractante solicitate sau în limba engleză.
(2) Cererea de asistență judiciară și actele anexate
acesteia vor fi redactate în limba părții contractante
solicitante și vor fi însoțite de traduceri certificate în limba
părții contractante solicitate sau în limba engleză.

ARTICOLUL 6
Obiectul asistenței

Autoritățile judiciare ale părților contractante își acordă
asistență reciprocă în materie civilă, în special în ceea ce
privește transmiterea documentelor, audierea părților, a
martorilor și a experților, precum și îndeplinirea oricărui alt
act judiciar, în conformitate cu legislația părților
contractante.
ARTICOLUL 7
Conținutul cererii

(1) Cererea de asistență judiciară va menționa
următoarele:
a) denumirea autorității judiciare solicitante și a autorității
judiciare solicitate, dacă aceasta din urmă este cunoscută;
b) natura procedurii pentru care este solicitată asistența;
c) numele și adresa părților — în cazul persoanelor
juridice, denumirea și sediul acestora — și numele și
adresa reprezentanților acestora, dacă este cazul;
d) adresa completă a destinatarului și actele care se
solicită a fi înmânate, dacă obiectul cererii îl constituie
înmânarea de acte;
e) numele și adresa persoanelor care se solicită a fi
audiate, data nașterii, cetățenia și ocupația acestora, dacă
sunt cunoscute;
f) întrebările care vor fi puse persoanelor a căror
audiere este solicitată;
g) natura probelor care trebuie obținute sau a altui act
judiciar a cărui îndeplinire este solicitată;
h) alte informații necesare îndeplinirii cererii de asistență
judiciară;
i) documente sau alte aspecte a căror analizare este
solicitată.
(2) Cererea de asistență judiciară va fi semnată și va
purta sigiliul oficial al autorității solicitante. Documenteleanexă vor fi certificate conform legii părții contractante
solicitante.

MONITORUL OFICIAL AL ROMÂNIEI, PARTEA I, Nr. 462/29.V.2006
ARTICOLUL 8
Proceduri de asistență

(1) Autoritatea judiciară solicitată va aplica prevederile
propriei legi în îndeplinirea cererii de asistență. Cu toate
acestea, ea va da curs unei cereri a autorității judiciare
solicitante care necesită folosirea unei proceduri sau metode
speciale, cu excepția cazului în care aceasta este
incompatibilă cu legea internă a părții contractante solicitate.
(2) Autoritatea judiciară solicitantă va fi informată, la
cerere, despre data și locul de desfășurare a procedurilor,
pentru ca părțile interesate și reprezentanții acestora, dacă
este cazul, să fie prezente.
(3) Autoritatea judiciară solicitată va trimite documentele
întocmite în îndeplinirea cererii autorității judiciare solicitante
sau o va informa, în cazul în care cererea nu poate fi
îndeplinită, menționând și motivele pentru aceasta și
înapoind actele anexate.
(4) Partea contractantă solicitată va suporta toate
cheltuielile efectuate pe teritoriul său pentru executarea
cererii de asistență și nu va solicita rambursarea acestora.
ARTICOLUL 9
Refuzul asistenței judiciare

Executarea unei cereri de asistență juridică poate fi
refuzată dacă se consideră că este încălcată suveranitatea,
securitatea sau ordinea publică a părții contractante solicitate.
ARTICOLUL 10

3

și interesele cetățenilor părții contractante solicitante, fără
traduceri și fără taxe.
ARTICOLUL 12
Valabilitatea actelor

(1) Documentele emise sau certificate și ștampilate
oficial pe teritoriul uneia dintre părțile contractante vor fi
scutite de orice formă de legalizare în cadrul procedurii
care se desfășoară în fața unei autorități judiciare din
cealaltă parte contractantă.
(2) Documentele emise de către autoritățile publice ale
unei părți contractante vor avea aceeași forță probantă ca
și documentele oficiale emise pe teritoriul celeilalte părți
contractante.
SECȚIUNEA a 3-a
Scutirea de plata asigurării (judicatum solvi)
și a cheltuielilor de judecată
ARTICOLUL 13
Scutirea de plata asigurării (judicatum solvi)

Cetățenii unei părți contractante nu vor trebui să
plătească asigurare (judicatum solvi) în procedurile care se
desfășoară în fața autorităților judiciare ale celeilalte părți
contractante doar pentru motivul că sunt cetățeni străini
sau că nu sunt rezidenți pe teritoriul celeilalte părți
contractante.

Imunitate

ARTICOLUL 14

(1) Martorul sau expertul, indiferent de cetățenie, care, fiind
citat, se prezintă în fața autorității judiciare a părții
contractante solicitante, nu va putea fi urmărit penal sau
arestat ori supus vreunei alte măsuri privative de libertate pe
teritoriul părții contractante în legătură cu orice faptă sau
condamnare care a avut loc înainte de sosirea sa pe teritoriul
părții contractante respective. Martorul sau expertul nu va fi,
de asemenea, urmărit penal, arestat și nici supus executării
unei sentințe în legătură cu declarația sau opinia sa.
(2) Imunitatea prevăzută la alin. (1) va înceta în cazul
în care martorul sau expertul, beneficiind de o perioadă de
7 zile consecutive de la data la care a fost informat de
către autoritățile judiciare că prezența sa nu mai este
necesară, deși a avut posibilitatea de a părăsi teritoriul, a
rămas totuși pe teritoriul părții contractante sau l-a părăsit
și s-a întors de bunăvoie.
(3) Citația pentru martor sau expert va conține informații
privind condițiile de rambursare a cheltuielilor de călătorie,
diurnă și a onorariului de expert conform legii părții
contractante solicitante. La cererea acestora, autoritatea
judiciară solicitantă va achita un avans pentru cheltuielile
de călătorie și diurnă.

Asistența juridică gratuită

(1) Cetățenii unei părți contractante vor avea dreptul să
beneficieze de asistență juridică gratuită, de scutirea de la
plata taxelor judiciare și a cheltuielilor de judecată pe
teritoriul celeilalte părți contractante, în aceleași condiții ca
și cetățenii proprii ai acestei din urmă părți contractante.
(2) Asistența juridică gratuită în temeiul prezentului
acord va fi oferită pe baza documentelor în care este
prezentată situația personală, familială și economică a
solicitantului. Forma documentelor va fi cea prevăzută de
legea părții contractante unde locuiește solicitantul sau, în
cazul în care acesta nu locuiește pe teritoriul nici uneia
dintre părțile contractante, de legea părții contractante al
cărei cetățean este.
ARTICOLUL 15
Termene

În cazul în care autoritățile judiciare ale unei părți
contractante stabilesc un termen limită pentru acțiunea unei
persoane cu domiciliul pe teritoriul celeilalte părți
contractante, termenul va începe să curgă de la data
notificării documentelor acestei persoane.

SECȚIUNEA a 2-a
Documente

CAPITOLUL III
Recunoașterea și executarea hotărârilor judecătorești

ARTICOLUL 11
Transmiterea actelor

La cererea autorității judiciare a uneia dintre părțile
contractante, cealaltă parte contractantă va transmite copii
ale certificatelor de stare civilă, alte acte privind drepturile

ARTICOLUL 16
Obiectul recunoașterii și executării

(1) Părțile contractante vor recunoaște și vor executa pe
teritoriul lor următoarele hotărâri judecătorești pronunțate pe

4

MONITORUL OFICIAL AL ROMÂNIEI, PARTEA I, Nr. 462/29.V.2006

teritoriul celeilalte părți contractante în conformitate cu
prevederile prezentului acord:
a) hotărâri judecătorești în materie civilă;
b) hotărâri judecătorești în materie penală, în măsura în
care se referă la despăgubiri.
(2) Prevederile prezentului capitol sunt aplicabile și
tranzacțiilor în materie civilă încheiate în fața autorităților
judiciare.
(3) Sunt supuse recunoașterii și executării, în
conformitate cu prevederile prezentului acord, hotărârile
judecătorești care au fost pronunțate după intrarea acestuia
în vigoare.
ARTICOLUL 17
Condițiile recunoașterii și executării

Hotărârile prevăzute la art. 16 vor fi recunoscute și
executate, dacă sunt definitive și executorii, potrivit legii
părții contractante unde au fost pronunțate.
ARTICOLUL 18

ARTICOLUL 20
Legea aplicabilă

(1) Procedura privind recunoașterea și executarea
hotărârilor este reglementată de legea părții contractante
unde se solicită recunoașterea și executarea.
(2) Instanța care hotărăște asupra recunoașterii și
executării se va limita la verificarea condițiilor prevăzute de
art. 17—19, fără a examina fondul hotărârii.
ARTICOLUL 21
Transferul sumelor de bani și transmiterea proprietății

Prevederile prezentului acord referitoare la recunoaștere
și executare nu aduc atingere prevederilor din legea
părților contractante privind transferul sumelor de bani și
transmiterea în străinătate a proprietății obținute ca urmare
a executării unei hotărâri judecătorești străine.
CAPITOLUL IV
Dispoziții finale

Refuzul recunoașterii și executării

Recunoașterea și executarea unei hotărâri judecătorești
poate fi refuzată în oricare dintre următoarele cazuri:
1. dacă recunoașterea și executarea hotărârii sunt vădit
incompatibile cu ordinea publică a părții contractante
solicitate;
2. dacă părțile obligate prin hotărâre au fost private de
dreptul la apărare, nefiind înștiințate cu privire la
necesitatea prezentării în instanță pentru a formula cereri
și apărări, iar în cazul în care acest lucru nu a fost posibil,
să li se fi dat posibilitatea de a fi reprezentate în proces;
3. dacă hotărârea a fost pronunțată în legătură cu o
cauză care era de competența exclusivă a instanței părții
contractante unde se dorește recunoașterea sau
executarea;
4. dacă există un proces între aceleași părți, întemeiat
pe aceleași fapte și având același obiect:
a) care să fie pe rolul unei instanțe a părții contractante
solicitate, care a fost prima sesizată; sau
b) s-a pronunțat o hotărâre definitivă de către o instanță
a părții contractante solicitate.

ARTICOLUL 22
Relația cu tratatele internaționale

Prezentul acord nu aduce atingere celorlalte tratate
internaționale care conțin prevederi în materia reglementată
de acesta, la care părțile contractante sunt sau vor deveni
părți.
ARTICOLUL 23
Soluționarea divergențelor

Orice divergență între părțile contractante, care poate
rezulta din aplicarea prezentului acord, va fi soluționată pe
cale diplomatică.
ARTICOLUL 24
Intrarea în vigoare și valabilitatea

(1) Cererea de recunoaștere și executare se va face de
partea care solicită recunoașterea și executarea, personal sau
prin reprezentant legal, direct la instanța competentă a părții
contractante unde se solicită recunoașterea și executarea.
(2) Cererea va fi însoțită de următoarele documente:
a) copia completă și autentificată a hotărârii definitive și
executorii;
b) dacă hotărârea a fost pronunțată în lipsă, originalele
sau copiile certificate ale documentelor care dovedesc că
partea lipsă a fost legal citată;
c) traducerea certificată a cererii și a documentelor
prevăzute la lit. a) și b), traduse în limba părții
contractante unde se solicită recunoașterea sau executarea
ori în limba engleză.

(1) Prezentul acord va fi ratificat de către părțile
contractante și va intra în vigoare la 30 de zile după
schimbul instrumentelor de ratificare.
(2) La data intrării în vigoare a prezentului acord,
Convenția de asistență juridică în materie civilă și penală
între Republica Socialistă România și Republica Turcia,
semnată la Ankara la 25 noiembrie 1969, își încetează
valabilitatea.
(3) Prezentul acord va rămâne în vigoare pentru o
perioadă nedeterminată.
(4) Fiecare parte poate denunța prezentul acord prin
notificare scrisă. În acest caz, acordul va rămâne în
vigoare pentru o durată de 12 luni de la data primirii de
către cealaltă parte a notificării privind denunțarea.
Drept care subsemnații, legal împuterniciți în acest scop,
au semnat prezentul acord.
Semnat la Ankara la 28 septembrie 2005, în două
exemplare originale, fiecare în limbile română, turcă și
engleză, toate textele fiind egal autentice. În caz de
divergențe de interpretare va prevala textul în limba
engleză.

Pentru România,
Monica Luisa Macovei,
ministrul justiției

Pentru Republica Turcia,
Abdullah Gül,
viceprim-ministru și ministrul afacerilor externe

ARTICOLUL 19
Procedura recunoașterii și executării

MONITORUL OFICIAL AL ROMÂNIEI, PARTEA I, Nr. 462/29.V.2006

5

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre România și Republica Turcia
privind asistența judiciară în materie civilă,
semnat la Ankara la 28 septembrie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
România și Republica Turcia privind asistența judiciară în materie civilă,
semnat la Ankara la 28 septembrie 2005, și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 23 mai 2006.
Nr. 769.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 353
din 2 mai 2006

referitoare la excepția de neconstituționalitate a dispozițiilor art. 324 alin. 1 pct. 1
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 324 din Codul de procedură civilă,
excepție ridicată de Mariana Georgeta Șerban, Speranța
Stratulat și Eugraf Stratulat în Dosarul nr. 712/2005 al
Tribunalului Iași — Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 12 decembrie 2005, pronunțată în
Dosarul nr. 712/2005, Tribunalul Iași — Secția civilă a

sesizat Curtea Constituțională cu excepția de
neconstituționalitate a dispozițiilor art. 324 din Codul de
procedură civilă. Excepția a fost ridicată de către Mariana
Georgeta Șerban, Speranța Stratulat și Eugraf Stratulat cu
prilejul soluționării unei cereri de revizuire.
În motivarea excepției de neconstituționalitate autorii
acesteia susțin, în esență, că textul legal criticat încalcă
dispozițiile art. 16, 21, 24, 124 și 129 din Constituție, ale
art. 6, 13, 14 și 17 din Convenția pentru apărarea
drepturilor omului și a libertăților fundamentale și ale art. 2,
7, 8, 10 și 30 din Declarația Universală a Drepturilor
Omului. Astfel, textul criticat stabilește un termen de o lună
de la pronunțarea hotărârii atacate, înăuntrul căruia se
poate depune cerere de revizuire, în condițiile în care
redactarea și motivarea acestei hotărâri s-au făcut mult mai
târziu. Consideră că se îngrădesc astfel, în mod nepermis,
accesul liber la justiție, dreptul la apărare și la folosirea
căilor de atac de partea interesată, care nu va cunoaște
motivele și argumentele reținute de instanță decât după
expirarea termenului de depunere a cererii de revizuire.
Tribunalul Iași — Secția civilă apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula

6

MONITORUL OFICIAL AL ROMÂNIEI, PARTEA I, Nr. 462/29.V.2006

punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși autorii excepției de neconstituționalitate indică
art. 324 din Codul de procedură civilă, din motivarea
excepției reiese cu claritate faptul că aceștia critică, în fapt,
numai dispozițiile cuprinse în alin. 1 pct. 1 al acestui
articol, referitor la termenul de formulare a revizuirii
împotriva hotărârilor care au fost date de instanțe de
recurs după evocarea fondului. Obiectul excepției de
neconstituționalitate îl constituie, așadar, dispozițiile art. 324
alin. 1 pct. 1 din Codul de procedură civilă, potrivit cărora:
îTermenul de revizuire este de o lună și se va socoti:
1. În cazurile prevăzute de art. 322 pct. 1, 2 și 7 alin. 1, de
la comunicarea hotărârii definitive, iar când hotărârile au fost
date de instanțe de recurs după evocarea fondului, de la
pronunțare; pentru hotărârile prevăzute la pct. 7 alin. 2 de la
pronunțarea ultimei hotărâri;“.
În susținerea neconstituționalității acestor texte de lege,
autorii excepției invocă încălcarea prevederilor art. 16, 21,
24, 124 și 129 din Constituție, referitoare la egalitatea în
fața legii, accesul liber la justiție, dreptul la apărare,
înfăptuirea justiției și folosirea căilor de atac. De
asemenea, se invocă încălcarea art. 6, 13, 14 și 17 din
Convenția pentru apărarea drepturilor omului și a libertăților

fundamentale, referitoare la dreptul la un proces echitabil,
dreptul la un recurs efectiv, interzicerea discriminării și
interzicerea abuzului de drept, precum și a art. 2, 7, 8, 10
și 30 din Declarația Universală a Drepturilor Omului.
Examinând excepția de neconstituționalitate, Curtea
constată
că
susținerile
autorilor
excepției
de
neconstituționalitate sunt neîntemeiate, pentru următoarele
considerente:
Termenul de o lună, în care se poate formula cerere de
revizuire împotriva unei hotărâri judecătorești pronunțate de
instanța de recurs după evocarea fondului, este socotit de
la momentul pronunțării respectivei hotărâri, indiferent de
momentul când partea interesată a luat cunoștință de
motivele hotărârii atacate, iar acest fapt nu este de natură
a încălca sau restrânge nici un drept procesual al părții.
Astfel, de principiu, hotărârea atacată prin intermediul
revizuirii nu este criticată în raport de materialul dosarului
existent la data pronunțării acelei hotărâri, ci numai pe
baza unor împrejurări noi, necunoscute de instanța de
judecată la data pronunțării. De aceea, formularea și
motivarea unei cereri de revizuire nu depind în mod direct
de cunoașterea argumentării instanței care a stat la baza
pronunțării hotărârii atacate și, pentru aceleași rațiuni, nu
îngrădesc dreptul la apărare sau liberul acces la justiție al
revizuentului.
Mai mult, prin Decizia nr. 235 din 5 iunie 2003, publicată
în Monitorul Oficial al României, Partea I, nr. 550 din
31 iulie 2003, Curtea a reținut că insuficienta diligență,
nepriceperea sau lipsa de solicitudine a personalului
instanței, din cauza căruia persoana interesată nu a putut
intra în posesia hotărârii atacate în interiorul termenului de
revizuire, reprezintă situații de fapt care nu pot fi imputabile
reglementării criticate. Obligația părților de a-și exercita
drepturile procesuale în cadrul termenelor stabilite de lege
reprezintă expresia aplicării principiului privind dreptul
persoanei la judecarea procesului său în mod echitabil și
într-un termen rezonabil, potrivit prevederilor art. 6
paragraful 1 din Convenția pentru apărarea drepturilor
omului și a libertăților fundamentale, instituirea unor
termene procesuale servind unei mai bune administrări a
justiției, precum și necesității aplicării și respectării
drepturilor și garanțiilor procesuale ale părților.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 324 alin. 1 pct. 1 din Codul de procedură civilă,
excepție ridicată de Mariana Georgeta Șerban, Speranța Stratulat și Eugraf Stratulat în Dosarul nr. 712/2005 al
Tribunalului Iași — Secția civilă.
Definitivă și general obligatorie.
Pronunțată în ședința publică din data de 2 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

MONITORUL OFICIAL AL ROMÂNIEI, PARTEA I, Nr. 462/29.V.2006

7

CURTEA CONSTITUȚIONALĂ

D E C I Z I A Nr. 362
din 4 mai 2006

referitoare la excepția de neconstituționalitate a prevederilor art. II alin. (4) din Legea nr. 219/2005
privind aprobarea Ordonanței de urgență a Guvernului nr. 138/2000 pentru modificarea
și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. II alin. (4) din Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Ileana Madeleine
Simion, Gabriel Alexandru Cârstea, Nicolae Petrescu,
Mircea Ionuț Petrescu și Carmen Mihaela Petrescu în
Dosarul nr. 2.606/2005 al Curții de Apel București —
Secția a IV-a civilă.
La apelul nominal răspund, personal, Carmen Mihaela
Petrescu, Gabriel Alexandru Cârstea, Nicolae Petrescu și
Mircea Dan Vasiliu, iar Mircea Ionuț Petrescu se prezintă
personal, fiind asistat și de doamna avocat Ileana Frigioiu,
apărător cu delegație la dosar. Se constată lipsa celorlalte
părți, față de care procedura de citare a fost legal
îndeplinită.
Cauza aflându-se în stare de judecată, Curtea acordă
cuvântul părților prezente.
Mircea Ionuț Petrescu, prin apărător, solicită admiterea
excepției de neconstituționalitate. Arată, în esență, că textul
de lege criticat încalcă dreptul la apărare, garantat
constituțional, întrucât părțile nu au posibilitatea de a
formula obiecțiuni la măsura trimiterii pe cale administrativă
a dosarelor către instanțele devenite competente ca urmare
a noilor reglementări legale. Precizează că litigiul în care
sunt implicați autorii excepției de neconstituționalitate
prezintă o particularitate, constând în faptul că a fost
judecat atât în fond, cât și în apel de către Curtea de Apel
București, urmând ca și calea de atac a recursului să fie
soluționată de aceeași instanță.
Celelalte părți prezente solicită, de asemenea, admiterea
excepției, pentru aceleași motive.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
invocând jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 10 noiembrie 2005, pronunțată în
Dosarul nr. 2.606/2005, Curtea de Apel București — Secția
a IV-a civilă a sesizat Curtea Constituțională cu excepția de
neconstituționalitate a prevederilor art. II alin. (4) din Legea
nr. 219/2005 privind aprobarea Ordonanței de urgență a

Guvernului nr. 138/2000 pentru modificarea și completarea
Codului de procedură civilă. Excepția
de
neconstituționalitate a fost ridicată de recurenții Ileana
Madeleine Simion, Gabriel Alexandru Cârstea, Nicolae
Petrescu, Mircea Ionuț Petrescu și Carmen Mihaela
Petrescu într-o cauză civilă având ca obiect soluționarea
recursului împotriva deciziei prin care Curtea de Apel
București a schimbat în apel soluția pronunțată în primă
instanță de Judecătoria Sectorului 5 București într-o acțiune
în revendicare imobiliară.
În motivarea excepției de neconstituționalitate se
susține că dispozițiile art. II alin. (4) din Legea
nr. 219/2005 contravin prevederilor art. 24 din Constituție,
care garantează dreptul la apărare, întrucât prin trimiterea
pe cale administrativă a dosarelor către instanțele
competente să le soluționeze, partea interesată este lipsită
de posibilitatea contestării acestei măsuri. Se consideră că
această restrângere a dreptului la apărare nu se
încadrează în nici unul dintre cazurile prevăzute de art. 49
din Constituție [devenit, după republicare, art. 53]. Se mai
arătă că, în anumite dosare, părțile au fost în mod
discriminatoriu lipsite de dreptul de apărare, nefiind pusă în
discuție, în ședință publică, competența materială a
instanței, astfel încât părțile să își poată susține punctul de
vedere. De asemenea, autorii excepției consideră că textul
de lege criticat este contrar și prevederilor art. 123 alin. (1)
și (2) din Constituție [devenit art. 124 alin. (1) și (2)].
Curtea de Apel București — Secția a IV-a civilă nu și-a
exprimat opinia asupra excepției de neconstituționalitate.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului apreciază că textul de lege criticat
este constituțional, făcând referire la jurisprudența în
materie a Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. II alin. (4) din Legea nr. 219/2005 privind

8

MONITORUL OFICIAL AL ROMÂNIEI, PARTEA I, Nr. 462/29.V.2006

aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005, al căror conținut este
următorul:
— Art. II alin. (4): îÎn cazurile prevăzute la alin. (1)—(3),
trimiterea dosarelor se va face, pe cale administrativă,
instanțelor devenite competente să le judece.“
În opinia autorilor excepției de neconstituționalitate,
art. II alin. (4) din Legea nr. 219/2005 contravine
dispozițiilor constituționale ale art. 24, privind dreptul la
apărare, ale art. 53, privind restrângerea exercițiului unor
drepturi sau al unor libertăți, și ale art. 124 alin. (1) și (2),
potrivit cărora justiția se înfăptuiește în numele legii și este
unică, imparțială și egală pentru toți.
Examinând excepția de neconstituționalitate, Curtea
observă că art. II alin. (4) din Legea nr. 219/2005 a mai
format obiect al controlului de constituționalitate, prin
raportare la aceleași prevederi constituționale ca și în
cauza de față, precum și cu o motivare similară. Astfel,

prin Decizia nr. 90 din 7 februarie 2006, publicată în
Monitorul Oficial al României, Partea I, nr. 193 din
1 martie 2006, Curtea a respins excepția ca neîntemeiată,
constatând că îReglementarea criticată de autorii excepției
are menirea să înlăture o gravă disfuncție în sistemul
judiciar, cauzată de supraîncărcarea Înaltei Curți de Casație
și Justiție cu sarcini privind judecarea unor căi de atac,
consecința fiind prelungirea duratei proceselor dincolo de
limitele rezonabile cerute de art. 21 alin. (3) din Constituție
și de tratatele internaționale“. În continuare, Curtea a
reținut că îsoluția trimiterii pe cale administrativă a
dosarelor s-a impus pentru a se evita pe cât posibil
tergiversarea soluționării cauzelor“.
Argumentele și soluția pronunțată în decizia menționată
își mențin valabilitatea și în prezenta cauză, neintervenind
elemente noi, de natură să determine reconsiderarea
jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (4) din Legea nr. 219/2005 privind aprobarea
Ordonanței de urgență a Guvernului nr. 138/2000 pentru modificarea și completarea Codului de procedură civilă, excepție
ridicată de Ileana Madeleine Simion, Gabriel Alexandru Cârstea, Nicolae Petrescu, Mircea Ionuț Petrescu și Carmen
Mihaela Petrescu în Dosarul nr. 2.606/2005 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Planului de acțiune pentru implementarea
Strategiei în domeniul sănătății mintale
Având în vedere prevederile Legii sănătății mintale și a protecției persoanelor cu tulburări psihice nr. 487/2002, cu
completările ulterioare, ale Ordinului ministrului sănătății nr. 374/2006 privind aprobarea Strategiei în domeniul sănătății
mintale și Referatul de aprobare nr. E.N. 9.588/2006 al Direcției generale de asistență medicală, structuri sanitare și
salarizare,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite prezentul ordin.
Art. 1. — Se aprobă Planul de acțiune pentru
implementarea Strategiei în domeniul sănătății mintale,

prevăzut în anexa*) care face parte integrantă din prezentul
ordin.

*) Anexa se publică ulterior în Monitorul Oficial al României, Partea I, nr. 462 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 462/29.V.2006
Art. 2. — Direcțiile de specialitate din cadrul Ministerului
Sănătății, casele de asigurări de sănătate județene,
respectiv a municipiului București, direcțiile de sănătate
publică județene, respectiv a municipiului București, precum

9

și unitățile sanitare implicate vor duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu
București, 19 aprilie 2006.
Nr. 426.
MINISTERUL SĂNĂTĂȚII

ORDIN
pentru stabilirea unor măsuri cu caracter tranzitoriu privind conducerea unităților sanitare publice
cu paturi din rețeaua Ministerului Sănătății
Având în vedere prevederile art. 178, 179 și 183 din Legea nr. 95/2006 privind reforma în domeniul sănătății,
văzând Referatul de aprobare al Serviciului juridic nr. E.N. 10.661/2006,
în temeiul dispozițiilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite prezentul ordin.
Art. 1. — Începând cu data de 29 mai 2006, își
încetează activitatea consiliile de administrație și comitetele
directoare ale unităților sanitare publice cu paturi din
rețeaua Ministerului Sănătății.
Art. 2. — La data prevăzută la art. 1 își încetează
aplicabilitatea contractele de administrare încheiate între
directorii unităților sanitare publice cu paturi și consiliile de
administrație.
Art. 3. — Începând cu aceeași dată, încetează de drept
numirile în funcția de director general, director adjunct
medical, director adjunct cercetare-dezvoltare, contabil-șef,
director administrativ și director de îngrijiri în unitățile
sanitare publice cu paturi din rețeaua Ministerului Sănătății.
Art. 4. — (1) Începând cu data de 29 mai 2006,
conducerea unităților sanitare publice cu paturi va fi
asigurată de un comitet director interimar, condus de un
manager numit prin ordin al ministrului sănătății, până la
finalizarea concursurilor sau licitațiilor organizate în vederea
ocupării funcției de manager, potrivit legii.
(2) Comitetul director interimar este format din manager,
director medical și director financiar-contabil. În funcție de
nevoile reale și de posibilitățile financiare ale unității

sanitare publice cu paturi, în comitetul director interimar
poate fi numit și un director de îngrijiri.
(3) Membrilor comitetului director interimar le sunt
aplicabile prevederile art. 180 și 187 din Legea nr. 95/2006
privind incompatibilitățile și conflictul de interese.
Art. 5. — Comitetul director interimar asigură
organizarea și conducerea activității spitalului pe o perioadă
de 180 de zile de la data emiterii prezentului ordin, cu
respectarea prevederilor Legii nr. 95/2006 și a celorlalte
acte normative în vigoare.
Art. 6. — În termen de maximum 5 zile de la data
prevăzută la art. 1, comitetul director interimar preia, pe
bază de proces-verbal de predare-primire încheiat cu
conducerea care își încetează activitatea, activul și pasivul
unității sanitare publice cu paturi pe care o va conduce.
Art. 7. — Direcțiile de sănătate publică județene și a
municipiului București, precum și direcțiile de specialitate
din Ministerul Sănătății vor duce la îndeplinire prevederile
prezentului ordin.
Art. 8. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu
București, 25 mai 2006.
Nr. 576.
MINISTERUL ADMINISTRAȚIEI ȘI INTERNELOR

ORDIN
pentru aprobarea Normelor metodologice de avizare și autorizare privind prevenirea
și stingerea incendiilor
Având în vedere necesitatea conformării activității de avizare și autorizare privind prevenirea și stingerea
incendiilor cu modificările apărute în plan legislativ, cu referire la simplificarea de către autoritățile competente a
procedurilor de emitere a avizelor, acordurilor și autorizațiilor specifice, precum și ca urmare a înființării și operaționalizării
serviciilor profesioniste pentru situații de urgență din structura Ministerului Administrației și Internelor, potrivit prevederilor
Ordonanței Guvernului nr. 88/2001 privind înființarea, organizarea și funcționarea serviciilor publice comunitare pentru
situații de urgență, aprobată cu modificări și completări prin Legea nr. 363/2002, cu modificările și completările ulterioare,

10

MONITORUL OFICIAL AL ROMÂNIEI, PARTEA I, Nr. 462/29.V.2006

în conformitate cu prevederile art. 28 alin. (5) din Ordonanța Guvernului nr. 60/1997 privind apărarea împotriva
incendiilor, aprobată cu modificări și completări prin Legea nr. 212/1997,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se aprobă Normele metodologice de avizare și
autorizare privind prevenirea și stingerea incendiilor, prevăzute
în anexa care face parte integrantă din prezentul ordin.
Art. 2. — Inspectoratul General pentru Situații de
Urgență, prin inspectoratele județene sau al municipiului
București pentru situații de urgență, va lua măsuri pentru
ducerea la îndeplinire a dispozițiilor prezentului ordin.
Art. 3. — Nerespectarea prevederilor normelor
metodologice prevăzute la art. 1 atrage răspunderea
juridică, potrivit legii.

Art. 4. — (1) Prezentul ordin se publică în Monitorul
Oficial al României, Partea I, și intră în vigoare la
30 de zile de la data publicării.
(2) La data intrării în vigoare a prezentului ordin se
abrogă Ordinul ministrului de interne nr. 791/1998 pentru
aprobarea Normelor metodologice de avizare și
autorizare privind prevenirea și stingerea incendiilor,
publicat în Monitorul Oficial al României, Partea I,
nr. 384 din 9 octombrie 1998, precum și orice alte
dispoziții contrare.

Ministrul administrației și internelor,
Vasile Blaga

București, 22 mai 2006.
Nr. 1.312.
ANEXĂ

NORME METODOLOGICE
de avizare și autorizare privind prevenirea și stingerea incendiilor
Art. 1. — Avizele de prevenire și stingere a incendiilor
sunt actele emise, în baza legii, de către inspectoratele
județene sau al municipiului București pentru situații de
urgență, direct ori prin comisiile de acorduri unice (C.A.U.)
din cadrul consiliilor județene, primăriilor municipiilor și
sectoarelor municipiului București, orașelor și comunelor,
după verificarea de conformitate cu prevederile
reglementărilor tehnice în vigoare a măsurilor de prevenire
și stingere a incendiilor adoptate în documentațiile tehnice
de execuție a lucrărilor de construcții, pentru îndeplinirea
cerinței esențiale îsecuritate la incendiu“.
Art. 2. — Autorizațiile de prevenire și stingere a incendiilor
sunt actele emise, în baza legii, de către inspectoratele
județene sau al municipiului București pentru situații de
urgență, prin care se certifică, în urma verificării
documentelor și în teren, realizarea măsurilor de prevenire
și stingere a incendiilor prevăzute în documentațiile tehnice
de execuție a lucrărilor de construcții pentru îndeplinirea
cerinței esențiale îsecuritate la incendiu“.
Art. 3. — Avizele de prevenire și stingere a incendiilor
se emit în următoarele situații:
a) când sunt solicitate prin certificatele de urbanism în
vederea emiterii acordului unic, pentru categoriile de
construcții și amenajări aprobate, potrivit legii, prin hotărâre
a Guvernului;
b) pentru lucrările de schimbare a destinației și/sau de
modernizare la construcții și amenajări care nu necesită
autorizații de construire, atunci când, în urma executării
lucrărilor, construcțiile și amenajările respective se
încadrează în categoriile aprobate prin hotărârea Guvernului

prevăzută la lit. a), pentru care este necesară avizarea
privind prevenirea și stingerea incendiilor;
c) pentru amplasarea construcțiilor în interiorul parcelelor
și asigurarea posibilităților de acces la drumurile publice, în
conformitate cu prevederile Regulamentului general și
regulamentelor locale de urbanism, în cazurile în care nu
se asigură îndeplinirea cerințelor prevăzute de
reglementările specifice.
Art. 4. — Avizele prevăzute la art. 3 lit. a) se solicită și
se emit pe fișele tehnice specifice, conform procedurii
stabilite prin normele metodologice de aplicare a legislației
privind autorizarea executării lucrărilor de construcții.
Art. 5. — (1) Avizele prevăzute la art. 3 lit. b) și c),
precum și autorizațiile de prevenire și stingere a incendiilor
se solicită în scris de către persoanele fizice sau juridice
direct inspectoratelor județene ori al municipiului București
pentru situații de urgență în a căror zonă de competență
urmează să fie realizate ori sunt amplasate construcțiile
sau amenajările respective.
(2) Modelele de cereri sunt prezentate în anexa nr. 1,
pentru avizele prevăzute la art. 3 lit. b), în anexa nr. 2,
pentru avizele prevăzute la art. 3 lit. c), și în anexa nr. 3,
pentru autorizațiile prevăzute la art. 2.
Art. 6. — (1) Fișele tehnice și/sau cererile, însoțite de
documentele necesare, se înregistrează într-un registru
special, în ordinea primirii lor, asigurându-se evidența și
confidențialitatea conținutului acestora.
(2) Dacă documentele prezentate sunt incomplete, după
înregistrare se comunică solicitantului, pe loc, lipsurile
constatate, conform modelului din anexa nr. 4. În această

MONITORUL OFICIAL AL ROMÂNIEI, PARTEA I, Nr. 462/29.V.2006
situație se va returna documentația spre completare cu
specificarea datei, numelui și prenumelui solicitantului și
semnătura de ridicare.
(3) Termenul legal de emitere a avizului sau autorizației
de prevenire și stingere a incendiilor curge de la data
depunerii documentației complete.
(4) Pentru situațiile în care se solicită soluționarea în
regim de urgență, se aplică prevederile reglementărilor
specifice în vigoare la data înregistrării.
Art. 7. — (1) Documentele depuse pentru avizarea sau
autorizarea privind prevenirea și stingerea incendiilor se
repartizează pentru soluționare specialiștilor desemnați din
serviciile de prevenire a incendiilor din cadrul
inspectoratului județean pentru situații de urgență sau al
municipiului București, care, în urma verificării conținutului
acestora și a condițiilor din teren (numai pentru emiterea
autorizațiilor), întocmesc pentru fiecare situație un referat
cu concluziile rezultate și cu propunerile privind emiterea
ori respingerea motivată a emiterii avizului sau autorizației.
(2) Pentru avizele emise pe fișe tehnice, pentru
construcțiile și amenajările care îndeplinesc condițiile
cerinței esențiale îsecuritate la incendiu“, se întocmește un
singur referat privind avizele emise în aceeași zi.
(3) Referatele se verifică de către șeful serviciului de
prevenire a incediilor, se avizează de către adjunctul
inspectorului-șef al inspectoratului județean pentru situații
de urgență sau al municipiului București și se aprobă de
către inspectorul-șef, odată cu emiterea avizului/autorizației
de prevenire și stingere a incendiilor.
Art. 8. — (1) Nu se emit avize sau autorizații de
prevenire și stingere a incendiilor de către inspectoratele
județene sau al municipiului București pentru situații de
urgență în următoarele situații:
a) atunci când se constată neîndeplinirea condițiilor
prevăzute de reglementările tehnice în vigoare;
b) dacă obiectivele respective nu se încadrează în
categoriile celor stabilite prin lege, hotărâre a Guvernului
sau acte ale organelor de specialitate ale administrației
publice centrale.
(2) Respingerea emiterii avizelor sau autorizațiilor de
prevenire și stingere a incendiilor se comunică în scris
solicitanților, împreună cu motivele respingerii, în termen de
maximum 15 zile de la înregistrarea documentației
complete.
Art. 9. — (1) Avizele de prevenire și stingere a
incendiilor pentru schimbările de destinație și modernizările
la construcțiile și amenajările care, potrivit legii, nu necesită
autorizații de construire se emit pe baza următoarelor
documente:
a) cerere-tip — două exemplare;
b) dovada dreptului de proprietate al titularului asupra
terenului și construcțiilor — un exemplar (copie);
c) raportul de expertiză tehnică pentru cerința esențială
îsecuritate la incendiu“ privind schimbarea destinației sau
avizul proiectantului inițial al construcției — două exemplare
(ambele în original);
d) scenariul de siguranță la foc — două exemplare
(ambele în original);
e) planul de situație — un exemplar;
f) documentație cuprinzând planuri (relevee) ale
construcției (planuri pentru fiecare nivel, fațade, secțiuni),

11

scheme ale instalațiilor utilitare (electrice, gaze
combustibile, încălzire, ventilare) și cu rol de securitate la
incendiu (detecție, semnalizare, stingere) — un exemplar;
g) tabel cu documentele depuse — două exemplare,
conform anexei nr. 4.
(2) Avizele de prevenire și stingere a incendiilor pentru
amplasarea construcțiilor în interiorul parcelelor și
asigurarea posibilităților de acces la drumurile publice (în
conformitate cu prevederile Regulamentului general sau
regulamentelor locale de urbanism) se emit pe baza
următoarelor documente:
a) cerere-tip — două exemplare;
b) dovada dreptului de proprietate al titularului asupra
terenului — un exemplar (copie);
c) planul de situație (amplasare în zonă), cu precizarea
distanțelor față de vecinătăți și a căilor de acces la
drumurile publice — două exemplare;
d) tabelul cu specificarea documentelor depuse — două
exemplare.
Art. 10. — (1) La emiterea avizelor prevăzute la art. 9
alin. (1), se restituie solicitantului documentele depuse,
vizate spre neschimbare, emitentul reținând câte un
exemplar din cerere, aviz, raportul de expertiză
tehnică/avizul proiectantului inițial, scenariul de siguranță la
foc, tabelul cu documentele depuse și referatul întocmit
conform art. 7 alin. (1).
(2) La emiterea avizelor prevăzute la art. 9 alin. (2), se
restituie solicitantului documentele prezentate, vizate spre
neschimbare, emitentul reținând câte un exemplar din
cerere, aviz, plan de situație, tabel și referatul întocmit
conform art. 7 alin. (1).
(3) Documentele reținute de emitent, prevăzute la
alin. (1) și (2), se păstrează de către acesta până la darea
în exploatare a construcțiilor sau amenajărilor pentru care
s-au emis avizele, respectiv până la emiterea autorizației
de prevenire și stingere a incendiilor, după care se
arhivează potrivit prevederilor legale în vigoare.
Art. 11. — Avizele de prevenire și stingere a incendiilor
emise direct de inspectoratele județene sau al municipiului
București pentru situații de urgență se redactează în două
exemplare, conform modelului prezentat în anexa nr. 5.
Art. 12. — Avizele de prevenire și stingere a incendiilor
emise pe fișe tehnice în cadrul comisiilor de acorduri unice
își pierd valabilitatea, dacă, în termenul prevăzut în
autorizația de construire, nu au fost începute lucrările de
execuție precizate în documentația tehnică.
Art. 13. — (1) Autorizațiile de prevenire și stingere a
incendiilor se emit după recepția la terminarea lucrărilor, la
darea în exploatare a construcțiilor sau amenajărilor noi, pe
baza următoarelor documente:
a) cerere-tip — două exemplare;
b) avizul de prevenire și stingere a incendiilor emis pe
fișa tehnică și documentația vizată spre neschimbare care
a stat la baza emiterii avizului (în original);
c) piesele scrise și desenate din documentația tehnică —
detalii de execuție, în care să fie incluse măsurile realizate
privind îndeplinirea cerinței esențiale îsecuritate la incendiu“ —
un exemplar;
d) referatul verificatorului de proiecte pentru cerința
esențială îsecuritate la incendiu“ (construcții și instalații) —
două exemplare;

12

MONITORUL OFICIAL AL ROMÂNIEI, PARTEA I, Nr. 462/29.V.2006

e) procesul-verbal de recepție la terminarea lucrărilor —
două exemplare;
f) tabelul cu specificarea documentelor depuse — două
exemplare.
(2) Pentru schimbările de destinație la construcții și
amenajări care nu necesită autorizație de construire,
autorizațiile de prevenire și stingere a incendiilor se emit la
darea în exploatare a construcțiilor sau amenajărilor, pe
baza următoarelor documente:
a) cerere-tip — două exemplare;
b) avizul de prevenire și stingere a incendiilor — în
original (atunci când acesta a fost emis);
c) documentația prevăzută la art. 9 alin. (1) lit. b)—f);
d) tabelul cu specificarea documentelor depuse — două
exemplare.
Art. 14. — (1) Autorizațiile de prevenire și stingere a
incendiilor emise de inspectoratele județene sau al
municipiului București pentru situații de urgență se
redactează în două exemplare, conform modelului prevăzut
în anexa nr. 6.
(2) La emiterea autorizațiilor de prevenire și stingere a
incendiilor pentru situațiile prevăzute la art. 13 alin. (1) se
restituie solicitanților documentele prezentate, vizate spre
neschimbare, emitentul reținând câte un exemplar din
cerere, tabel, autorizația de prevenire și stingere a
incendiilor, procesul-verbal de recepție la terminarea
lucrărilor, referatul întocmit conform art. 7 alin. (1) și cel al
verificatorului de proiect pentru cerința esențială îsecuritate
la incendiu“.
(3) La emiterea autorizației de prevenire și stingere a
incendiilor pentru situația prevăzută la art. 13 alin. (2), se
restituie solicitantului documentele prezentate, vizate spre
neschimbare, emitentul reținând câte un exemplar al cererii,
autorizației de prevenire și stingere a incendiilor, raportului
de expertiză, scenariului de siguranță la foc și referatului
întocmit conform art. 7 alin. (1).
Art. 15. — În situațiile în care prin certificatele de
urbanism nu s-a solicitat avizul de prevenire și stingere a
incendiilor, deși construcțiile sau amenajările respective se
încadrau în categoriile celor aprobate prin hotărâre a
Guvernului privind avizarea sau când solicitanții nu pot
prezenta, din motive obiective justificate (de exemplu:
pierdere, distrugere), avizele de prevenire și stingere a
incendiilor și documentațiile care au stat la baza emiterii
acestora, autorizațiile de prevenire și stingere a incendiilor
se emit pe baza următoarelor documente, după caz:
a) certificatul de urbanism, autorizația de construire și
documentația specifică cuprinzând măsurile de prevenire și
stingere a incendiilor care au stat la baza emiterii acesteia —
un exemplar;
b) celelalte documente prevăzute la art. 13 alin. (1)
lit. c)—f) sau, după caz, la art. 13 alin. (2) lit. c) și d).
Art. 16. — (1) Autorizațiile de prevenire și stingere a
incendiilor emise de inspectoratele județene sau al
municipiului București pentru situații de urgență pot fi
anulate de unitățile emitente, dacă pe durata exploatării
construcțiilor sau amenajărilor se constată nerespectarea
măsurilor de prevenire și stingere a incendiilor cuprinse în
documentații ori încălcarea gravă a reglementărilor specifice
de apărare împotriva incendiilor, în ceea ce privește:
limitarea propagării incendiilor la vecinătăți și în interiorul

compartimentelor de incendiu, protecția și evacuarea sigură
a utilizatorilor, siguranța pompierilor sau a altor forțe care
intervin la stingerea incendiilor ori a altor situații de risc,
inclusiv asigurarea posibilităților eficiente de alimentare cu
apă în caz de incendiu și, după caz, cu energie a
consumatorilor aferenți sistemelor de protecție prevăzute.
(2) Anularea autorizațiilor de prevenire și stingere a
incendiilor se face de personalul anume desemnat din
cadrul inspectoratelor județene sau al municipiului București
pentru situații de urgență, prin procesul-verbal de
constatare și sancționare a contravențiilor, comunicând
despre aceasta altor autorități competente.
Art. 17. — În cazul în care construcțiile sau amenajările
nu mai corespund condițiilor pentru care au fost autorizate,
din diverse motive (de exemplu: schimbare de destinație,
modificări, completări, reamenajări, modernizări), autorizațiile
de prevenire și stingere a incendiilor devin nule de drept,
proprietarul având obligația reluării procesului de avizare și
autorizare, conform prezentelor norme metodologice.
Art. 18. — (1) Posesorii avizelor și autorizațiilor de
prevenire și stingere a incendiilor au obligația păstrării în
bune condiții a acestora, împreună cu documentele vizate
spre neschimbare, prevăzute în prezentele norme
metodologice, și să le prezinte, la cerere, organelor
împuternicite cu exercitarea controlului, potrivit legii.
(2) Posesorii avizelor de prevenire și stingere a
incendiilor, în cazul în care astfel de documente au fost
emise centralizat, potrivit legii, în cadrul altor structuri
(comisii de acorduri unice, organe ale administrației publice
locale), se supun prevederilor alin. (1).
(3) În situația pierderii sau distrugerii avizelor/
autorizațiilor de prevenire și stingere a incendiilor, deținătorii
au obligația solicitării unor duplicate din partea
inspectoratelor județene sau al municipiului București pentru
situații de urgență.
(4) Emiterea duplicatelor se face contra cost la tarifele
stabilite de legislația în vigoare.
Art. 19. — Dacă solicitanții nu se prezintă pentru
ridicarea avizelor și autorizațiilor de prevenire și stingere a
incendiilor, precum și a documentațiilor care au stat la
baza emiterii acestora, documentele respective vor fi
clasate, îndosariate și distruse potrivit reglementărilor în
vigoare.
Art. 20. — Inspectoratul General pentru Situații de
Urgență și inspectoratele județene sau al municipiului
București pentru situații de urgență trebuie să asigure
condițiile și măsurile corespunzătoare lucrului cu publicul,
necesare pentru desfășurarea în bune condiții a activității
de primire a cererilor și de asigurare a reglementărilor
tehnice și standardelor în vigoare necesare verificării
documentațiilor anexate acestora și de emitere a avizelor
și autorizațiilor de prevenire și stingere a incendiilor.
Art. 21. — Tarifele aferente activităților de emitere a
avizelor și/sau autorizațiilor de prevenire și stingere a
incendiilor sunt stabilite potrivit reglementărilor în vigoare.
Art. 22. — Anexele nr. 1—6 fac parte integrantă din
prezentele norme metodologice.

MONITORUL OFICIAL AL ROMÂNIEI, PARTEA I, Nr. 462/29.V.2006
ANEXA Nr. 1
la normele metodologice

Către Inspectoratul pentru Situații de Urgență
al Județului ................../Municipiului București
Domnului inspector-șef
CERERE

pentru emiterea avizului de prevenire și stingere a incendiilor
Nr. ............ din .................. 200.........
Subsemnatul/Subsemnata ....................................., cu domiciliul în județul .................................,
municipiul/orașul/comuna .............................., sectorul/satul ............................, str. ............................
nr. ..., bl. ..., sc. ..., et. ..., ap. ..., codul poștal ......., telefon ............, fax ............, e-mail ...............,
în calitate de ................................, la ....................., în conformitate cu prevederile art. 28 din
Ordonanța Guvernului nr. 60/1997, aprobată și modificată prin Legea nr. 212/1997, cu modificările
și completările ulterioare, și ale Hotărârii Guvernului nr. 448/2002, solicit:
1. verificarea măsurilor de prevenire și stingere a incendiilor, prevăzute în documentația
anexată;
2. emiterea avizului de prevenire și stingere a incendiilor pentru ........................, având
destinația
..................,
amplasat/amplasată
în
județul
....................................,
municipiul/orașul/comuna ....................................., sectorul/satul ............................, str. ....................
nr. ....., bl. ...., sc. ..., et. .., ap. ..., codul poștal ................, telefon/fax .........., e-mail .................. .
Anexez documentele prevăzute în procedura aprobată prin Ordinul ministrului administrației și
internelor nr. ......... din ........., conform tabelului.
Declar pe propria răspundere că documentele prezentate în copie sunt conforme cu
originalul.

Data ...............

Semnătura ...............
ANEXA Nr. 2
la normele metodologice

Către Inspectoratul pentru Situații de Urgență
al Județului ...../ Municipiului București
Domnului inspector-șef
CERERE

pentru emiterea avizului de prevenire și stingere a incediilor
Nr. ............ din .................. 200.........
Subsemnatul/Subsemnata .................................., cu domiciliul în județul ...................................,
municipiul/orașul/comuna ......................., sectorul/satul ......................., str. ........................... nr. ...,
bl. ...., sc. ...., et. ..., ap. ...., codul poștal ........., telefon ............, fax ........., e-mail ..........., în
calitate de ............................, la ........................, în conformitate cu prevederile art. 28 din
Ordonanța Guvernului nr. 60/1997, aprobată și modificată prin Legea nr. 212/1997, cu modificările
și completările ulterioare, și ale Hotărârii Guvernului nr. 525/1996, cu modificările și completările
ulterioare, solicit emiterea avizului de prevenire și stingere a incendiilor pentru amplasarea în
interiorul parcelei .................................. și asigurarea posibilităților de acces la drumurile publice
pentru ............................., având destinația ..........................., amplasat/amplasată în județul .............,
municipiul/orașul/comuna ...................., sectorul/satul .................., str. ...................... nr. ....., bl. ...,
sc. ...., et. ..., ap. ....., codul poștal ..., telefon/fax ............, e-mail ............... .
Anexez documentele prevăzute în procedura aprobată prin Ordinul ministrului administrației și
internelor nr. ..... din ..., conform tabelului.
Declar pe propria răspundere că documentele prezentate în copie sunt conforme cu
originalul.

Data ................

Semnătura ................

13

14

MONITORUL OFICIAL AL ROMÂNIEI, PARTEA I, Nr. 462/29.V.2006
ANEXA Nr. 3
la normele metodologice

Către Inspectoratul pentru Situații de Urgență
al Județului.........../Municipiului București
Domnului inspector-șef
CERERE

pentru emiterea autorizației de prevenire și stingere a incendiilor
Nr. ............ din .................. 200.........
Subsemnatul/Subsemnata .............................., cu domiciliul în județul ........................,
municipiul/orașul/comuna ................., sectorul/satul ..................., str. ....................... nr. ......., bl. ....,
sc. ...., et. ...., ap. ...., codul poștal ................, telefon ..., fax ............, e-mail .................., în
calitate de ............................, la ................., în conformitate cu prevederile art. 28 din Ordonanța
Guvernului nr. 60/1997, aprobată cu modificări și completări prin Legea nr. 212/1997, cu
modificările și completările ulterioare, și ale Hotărârii Guvernului nr. 448/2002, solicit:
1. certificarea realizării măsurilor de prevenire și stingere a incendiilor, prevăzute în
documentația tehnică anexată, pentru construcția/amenajarea cu destinația ........................,
amplasat/amplasată în județul ........................., municipiul/orașul/comuna ......................., sectorul/
satul ....................., str. .... nr. ..., bl. ..., sc. ...., et. ...., ap. ...., codul poștal ......., telefon/fax .......,
e-mail ..........;
2. emiterea autorizației de prevenire și stingere a incendiilor pentru construcția (instalația)
specificată la pct. 1.
Anexez documentele prevăzute în procedura aprobată prin Ordinul ministrului administrației și
internelor nr. ... din ..., conform tabelului.
Declar pe propria răspundere că documentele prezentate în copie sunt conforme cu
originalul.

Data .........................

Semnătura .........................

ANEXA Nr. 4
la normele metodologice

A.
Tabel cu documentele prezentate pentru eliberarea avizului/autorizației
de prevenire și stingere a incendiilor
Nr.
crt.

Denumirea documentului

Data ..................

Seria, codul,
nr. de înregistrare etc.

Nr.
de file

Formatul

Semnătura solicitantului
................................

15

MONITORUL OFICIAL AL ROMÂNIEI, PARTEA I, Nr. 462/29.V.2006
B.
Documentele necesare pentru completarea dosarului de avizare/autorizare
Nr.
crt.

Data .........

Data
comunicării

Denumirea documentului

Semnătura
solicitantului

Semnătura personalului nominalizat
de inspectorat
..............................

Data
redepunerii

Semnătura
de primire

Semnătura solicitantului
............................

ANEXA Nr. 5
la normele metodologice

ROMÂNIA
MINISTERUL ADMINISTRAȚIEI ȘI INTERNELOR

Inspectoratul pentru Situații de Urgență î............................“
al Județului ....................................../Municipiului București
AVIZ

de prevenire și stingere a incendiilor
nr. ........ din ............... 200 ....
Ca urmare a Cererii înregistrate la nr. ......... din ............... 200 ...., adresată de .....................,
cu domiciliul/sediul/în județul ................, municipiul/orașul/comuna ................, sectorul/satul ..............,
str. ............................ nr. ..., bl. ..., sc. ...., et. ...., ap. ...., codul poștal ..............., telefon ..............,
fax ........., e-mail ....,
în baza prevederilor Hotărârii Guvernului nr. 1.492/2004 privind principiile de organizare,
funcționarea și atribuțiile serviciilor de urgență profesioniste, ale Ordonanței Guvernului nr. 60/1997
privind apărarea împotriva incendiilor, cu modificările și completările ulterioare, și ale Hotărârii
Guvernului nr. ..../200...., se avizează din punctul de vedere al prevenirii și stingerii incendiilor
............................................................................................................................................................
............................................................................................................................................................,
amplasat/amplasată în județul ......................, municipiul/orașul/comuna .........................., sectorul/
satul .................., str. .......................... nr. ...., bl. ..., sc. ..., et. ..., ap. ..., codul poștal ..............,
telefon ............, fax ..............., fără/cu următoarele condiții: ..............................................................
..................................................................................................................................................................
................................................................................................................................................................ .
Documentele vizate spre neschimbare, prevăzute în tabel, fac parte integrantă din prezentul
aviz.
Investitorul are obligația să comunice emitentului, în termen de maximum 15 zile, modul de
soluționare a condițiilor impuse prin prezentul aviz, în caz contrar acesta pierzându-și valabilitatea.

Inspector-șef,
............................................

16

MONITORUL OFICIAL AL ROMÂNIEI, PARTEA I, Nr. 462/29.V.2006
ANEXA Nr. 6
la normele metodologice

ROMÂNIA
MINISTERUL ADMINISTRAȚIEI ȘI INTERNELOR

Inspectoratul pentru Situații de Urgență î............................“
al Județului ....................................../Municipiului București
AUTORIZAȚIE

de prevenire și stingere a incendiilor
nr. ........ din ............... 200 ....
Ca urmare a Cererii înregistrate la nr. ... din ............ 200...., adresată de ........................., cu
domiciliul/sediul în județul .................., municipiul/orașul/comuna ................, sectorul/satul .................,
str. .............................. nr. ..., bl. ..., sc. ..., et. ..., ap. ..., codul poștal .............., telefon ............, fax
..........., e-mail .................,
în baza prevederilor Hotărârii Guvernului nr. 1.492/2004 privind principiile de organizare,
funcționarea și atribuțiile serviciilor de urgență profesioniste, ale Ordonanței Guvernului nr. 60/1997
privind apărarea împotriva incendiilor, cu modificările și completările ulterioare, și ale Hotărârii
Guvernului nr. ..../200..., se certifică realizarea măsurilor de prevenire și stingere a incendiilor la ........,
..................................................................................................................................................................
..................................................................................................................................................................
amplasat/amplasată în județul .............., municipiul/orașul/comuna .............................., sectorul/satul
................., str. ................. nr. ..., bl. ..., sc. ...., et. ..., ap. ..., codul poștal ............, telefon ...........,
fax ............... .
Prezenta autorizație își pierde valabilitatea în cazul în care construcția/amenajarea nu mai
corespunde condițiilor pentru care a fost autorizată.
Documentele vizate spre neschimbare fac parte integrantă din prezenta autorizație de
prevenire și stingere a incendiilor.

Inspector-șef,
............................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 462/29.V.2006 conține 16 pagini.

Prețul: 1,15 lei noi/11.500 lei vechi

&JUYDGY|116382]
ISSN 1453—4495

