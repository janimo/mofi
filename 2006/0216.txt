PARTEA

Anul 174 (XVIII) — Nr. 216

I

LEGI, DECRETE, HOTĂRÂRI ȘI ALTE ACTE

Joi, 9 martie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 146 din 23 februarie 2006 referitoare la
excepția de neconstituționalitate a dispozițiilor
art. 206 din Codul penal ........................................
Decizia nr. 154 din 23 februarie 2006 referitoare la
excepția de neconstituționalitate a dispozițiilor
art. 185 alin. (31) lit. b) din Legea nr. 571/2003
privind Codul fiscal ..................................................
ORDONANȚE ȘI HOTĂRÂRI
ALE GUVERNULUI ROMÂNIEI
20. — Ordonanță de urgență privind sprijinul direct al
statului acordat producătorilor agricoli din sectorul
vegetal în anul 2006 ...............................................

DECIZII

ALE

Nr.

Pagina

293. — Hotărâre privind stabilirea tarifului de licențiere
al Regiei Autonome îAdministrația Română a
1–3

Serviciilor de Trafic Aerian“ — ROMATSA pentru
anul 2006 .................................................................

3–4

16

ACTE ALE BĂNCII NAȚIONALE A ROMÂNIEI
5. — Circulară privind nivelul ratei dobânzii de
referință a Băncii Naționale a României, valabil în

4–15

CURȚII

luna martie 2006 .....................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 146
din 23 februarie 2006

referitoare la excepția de neconstituționalitate a dispozițiilor art. 206 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 206 din Codul penal, excepție ridicată de
Cornel Claudiu Dumitru în Dosarul nr. 566/P/2005 al
Tribunalului Călărași.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca neîntemeiată, invocând
jurisprudența Curții Constituționale în această materie și

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 216/9.III.2006

apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 20 octombrie 2005, pronunțată în
Dosarul nr. 566/P/2005, Tribunalul Călărași a sesizat
Curtea Constituțională cu excepția de neconstituționalitate
a dispozițiilor art. 206 din Codul penal, excepție ridicată de
Cornel Claudiu Dumitru în dosarul menționat.
În motivarea excepției de neconstituționalitate se
consideră că dispoziția legală criticată contravine
prevederilor constituționale ale art. 30 alin. (1), (2) și (8)
teza finală, referitoare la libertatea de exprimare, precum și
ale art. 31 alin. (1) referitoare la dreptul persoanelor la
informație, deoarece îngrădește libertatea de exprimare a
gândurilor, opiniilor și credințelor, libertatea creațiilor de
orice fel prin intermediul presei, precum și dreptul
persoanei de a avea acces la orice informație de interes
public, constituind un mijloc de a cenzura libertatea presei.
Delictele de presă, în opinia autorului excepției, trebuie
reglementate prin lege, și nu printr-un articol din Codul
penal, care, prin modul în care a fost formulat, oferă o
mare larghețe de incriminare, inclusiv a folosirii stilului
gazetăresc pamfletar sau acid.
Tribunalul Călărași apreciază că excepția de
neconstituționalitate este neîntemeiată. Astfel, instanța de
judecată arată că prevederile legale criticate nu încalcă
dispozițiile constituționale, întrucât libertatea de exprimare
nu poate aduce atingere onoarei, demnității, vieții intime și
dreptului la imagine al persoanei, iar legiuitorul nu a
urmărit să cenzureze libertatea de exprimare, ci doar să
asigure cadrul în care exercitarea acestui drept să nu
aducă limitări sau încălcări drepturilor și libertăților celorlalți.
Totodată, se arată că stabilirea prin lege a unor restrângeri
sau sancțiuni nu este incompatibilă nici cu libertatea de
exprimare și nici cu dreptul persoanei de a avea acces la
orice informație de interes public, atâta timp cât acestea
sunt absolut necesare pentru apărarea onoarei și demnității
persoanei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
a dispozițiilor art. 206 din Codul penal, în raport cu art. 30
alin. (1), (2) și (8) și cu art. 31 alin. (1) din Constituție,
este întemeiată.
Avocatul Poporului consideră că dispozițiile art. 206 din
Codul penal sunt constituționale, sens în care a statuat
Curtea în jurisprudența sa.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 206 din Codul penal, având următorul
cuprins: îAfirmarea sau imputarea în public, prin orice
mijloace, a unei fapte determinate privitoare la o persoană,
care, dacă ar fi adevărată, ar expune acea persoană la o
sancțiune penală, administrativă sau disciplinară, ori disprețului
public, se pedepsește cu închisoare de la 2 luni la 2 ani sau cu
amendă.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“
Aceste dispoziții sunt considerate de autorul excepției ca
fiind neconstituționale în raport cu prevederile
constituționale ale art. 30 alin. (1), (2) și (8) teza finală,
referitoare la libertatea de exprimare, precum și ale art. 31
alin. (1) referitoare la dreptul persoanelor la informație.
Examinând excepția de neconstituționalitate, se constată
că asupra constituționalității dispozițiilor art. 206 din Codul
penal Curtea Constituțională s-a mai pronunțat în
jurisprudența sa, de exemplu, prin Decizia nr. 32/2002,
publicată în Monitorul Oficial al României, Partea I, nr. 136
din 21 februarie 2002, Decizia nr. 276/2004, publicată în
Monitorul Oficial al României, Partea I, nr. 687 din 30 iulie
2004, Decizia nr. 32/2005, publicată în Monitorul Oficial al
României, Partea I, nr. 159 din 23 februarie 2005, și
Decizia nr. 139/2005, publicată în Monitorul Oficial al
României, Partea I, nr. 350 din 24 aprilie 2005.
Prin deciziile menționate, respingând excepția ca
neîntemeiată, Curtea a constatat că dispozițiile art. 206 din
Codul penal, care incriminează și sancționează faptele de
calomnie ca infracțiuni contra demnității persoanei, valoare
supremă, garantată în statul de drept și consacrată în
art. 1 alin. (3) din Constituție, nu încalcă prevederile
constituționale ale art. 30 alin. (1) care reglementează
libertatea de exprimare. Curtea a reținut în acest sens că
libertatea de exprimare, astfel cum este consfințită de
art. 30 din Legea fundamentală, impune respectarea
cerinței înscrise la alin. (6) al aceluiași articol, și anume
aceea de a nu prejudicia demnitatea, onoarea, viața
particulară a persoanei și dreptul la propria imagine.
Încălcarea acestor limite, stabilite de art. 30 alin. (6) din
Constituție, este sancționată prin incriminarea calomniei în
dispozițiile art. 206 din Codul penal. Stabilirea limitelor
exercitării unui drept sau a unei libertăți poate fi făcută de
legiuitor cu respectarea art. 53 alin. (1) din Constituție, în
scopul apărării drepturilor și a libertăților cetățenilor, fără a
putea fi considerată o modalitate de cenzură, așa cum
susține în mod greșit autorul excepției. De altfel,
posibilitatea limitării libertății de exprimare este prevăzută și
în art. 10 paragraful 2 din Convenția pentru apărarea
drepturilor omului și a libertăților fundamentale, care
dispune că îExercitarea acestor libertăți ce comportă îndatoriri
și responsabilități poate fi supusă unor formalități, condiții,
restrângeri sau sancțiuni prevăzute de lege, care constituie
măsuri necesare, într-o societate democratică, pentru [...]
protecția reputației sau a drepturilor altora [...]“.
Cu aceleași prilejuri, Curtea a mai constatat că art. 206
din Codul penal nu aduce atingere nici prevederilor art. 31
alin. (1) din Legea fundamentală, deoarece nu încalcă
dreptul persoanei de a avea acces la orice informație de
interes public, ci constituie o garanție a informării corecte a
persoanei.
Atât considerentele, cât și soluția pronunțată în aceste
decizii își păstrează valabilitatea și în cauza de față,
neintervenind elemente noi, de natură să ducă la
reconsiderarea jurisprudenței Curții.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006

3

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 206 din Codul penal, excepție ridicată de Cornel
Claudiu Dumitru în Dosarul nr. 566/P/2005 al Tribunalului Călărași.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 154
din 23 februarie 2006

referitoare la excepția de neconstituționalitate a dispozițiilor art. 185 alin. (31) lit. b)
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 185 alin. (3 1 ) lit. b) din Legea
nr. 571/2003 privind Codul fiscal, excepție ridicată de
Societatea Comercială îQuesta“ — S.R.L. din Șomcuta
Mare în Dosarul nr. 18.209/2005 al Curții de Apel Cluj —
Secția comercială, de contencios administrativ și fiscal.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca fiind inadmisibilă, întrucât pretinsa
neconstituționalitate este dedusă exclusiv din modul de
aplicare a prevederilor legale în cauză, iar, în subsidiar,
apreciază că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 5 decembrie 2005, pronunțată în
Dosarul nr. 18.209/2005, Curtea de Apel Cluj — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a dispozițiilor art. 185 alin. (31) lit. b) din Legea nr. 571/2003
privind Codul fiscal, excepție ridicată de Societatea
Comercială îQuesta“ — S.R.L. din Șomcuta Mare în
dosarul menționat.
În motivarea excepției de neconstituționalitate se
susține că dispozițiile art. 185 alin. (31) lit. b) din Legea
nr. 571/2003 contravin prevederilor art. 23 alin. (11) din

Constituție, deoarece îmăsura suspendării autorizației de
antrepozit fiscal a fost luată în mod nelegal, în condițiile în
care petenta își desfășura activitatea cu respectarea tuturor
cerințelor legale în materie. În privința acestei societăți nu
este începută urmărirea penală și nici nu s-a întocmit
dosar penal față de administrator sau alte persoane din
cadrul societății, astfel că măsura este abuzivă și aduce
prejudicii societății“.
Curtea de Apel Cluj — Secția comercială, de
contencios administrativ și fiscal apreciază că excepția de
neconstituționalitate ridicată este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului apreciază că dispozițiile legale
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 185 alin. (31) lit. b) din Legea nr. 571/2003
privind Codul fiscal, publicată în Monitorul Oficial al
României, Partea I, nr. 927 din 23 decembrie 2003, cu
modificările și completările ulterioare, având următorul
cuprins: îLa propunerea organelor de control, autoritatea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 216/9.III.2006

fiscală competentă suspendă autorizația pentru un antrepozit
fiscal astfel: [...]
b) până la soluționarea definitivă a cauzei penale în cazul în
care a fost făcută o sesizare penală referitoare la faptele
incriminate ca infracțiuni la regimul produselor accizabile.“
În motivarea excepției se invocă încălcarea prevederilor
constituționale ale art. 23 alin. (11), conform cărora, îPână
la rămânerea definitivă a hotărârii judecătorești de
condamnare, persoana este considerată nevinovată.“
Analizând critica de neconstituționalitate, Curtea constată
că aceasta este neîntemeiată, deoarece, pe de o parte,
prin art. 185 alin. (31) lit. b) din Legea nr. 571/2003 privind
Codul fiscal este instituită măsura suspendării autorizației
de antrepozit fiscal, la propunerea organului de control, în

cazul în care a fost făcută o sesizare penală referitoare la
faptele incriminate ca acțiuni la regimul produselor
accezabile, iar, pe de altă parte, pentru că prezumția de
nevinovăție este un principiu ce guvernează procesul penal,
fără a se aplica și procedurii contenciosului fiscal.
Se observă că pretinsa neconstituționalitate este dedusă
exclusiv din modul de aplicare a prevederilor legale în
cauză, susținerile autorului excepției demonstrând că, în
realitate, obiectul criticii sale îl constituie această
operațiune, pe care Curtea ar urma să o cenzureze. Or,
exercitarea controlului asupra aplicării în concret a normelor
legale reprezintă atributul exclusiv al instanțelor
judecătorești.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 185 alin. (31) lit. b) din Legea nr. 571/2003 privind
Codul fiscal, excepție ridicată de Societatea Comercială îQuesta“ — S.R.L. din Șomcuta Mare în Dosarul nr. 18.209/2005
al Curții de Apel Cluj — Secția comercială, de contencios administrativ și fiscal.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind sprijinul direct al statului acordat producătorilor agricoli din sectorul vegetal în anul 2006
Având în vedere perioada scurtă de timp rămasă până la începerea campaniei agricole de primăvară și
necesitatea achiziționării de resurse materiale pentru realizarea de producții agricole eficiente, cu respectarea tehnologiilor
de cultură de către producătorii agricoli și în scopul asigurării securității alimentare a populației, se impune acordarea unui
sprijin cu finanțare de la bugetul de stat prin bugetul Ministerului Agriculturii, Pădurilor și Dezvoltării Rurale. Producătorii
agricoli în cadrul consiliilor pe produs au solicitat acordarea formelor de sprijin pentru sectorul vegetal sub forma plăților
directe pe suprafață, prin atribuirea de bonuri valorice. Durata negocierilor avute cu structurile interprofesionale pe produs
privind acordarea subvențiilor pe suprafață, realocarea cotelor de zahăr la fabricile de zahăr, precum și reevaluarea
structurii și reamplasarea culturilor de primăvară, ca urmare a calamităților naturale provocate de temperaturile excesiv de
scăzute, înregistrate în cursul lunilor ianuarie și februarie, impune caracterul de urgență al ordonanței.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Producătorii agricoli, persoane fizice și/sau
juridice, care înființează și/sau exploatează culturile
prevăzute în anexa nr. 1, înscriși în Registrul agricol,
beneficiază de sprijin direct al statului, denumit în
continuare sprijin direct, pe unitatea de suprafață, de la
bugetul de stat, prin bugetul Ministerului Agriculturii,

Pădurilor și Dezvoltării Rurale, în cadrul programului
îDezvoltarea durabilă a sectorului vegetal, a sectorului
zootehnic și piscicol, precum și alte programe pe care
Ministerul Agriculturii, Pădurilor și Dezvoltării Rurale trebuie
să le pună în aplicare“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006
(2) Pentru legumele de câmp și cartofii timpurii,
legumele de solarii și sere reci, plantații de pomi și arbuști
fructiferi, prevăzute în anexa nr. 1, beneficiarii sprijinului
direct sunt producătorii agricoli persoane juridice, persoane
fizice autorizate și persoane fizice — membri ai asociațiilor
profesionale sau ai grupurilor de producători legal
constituite.
Art. 2. — (1) Sprijinul direct pentru culturile de sfeclă
de zahăr, soia din soiuri nemodificate genetic, plante
textile, orez, plante medicinale și aromatice, hamei, legume
de câmp și cartofi timpurii, legume de solarii și sere reci,
prevăzut în anexa nr. 1 la nr. crt. 1—8, se acordă în două
etape:
a) în prima etapă se acordă 50% din sprijinul direct sub
formă de bonuri valorice;
b) în etapa a doua se acordă 50% din sprijinul direct
cu plata în lei.
(2) Sprijinul direct pentru orzoaică de primăvară, plantații
de pomi, arbuști fructiferi și căpșuni, prevăzut în anexa
nr. 1 la nr. crt. 9 și 10, se acordă într-o singură etapă prin
atribuire de bonuri valorice.
(3) Sprijinul direct pentru vița-de-vie din soiuri nobile,
prevăzut în anexa nr. 1 la nr. crt. 11, se acordă sub formă
de bonuri valorice, iar pentru vița-de-vie din soiuri nobile
pentru vinuri cu denumire de origine controlată (DOC) se
acordă și plată în lei.
(4) Sprijinul direct pentru culturile ecologice, prevăzut în
anexa nr. 1 la nr. crt. 12, se acordă într-o singură etapă
cu plata în lei.
Art. 3. — (1) Bonurile valorice, al căror model este
prevăzut în anexa nr. 2, se utilizează pentru: procurarea
de semințe, material săditor, îngrășăminte chimice,
pesticide, motorină, folie de polietilenă, apă pentru irigat,
denumite în continuare resurse materiale.
(2) Bonurile valorice se vor completa de către
reprezentanții teritoriali ai sucursalelor județene și a
municipiului București ale Agenției de Plăți și Intervenție
pentru Agricultură, denumită în continuare Agenție, în
prezența beneficiarului.
Art. 4. — (1) Sprijinul direct se acordă producătorilor
agricoli prevăzuți la art. 1, care au calitate de: proprietari,
arendași, concesionari, asociați în participațiune, societăți
agricole constituite în baza Legii nr. 36/1991 privind
societățile agricole și alte forme de asociere în agricultură,
societăți comerciale constituite în baza Legii nr. 31/1990
privind societățile comerciale, republicată, cu modificările și
completările ulterioare, unități de învățământ agricol și/sau
silvic, institute și stațiuni de cercetare și producție agricolă,
societăți naționale, unități de cult și penitenciare.
(2) Pentru a beneficia de sprijin direct, producătorii
agricoli prevăzuți la alin. (1) trebuie să îndeplinească
următoarele condiții:
a) fac dovada utilizării seminței certificate;

5

b) au culturile asigurate, conform legislației în vigoare.
(3) Proprietarii fac dovada dreptului de proprietate
asupra terenurilor înscrise în registrul agricol.
(4) Arendașii, concesionarii și reprezentanții asociațiilor
în participațiune fac dovada exploatării terenurilor prin
contract de arendă, contract de concesionare, contract de
asociere în participațiune și fac dovada plății arendei/
redevenței sau a altor obligații contractuale legate de
folosința terenului, din anul anterior.
Art. 5. — (1) Sprijinul direct se acordă beneficiarilor
prevăzuți la art. 1, pe baza cererii-tip ale cărei model și
termen de depunere se stabilesc prin normele
metodologice de aplicare a prezentei ordonanțe de urgență,
pentru fiecare cultură.
(2) Cererile solicitanților sprijinului direct sunt înregistrate
de reprezentanții teritoriali ai sucursalelor județene și a
municipiului București ale Agenției, în Registrul unic pentru
acordarea sprijinului direct, însoțite de documentele care
fac dovada îndeplinirii condițiilor prevăzute la art. 4 alin. (2)
lit. a) și b) și de următoarele documente de identificare:
a) pentru persoana fizică — copie de pe buletin/cartea
de identitate;
b) pentru persoana juridică — copie de pe certificatul
de înmatriculare și certificatul de înregistrare fiscală.
(3) Reprezentanții teritoriali ai sucursalelor județene și a
municipiului București ale Agenției întocmesc Lista
producătorilor agricoli care solicită sprijin direct, conform
modelului prevăzut în anexa nr. 3.
(4) În situația în care un producător agricol înființează
și/sau exploatează culturi prevăzute în anexa nr. 1, ale
căror suprafețe sunt situate în mai multe unități
administrativ-teritoriale, acesta formulează cerere în fiecare
unitate unde este situat terenul.
(5) Lista producătorilor agricoli care solicită sprijin direct
se afișează la sediul primăriilor comunelor, orașelor,
municipiilor sau sectoarelor municipiului București, în
termen de 5 zile de la data depunerii cererilor pentru
solicitarea sprijinului direct.
(6) Producătorii agricoli, beneficiari ai sprijinului direct,
care au fost omiși din lista producătorilor care au solicitat
sprijin direct sau cărora li s-a stabilit o sumă în lei mai
mică decât cea cuvenită, pot depune contestații la
reprezentanții sucursalelor județene și a municipiului
București ale Agenției, în termen de 5 zile de la data
afișării listei.
(7) Persoanele desemnate din cadrul sucursalelor
județene și a municipiului București ale Agenției
soluționează contestațiile în termen de 5 zile de la data
depunerii acestora și dispun, după caz, întocmirea listelor
suplimentare.
Art. 6. — În termen de 5 zile de la data afișării, listele
cuprinzând producătorii agricoli care solicită sprijin direct,
precum și listele suplimentare pentru suprafețe de teren

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 216/9.III.2006

cultivate și/sau exploatate se înaintează reprezentanților
sucursalelor județene și a municipiului București ale
Agenției, pentru validare în vederea acordării sprijinului
direct.
Art. 7. — (1) Ministerul Agriculturii, Pădurilor și
Dezvoltării Rurale va achiziționa bonurile valorice, potrivit
prevederilor legale privind achizițiile publice.
(2) Fondurile necesare tipăririi bonurilor valorice, precum
și a formularelor specifice se asigură de la bugetul de stat
prin bugetul Ministerului Agriculturii, Pădurilor și Dezvoltării
Rurale.
(3) Ministerul Agriculturii, Pădurilor și Dezvoltării Rurale
împuternicește sucursalele județene și a municipiului
București ale Agenției să ridice bonurile valorice pe bază
de proces-verbal de la furnizorul acestora.
(4) Agenția, prin reprezentantul desemnat pentru
localitatea respectivă, eliberează bonurile valorice pe baza
listelor vizate de reprezentanții sucursalelor județene și a
municipiului București ale Agenției.
(5) Furnizorii de resurse materiale care primesc bonuri
valorice vor emite facturi cu mențiunea îCu plata pe bază
de bonuri valorice pentru producătorii agricoli“, incluzând și
taxa pe valoarea adăugată, și le vor completa cu datele
de identificare a bonului.
(6) În cazul în care valoarea facturii este mai mare
decât valoarea bonului valoric, diferența va fi suportată de
producătorii agricoli, iar pe factură furnizorii de resurse
materiale vor face mențiunea îSuma de ..... lei, cu plata
pe bază de bonuri valorice pentru producătorii agricoli, și
diferența de ..... lei, cu plata în lei“.
(7) Furnizorii de resurse materiale prevăzuți la alin. (5)
depun Centralizatorul facturilor emise în baza bonurilor
valorice la sucursalele județene și a municipiului București
ale Agenției, pe raza teritorială a județului unde sunt
înregistrați beneficiarii prevăzuți la art. 1, conform modelului
prevăzut în anexa nr. 4, împreună cu copia exemplarului 3
al facturilor emise și bonurile valorice originale prevăzute în
facturile emise.
(8) Reprezentanții sucursalelor județene și a municipiului
București ale Agenției au obligația de a verifica
autenticitatea bonurilor valorice aferente facturilor.
(9) Pe baza documentației depuse de furnizorii de
resurse materiale prevăzuți la alin. (5) sucursalele județene
și a municipiului București ale Agenției întocmesc
următoarele situații:
a) îCentralizatorul sumelor solicitate de furnizorii de
resurse materiale“, conform modelului prevăzut în anexa
nr. 5;
b) îSituația centralizatoare a sumelor necesare
decontării bonurilor valorice“, pe care o transmit Agenției,
conform modelului prevăzut în anexa nr. 6.
(10) Agenția, în baza îSituației centralizatoare a sumelor
necesare decontării bonurilor valorice“ transmise de

sucursalele județene și a municipiului București ale
Agenției, întocmește îSituația centralizatoare a sumelor
necesare decontării bonurilor valorice“, conform modelului
prevăzut în anexa nr. 7, pe care o transmite Ministerului
Agriculturii, Pădurilor și Dezvoltării Rurale.
(11) Ministerul Agriculturii, Pădurilor și Dezvoltării Rurale,
în baza îSituației centralizatoare a sumelor necesare
decontării bonurilor valorice“, solicită Ministerului Finanțelor
Publice deschiderea creditelor bugetare, conform modelului
prevăzut în anexa nr. 8.
(12) După aprobarea de către Ministerul Finanțelor
Publice a deschiderii creditelor bugetare, Ministerul
Agriculturii, Pădurilor și Dezvoltării Rurale alimentează
conturile Agenției, pentru a dispune operativ de sumele de
plată necesare decontării facturilor emise de furnizorii de
resurse materiale.
(13) Agenția virează sumele solicitate de furnizorii de
resurse materiale prevăzuți la alin. (5) conform
centralizatoarelor sumelor solicitate de furnizorii de resurse
materiale, al căror model este prevăzut în anexa nr. 5.
(14) Sucursalele județele și a municipiului București ale
Agenției au obligația să păstreze timp de minimum 5 ani
facturile decontate și bonurile valorice depuse de furnizori,
precum și matca rămasă după distribuirea bonurilor
valorice.
(15) Beneficiarii bonurilor valorice și furnizorii de resurse
materiale care primesc bonuri valorice pentru plata
acestora au obligația de a le păstra în stare perfectă;
bonurile valorice deteriorate, a căror autenticitate nu poate
fi dovedită, nu sunt valabile și nu pot fi plătite.
(16) Bonurile valorice pentru achiziționarea de resurse
materiale își pierd valabilitatea după data limită, prevăzută
în normele metodologice de aplicare a prezentei ordonanțe
de urgență, pentru fiecare cultură în parte, devenind nule.
Art. 8. — (1) Reprezentanții teritoriali ai sucursalelor
județene și a municipiului București ale Agenției, ai Oficiului
Național al Denumirilor de Origine pentru Vinuri și Alte
Produse Vitivinicole și ai Asociației cultivatorilor de sfeclă
de zahăr, după caz, verifică suprafețele înființate/exploatate,
pentru care s-a acordat sprijinul direct, conform celor
declarate în cererea întocmită de beneficiar, și întocmesc
în prezența beneficiarului îProcesul-verbal de recepție și
restituire“, al cărui model este prevăzut în anexa nr. 9.
(2) La întocmirea proceselor-verbale de recepție și
restituire beneficiarii sprijinului direct prezintă o copie a
facturii de cumpărare a seminței certificate și o copie a
poliței de asigurare a culturilor.
(3) Procesele-verbale de recepție și restituire se
înregistrează într-un registru special deschis de
reprezentanții teritoriali ai sucursalelor județene și a
municipiului București ale Agenției.
Art. 9. — În baza proceselor-verbale de recepție și
restituire reprezentanții teritoriali ai sucursalelor județene și

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006
a municipiului București ale Agenției întocmesc și transmit
sucursalei județene sau a municipiului București a Agenției
îCentralizatorul justificativ al sumelor acordate ca sprijin
direct sub formă de bonuri valorice în prima etapă, și plată
în lei, etapa a doua“, al cărui model este prevăzut în
anexa nr. 10.
Art. 10. — (1) Agenția, în baza îCentralizatorului
justificativ al sumelor acordate ca sprijin direct sub formă
de bonuri valorice în prima etapă, și plată în lei, etapa a
doua“, transmis de sucursalele județene și a municipiului
București ale Agenției, întocmește îSituația centralizatoare
a sumelor necesare plăților în lei, etapa a doua“, al cărei
model este prevăzut în anexa nr. 11, pe care o transmite
Ministerului Agriculturii, Pădurilor și Dezvoltării Rurale.
(2) Ministerul Agriculturii, Pădurilor și Dezvoltării Rurale,
în baza îSituației centralizatoare a sumelor necesare
plăților în lei, etapa a doua“, al cărei model este prevăzut
în anexa nr. 12, solicită Ministerului Finanțelor Publice
deschiderea creditelor bugetare la capitolul 83.01
îAgricultură, silvicultură, piscicultură și vânătoare“, titlul
îSubvenții“.
Art. 11. — După aprobarea deschiderii creditelor
bugetare de către Ministerul Finanțelor Publice, din bugetul
Ministerului Agriculturii, Pădurilor și Dezvoltării Rurale se
alimentează contul Agenției, care virează sumele în
conturile solicitanților astfel: pentru persoane juridice la
trezorerii, iar pentru persoane fizice, în contul deschis de
acestea la băncile comerciale sau la Casa de Economii și
Consemnațiuni — S.A.
Art. 12. — Sucursalele județene și a municipiului
București ale Agenției au obligația de a înregistra și de a
monitoriza toți beneficiarii sprijinului direct pentru suprafața
cultivată și/sau exploatată.
Art. 13. — (1) Următoarele fapte constituie contravenții
și se sancționează după cum urmează:
a) înstrăinarea, deteriorarea sau pierderea Registrului
unic pentru acordarea sprijinului direct producătorilor agricoli

7

pentru suprafețe de teren arabil cultivate și/sau exploatate,
precum și a proceselor-verbale de recepție, cu amendă de
la 10.000 lei (RON) la 30.000 lei (RON);
b) încasarea sumelor de la bugetul de stat, în mod
necuvenit, prin înscrierea sau atestarea de date ori de
situații nereale pe documentele de decontare, cu amendă
de la 10.000 lei (RON) la 30.000 lei (RON), precum și cu
obligarea la restituirea sumelor încasate nejustificat,
majorate potrivit indicelui de inflație.
(2) Sancțiunile prevăzute la alin. (1) se aplică și
persoanelor juridice.
(3) Constatarea contravențiilor și aplicarea amenzilor se
fac de persoanele cu atribuții de control, împuternicite de
Ministerul Agriculturii, Pădurilor și Dezvoltării Rurale.
(4) Contravenientul poate achita pe loc sau în termen
de 48 de ore de la data încheierii procesului-verbal de
contravenție ori, după caz, de la data comunicării acestuia
jumătate din minimul amenzii, agentul constatator făcând
mențiune despre această posibilitate în procesul-verbal.
Art. 14. — Dispozițiile referitoare la contravențiile
prevăzute la art. 13 se completează cu dispozițiile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
Art. 15. — Persoanele împuternicite de Ministerul
Agriculturii, Pădurilor și Dezvoltării Rurale verifică
permanent modul de acordare și utilizare a sumelor alocate
potrivit prezentei ordonanțe de urgență.
Art. 16. — Normele metodologice privind condițiile de
acordare a sprijinului direct pentru culturile care se
înființează și/sau se exploatează în anul 2006 se aprobă
prin ordin al ministrului agriculturii, pădurilor și dezvoltării
rurale.
Art. 17. — Anexele nr. 1—12*) fac parte integrantă din
prezenta ordonanță de urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 20.

*) Anexele nr. 1—12 sunt reproduse în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 216/9.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 216/9.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 216/9.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 216/9.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 216/9.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 216/9.III.2006
GUVERNUL ROMÂNIEI

HOTĂRÂRE
privind stabilirea tarifului de licențiere al Regiei Autonome
îAdministrația Română a Serviciilor de Trafic Aerian“ — ROMATSA pentru anul 2006
În temeiul art. 108 din Constituția României, republicată, și al art. 3 alin. (2) din Ordonanța Guvernului
nr. 46/1998 pentru stabilirea unor măsuri în vederea îndeplinirii obligațiilor asumate de România prin aderarea la
Convenția internațională EUROCONTROL privind cooperarea pentru securitatea navigației aeriene și la Acordul multilateral
privind tarifele de rută aeriană, republicată, cu modificările ulterioare,
Guvernul României adoptă prezenta hotărâre.
Art. 1. — Tariful de licențiere pentru anul 2006 al
Regiei Autonome îAdministrația Română a Serviciilor de
Trafic Aerian“ — ROMATSA, ca operator economic
aeronautic prestator de servicii de trafic aerian civil, se
stabilește la nivelul echivalentului în lei al sumei de
7,029 milioane euro, prin utilizarea cursului de schimb
leu/euro de la data plății.

Art. 2. — Regia Autonomă îAdministrația Română a
Serviciilor de Trafic Aerian“ — ROMATSA înregistrează în
contabilitate, pe cheltuieli, la 31 decembrie 2006
echivalentul în lei al ratei tarifului de licențiere pentru
trimestrul IV al anului 2006, scadentă la 25 martie 2007,
prin utilizarea cursului de schimb leu/euro de la
31 decembrie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 293.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României, valabil în luna martie 2006
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente,
Banca Națională a României

h o t ă r ă ș t e:

Articol unic. — Pentru luna martie 2006, nivelul ratei dobânzii de
referință a Băncii Naționale a României este de 8,47% pe an.
p. Guvernatorul Băncii Naționale a României,
Florin Georgescu
București, 1 martie 2006.
Nr. 5.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 216/9.III.2006 conține 16 pagini.

Prețul: 1,15 lei noi/11.500 lei vechi

&JUYDGY|113923]
ISSN 1453—4495

PDF compression, OCR, web-optimization with CVISION's PdfCompressor

