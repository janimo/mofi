Anul 174 (XVIII) — Nr. 645

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 26 iulie 2006

SUMAR

Nr.

Pagina

Nr.

LEGI ȘI DECRETE
293.

919.

— Lege pentru acceptarea amendamentului la
Convenția Espoo (Espoo, 25 februarie 1991),
adoptat prin Decizia II/14 a celei de-a doua
Reuniuni a părților, la Sofia la 27 februarie 2001

874.
1–2

— Decret privind promulgarea Legii pentru
acceptarea amendamentului la Convenția Espoo
(Espoo, 25 februarie 1991), adoptat prin Decizia
II/14 a celei de-a doua Reuniuni a părților, la
Sofia la 27 februarie 2001 .......................................

LEGI

2.
2

ȘI

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății publice pentru
aprobarea
Normelor
privind
procedura
administrativă a Agenției Naționale a Medicamentului de gestionare a variațiilor .........................

2–15

ACTE ALE BĂNCII NAȚIONALE A ROMÂNIEI
— Regulament privind comisioanele practicate de
Banca Națională a României pentru efectuarea
operațiunilor de depunere și retragere de numerar
ale instituțiilor de credit și ale Trezoreriei Statului

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru acceptarea amendamentului la Convenția Espoo (Espoo, 25 februarie 1991),
adoptat prin Decizia II/14 a celei de-a doua Reuniuni a părților, la Sofia la 27 februarie 2001
Parlamentul României adoptă prezenta lege.
Articol unic. — Se acceptă amendamentul la Convenția
Espoo (Espoo, 25 februarie 1991), ratificată prin Legea

nr. 22/2001, adoptat prin Decizia II/14 a celei de-a doua
Reuniuni a părților, la Sofia la 27 februarie 2001.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iulie 2006.
Nr. 293.

2

MONITORUL OFICIAL AL ROMÂNIEI, PARTEA I, Nr. 645/26.VII.2006
ANEXĂ

D E C I Z I A II/14
Amendament la Convenția Espoo
Reuniunea,
dorind să modifice Convenția Espoo în scopul clarificării faptului că publicul care poate participa la procedurile
prevăzute de convenție include societatea civilă și, în special, organizațiile neguvernamentale,
reamintind paragraful 13 al Declarației de la Oslo a miniștrilor mediului și a comisarului Comunității Europene
pentru mediu, reuniți la Oslo cu ocazia primei Reuniuni a părților la Convenția Espoo,
dorind să permită statelor situate în afara CEE/ONU de a deveni părți la convenție,
adoptă următoarele amendamente la convenție:
a) La finalul articolului 1 (x), după îpersoane fizice sau
juridice“ se introduce: își, în concordanță cu legislația sau
practica națională, asociațiile, organizațiile sau grupurile
acestora.“
b) La articolul 17, după paragraful 2 se introduce un
nou paragraf cu următorul cuprins:
î3. Orice alt stat, în afara celor menționate la paragraful 2
al acestui articol, care este membru al Organizației
Națiunilor Unite, poate deveni parte la convenție după
aprobarea Reuniunii părților. Reuniunea părților nu va lua
în considerare sau nu va aproba nici o cerere de a deveni
parte a unui astfel de stat, până la intrarea în vigoare a

acestui paragraf pentru toate statele și organizațiile care
erau părți la convenție la data de 27 februarie 2001.“
Paragrafele următoare se renumerotează în mod
corespunzător.
c) La finalul articolului 17 se introduce un nou paragraf
cu următorul cuprins:
î7. Orice stat sau organizație care ratifică, acceptă ori
aprobă această convenție se consideră că ratifică, acceptă
sau aprobă în același timp amendamentul la convenție
prevăzut în Decizia II/14, luată la cea de-a doua Reuniune
a părților.“

PREȘEDINTELE ROMÂNIEI

DECRET
privind promulgarea Legii pentru acceptarea amendamentului
la Convenția Espoo (Espoo, 25 februarie 1991),
adoptat prin Decizia II/14 a celei de-a doua Reuniuni a părților,
la Sofia la 27 februarie 2001
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru acceptarea amendamentului
la Convenția Espoo (Espoo, 25 februarie 1991), adoptat prin Decizia II/14 a
celei de-a doua Reuniuni a părților, la Sofia la 27 februarie 2001, și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 iulie 2006.
Nr. 919.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII PUBLICE

ORDIN
pentru aprobarea Normelor privind procedura administrativă
a Agenției Naționale a Medicamentului de gestionare a variațiilor
Având în vedere prevederile Legii nr. 95/2006 privind reforma în domeniul sănătății, titlul XVII — Medicamentul, și
ale Ordonanței Guvernului nr. 125/1998 privind înființarea, organizarea și funcționarea Agenției Naționale a
Medicamentului, aprobată cu modificări și completări prin Legea nr. 594/2002, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 645/26.VII.2006

3

văzând Referatul de aprobare al Direcției generale farmaceutice și aparatură medicală nr. E.N. 2.143
din 7 iulie 2006,
în temeiul Hotărârii Guvernului nr. 862/2006 privind organizarea și funcționarea Ministerului Sănătății Publice,
ministrul sănătății publice emite următorul ordin:
Art. 1. — Se aprobă Normele privind procedura
administrativă a Agenției Naționale a Medicamentului de
gestionare a variațiilor, prevăzute în anexa care face parte
integrantă din prezentul ordin.
Art. 2. — Normele menționate la art. 1 se aplică
cererilor de variații depuse la Agenția Națională a

Medicamentului după data intrării în vigoare a acestora.
Art. 3. — La data intrării în vigoare în prezentului ordin
se abrogă orice dispoziție contrară.
Art. 4. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 17 iulie 2006.
Nr. 874.
ANEXĂ

NORME
privind procedura administrativă a Agenției Naționale a Medicamentului de gestionare a variațiilor
CAPITOLUL I
Introducere
Prezentele norme stabilesc procedura administrativă a
Agenției Naționale a Medicamentului de gestionare a
variațiilor la termenii autorizației de punere pe piață pentru
medicamente de uz uman, autorizate prin procedură
națională, inclusiv prin procedurile simplificate ale Acordului
de colaborare al autorităților competente în domeniul
medicamentului din țările asociate la Uniunea Europeană
[Collaboration Agreement of Drug Regulatory Authorities in
European Union Associated Countries (CADREAC)]/New
Collaboration Agreement between Drug Regulatory Authorities
in Central and Eastern European Countries (nCADREAC).
CAPITOLUL II
Domeniu de aplicare
Art. 1. — Prezentele norme se aplică cererilor privind
variațiile de tip IA, IB și II la termenii autorizației de punere
pe piață.
Art. 2. — Prezentele norme nu se aplică cererilor
privind extensia/extensiile de linie la autorizația de punere
pe piață și nici cererilor privind transferul autorizației de
punere pe piață.
CAPITOLUL III
Definiții
Art. 3. — În înțelesul prezentelor norme, termenii și
noțiunile folosite au următoarele semnificații:
1. variație la termenii autorizației de punere pe piață — o
schimbare a conținutului documentelor de autorizare, așa
cum sunt ele prezentate în reglementările în vigoare privind
autorizarea de punere pe piață și supravegherea
medicamentelor de uz uman;
2. variație minoră de tip IA sau de tip IB — una dintre
variațiile enumerate în anexa nr. 1 la Regulamentul
Comisiei (CE) nr. 1.084/2003 referitor la evaluarea variațiilor
la termenii autorizației de punere pe piață pentru
medicamentele de uz uman și pentru medicamentele
veterinare, eliberată de autoritatea competentă a unui stat

membru (OJ L nr. 159 din 27 iunie 2003), care
îndeplinește condițiile din anexă, respectiv una dintre
variațiile enumerate în anexa nr. 1 la Regulamentul
Comisiei (CE) nr. 1.085/2003 referitoare la evaluarea
variațiilor la termenii autorizației de punere pe piață pentru
medicamentele de uz uman și pentru medicamentele
veterinare care cad sub incidența Regulamentului (CEE)
nr. 2.309/93 (OJ L nr. 159 din 20 iunie 2004);
3. variație majoră de tip II — o variație care nu poate fi
considerată variație minoră sau extensie de linie a
autorizației de punere de piață;
4. restricție urgentă de siguranță — o modificare
temporară a informațiilor privind medicamentul, referitoare în
mod particular la una sau mai multe dintre următoarele
secțiuni din rezumatul caracteristicilor produsului: indicații,
doze, contraindicații, atenționări, datorită noilor informații
privind siguranța utilizării medicamentului.
CAPITOLUL IV
Procedura administrativă de gestionare a variațiilor
la termenii autorizației de punere pe piață
Art. 4. — Deținătorul autorizației de punere pe piață,
denumit în continuare deținător, depune la Agenția
Națională a Medicamentului Cererea pentru variație la
autorizația de punere pe piață, conform anexei care face
parte integrantă din prezentele norme, însoțită de
documentația de susținere și de formularul de tarifare
întocmit în conformitate cu reglementările în vigoare ale
Agenției Naționale a Medicamentului privind primirea
cererilor pentru modificări la autorizația de punere pe piață
și încasarea tarifelor aferente.
Art. 5. — (1) O cerere trebuie să facă referire la o
singură variație de tip IA, IB sau II.
(2) În cazul în care se fac mai multe variații de tip IA,
IB sau II la termenii aceleiași autorizații de punere pe
piață, pentru fiecare variație de tip IA, IB sau II trebuie
depusă o cerere separată și fiecare dintre aceste cereri
trebuie să conțină o referire la celelalte cereri.
(3) Prin derogare de la prevederile alin. (2), în situația
în care o variație de tip IA generează variații consecutive
de tip IA, o variație de tip IB generează variații consecutive

4

MONITORUL OFICIAL AL ROMÂNIEI, PARTEA I, Nr. 645/26.VII.2006

de tip IA sau de tip IB, iar o variație de tip II generează
variații consecutive, se depune o singură cerere,
acoperitoare pentru toate variațiile consecutive.
(4) Cererea unică trebuie să conțină o descriere a
relației dintre variațiile consecutive.
(5) O variație consecutivă este considerată ca fiind o
schimbare inevitabilă care este rezultatul unei schimbări
principale (de exemplu: schimbare principală — schimbarea
metodei de testare a substanței active; schimbare
consecutivă — schimbarea metodei de testare a produsului
finit).
(6) Cererile în care au fost indicate variații consecutive
presupun un singur tarif, corespunzător variației principale.
(7) În cazul variațiilor consecutive, deținătorul trebuie să
includă o justificare/explicație clară în cererea de variație;
Agenția Națională a Medicamentului evaluează
justificarea/explicația dată și decide asupra acceptabilității și
asupra numărului de variații care trebuie depuse.
(8) Variațiile care nu se încadrează în definiția de
variație consecutivă trebuie depuse separat, ca variații
paralele.
Art. 6. — (1) Cererea/cererile de variație și formularul/
formularele de tarifare se depun, în cazul medicamentelor
care au autorizație de punere pe piață în vigoare emisă de
Agenția Națională a Medicamentului, și pentru
medicamentele aflate în procedură de reînnoire a
autorizației de punere pe piață, în cazul în care solicitantul
dorește evaluarea cererii înainte de finalizarea procedurii
de reînnoire.
(2) În cazul în care solicitantul optează pentru evaluarea
variației înainte de finalizarea procedurii de reînnoire, va
anexa la cerere și documentația de susținere. Nu se
acceptă simpla referire la documentația depusă pentru
reînnoire.
(3) Nu se completează cerere de variație și formular de
tarifare pentru variații depuse pentru medicamente aflate în
procedură de autorizare; în acest caz documentele se
depun pe baza unei adrese de completare a documentației
aflate în procedură de autorizare.
Art. 7. — Evaluarea cererii/cererilor de variație are loc
după confirmarea plății de către Departamentul economic al
Agenției Naționale a Medicamentului, în acord cu
reglementările în vigoare ale Agenției Naționale a
Medicamentului.
Art. 8. — Evaluarea cererii/cererilor de variație respectă
Regulamentul Comisiei (CE) nr. 1.084/2003 (OJ L 159 din
27 iunie 2003), Regulamentul Comisiei (CE) nr. 1.085/2003
(OJ L 159 din 27 iunie 2003) și Ghidul referitor la
conținutul dosarului pentru cererile de tip IA și IB, din
Notice to Applicants, volumul 2C, Regulile care guvernează
medicamentele în Uniunea Europeană, în ceea ce privește
clasificarea variațiilor, incluzând lista și condițiile care
trebuie îndeplinite pentru variațiile minore, precum și
documentația de susținere care trebuie depusă, respectă
prevederile celor două regulamente (CE) menționate mai
sus, referitor la procedura de cerere pentru variațiile minore
de tip IA/IB, precum și procedura de aprobare pentru
variațiile majore de tip II, după cum este descris în
continuare.
Art. 9. — Termenul de soluționare a unei cereri de tip
IA care nu modifică termenii autorizației de punere pe piață
este de 15 zile de la data confirmării plății.

Art. 10. — Dacă în intervalul de timp stabilit la art. 9
Agenția Națională a Medicamentului nu a formulat obiecții,
cererea poate fi considerată ca fiind acceptată.
Art. 11. — Termenul de soluționare a unei cereri de tip
IA care modifică termenii autorizației de punere pe piață
este de 30 de zile de la data confirmării plății.
Art. 12. — Dacă în intervalul de timp stabilit la art. 11
Agenția Națională a Medicamentului nu a formulat obiecții,
cererea poate fi considerată ca fiind acceptată.
Art. 13. — Agenția Națională a Medicamentului va
informa deținătorul asupra acceptării cererii și va emite
documentele rectificative (modificare la autorizația de
punere pe piață, anexele la autorizația de punere pe piață
modificate sau părțile modificate ale anexelor la autorizația
de punere pe piață) în termen de 30 de zile de la
soluționare.
Art. 14. — În situația formulării unor obiecții pentru
cererile de tip IA, care modifică termenii autorizației de
punere pe piață, deținătorul trebuie să răspundă obiecțiilor
în termen de 30 de zile de la primirea adresei, în acest
caz derularea procedurii fiind oprită până la depunerea
informațiilor suplimentare solicitate de Agenția Națională a
Medicamentului.
Art. 15. — (1) În cazul în care deținătorul nu răspunde
obiecțiilor Agenției Naționale a Medicamentului în termenul
stabilit la art. 14, cererea va fi considerată ca fiind
respinsă.
(2) Agenția Națională a Medicamentului va anunța
deținătorul despre respingerea cererii.
(3) Respingerea nu prejudiciază dreptul deținătorului de
a redepune cererea.
Art. 16. — Pentru medicamentele autorizate prin
procedurile simplificate CADREAC/nCADREAC, timpul de
rezolvare a cererilor de tip IA este de 30 de zile de la
confimarea plății, în acord cu reglementările specifice în
vigoare ale Agenției Naționale a Medicamentului privind
soluționarea variațiilor la autorizația de punere pe piață
pentru produsele autorizate prin procedurile simplificate
CADREAC.
Art. 17. — Termenul de soluționare a unei cereri de tip
IB este de 60 de zile de la data confirmării plății.
Art. 18. — Dacă în intervalul de timp stabilit la art. 16,
respectiv la art. 17, Agenția Națională a Medicamentului nu
a formulat obiecții, cererea poate fi considerată ca fiind
acceptată.
Art. 19. — Agenția Națională a Medicamentului va
informa deținătorul asupra acceptării cererii și va emite
documentele rectificative (modificare la autorizația de
punere pe piață, anexele la autorizația de punere pe piață
modificate sau părțile modificate ale anexelor la autorizația
de punere pe piață), în cazul cererilor de tip IB care
modifică termenii autorizației de punere pe piață, în termen
de 30 de zile de la soluționare.
Art. 20. — În situația formulării unor obiecții pentru
cererile de tip IB, deținătorul trebuie să răspundă obiecțiilor
în termen de 60 de zile de la primirea adresei, în acest
caz derularea procedurii fiind oprită până la depunerea
informațiilor suplimentare solicitate de Agenția Națională a
Medicamentului.
Art. 21. — (1) În cazul în care deținătorul nu transmite
în termenul stabilit la art. 20 documentele solicitate,
cererea va fi considerată ca fiind respinsă.
(2) Agenția Națională a Medicamentului va anunța
deținătorul asupra respingerii cererii.

MONITORUL OFICIAL AL ROMÂNIEI, PARTEA I, Nr. 645/26.VII.2006
(3) Respingerea nu prejudiciază dreptul deținătorului de
a redepune cererea.
Art. 22. — Pentru medicamentele autorizate prin
procedură simplificată CADREAC sau nCADREAC, timpul
de rezolvare a cererilor de tip IB este de 60 de zile de la
confirmarea plății, în acord cu reglementările specifice în
vigoare ale Agenției Naționale a Medicamentului privind
soluționarea variațiilor la autorizația de punere pe piață
pentru produsele autorizate prin procedurile simplificate
CADREAC sau nCADREAC.
Art. 23. — (1) Termenul de soluționare a unei cereri de
variație de tip II este de 90 de zile de la data confirmării
plății.
(2) Această perioadă poate fi redusă în conformitate cu
urgența problemei, în mod special în cazul aspectelor
legate de siguranța utilizării medicamentului.
Art. 24. — Agenția Națională a Medicamentului va
informa deținătorul asupra aprobării variației de tip II și va
emite documentele rectificative (modificare la autorizația de
punere pe piață, anexele la autorizația de punere pe piață
modificate sau părțile modificate ale anexelor la autorizația
de punere pe piață), în cazul variațiilor de tip II care
modifică termenii autorizației de punere pe piață, în termen
de 30 de zile de la soluționare.
Art. 25. — În situația formulării unor solicitări privind
completarea documentației de susținere cu date
suplimentare, deținătorul trebuie să răspundă solicitărilor în
termen de 60 de zile de la primirea adresei, în acest caz
derularea procedurii fiind oprită până la depunerea
informațiilor suplimentare solicitate de Agenția Națională a
Medicamentului.
Art. 26. — (1) În cazul în care deținătorul nu transmite
în termenul stabilit la art. 25 documentele solicitate, variația
va fi considerată ca fiind respinsă.
(2) Agenția Națională a Medicamentului va anunța
deținătorul asupra respingerii variației.
(3) Respingerea nu prejudiciază dreptul deținătorului de
a redepune cererea de variație tip II.
Art. 27. — Pentru medicamentele autorizate prin
procedurile simplificate CADREAC sau nCADREAC, timpul
de rezolvare a cererilor de variație tip II este de 60 de zile
de la confirmarea plății, în acord cu reglementările în
vigoare ale Agenției Naționale a Medicamentului privind
soluționarea variațiilor la autorizația de punere pe piață
pentru produsele autorizate prin procedurile simplificate
CADREAC sau nCADREAC.
Art. 28. — Termenul de soluționare a unei variații la
autorizația de punere pe piață pentru vaccinuri gripale
umane este de 30 de zile de la data confirmării plății.
Art. 29. — Agenția Națională a Medicamentului va
informa deținătorul asupra aprobării variației pentru vaccinul
gripal uman.
Art. 30. — În situația formulării unor solicitări privind
completarea documentației de susținere cu date
suplimentare, deținătorul trebuie să răspundă solicitărilor în
termen de 60 de zile de la primirea adresei, în acest caz
derularea procedurii fiind oprită până la depunerea
informațiilor suplimentare solicitate de Agenția Națională a
Medicamentului.
Art. 31. — (1) În cazul în care deținătorul nu transmite
în termenul stabilit la art. 30 documentele solicitate, variația
va fi considerată ca fiind respinsă.

5

(2) Agenția Națională a Medicamentului va anunța
deținătorul asupra respingerii variației.
(3) Respingerea nu prejudiciază dreptul deținătorului de
a redepune cererea privind variația.
Art. 32. — În cazul unei pandemii cu virus gripal uman,
recunoscută ca atare de Organizația Mondială a Sănătății
sau Uniunea Europeană, Agenția Națională a
Medicamentului poate, în mod excepțional și temporar, să
ia în considerare acceptarea unei variații la termenii
autorizației de punere pe piață pentru vaccinurile gripale,
după ce a fost depusă cererea și înainte de finalizarea
procedurii.
Art. 33. — (1) Dacă deținătorul, în cazul unui eveniment
cu risc pentru sănătatea publică, ia măsuri urgente de
restricție pentru siguranță, acesta trebuie să informeze
imediat Agenția Națională a Medicamentului asupra acestor
măsuri.
(2) Dacă Agenția Națională a Medicamentului nu
comunică nicio obiecție în termen de 24 de ore de la
primirea informației, restricțiile urgente pentru siguranță vor
fi considerate ca aprobate.
(3) Restricțiile urgente pentru siguranță trebuie
implementate în intervalul de timp agreat împreună cu
Agenția Națională a Medicamentului.
(4) Cererea corespunzătoare variației care reflectă
restricțiile urgente pentru siguranță trebuie depusă la
autoritatea competentă imediat și în niciun caz mai târziu
de 15 zile de la inițierea restricțiilor urgente pentru
siguranță, în vederea aplicării procedurilor stabilite pentru
variații majore de tip II.
(5) În cazul în care Agenția Națională a Medicamentului
impune deținătorului restricții urgente pentru siguranță,
acesta este obligat să depună o cerere pentru variație, în
conformitate cu restricțiile pentru siguranță impuse de
Agenția Națională a Medicamentului.
(6) Restricțiile urgente pentru siguranță trebuie
implementate în intervalul de timp agreat împreună cu
Agenția Națională a Medicamentului.
(7) Cererea corespunzătoare pentru variația care reflectă
restricțiile urgente pentru siguranță, împreună cu
documentația corespunzătoare pentru susținerea schimbării,
trebuie depusă la Agenția Națională a Medicamentului
imediat și în niciun caz mai târziu de 15 zile de la inițierea
restricției urgente pentru siguranță, în vederea aplicării
procedurii de evaluare pentru variații majore de tip II.
Art. 34. — Atunci când este cazul, Agenția Națională a
Medicamentului procedează la regularizarea tarifului pentru
variații la termenii autorizației de punere pe piață.
CAPITOLUL V
Prevederi generale
Art. 35. — Procedura și termenele de soluționare a
cererilor privind variațiile la termenii autorizației de punere
pe piață prevăzute în prezentele reglementări se vor aplica,
după aderare, exclusiv în cazul medicamentelor de uz
uman autorizate prin procedură națională.
Art. 36. — După momentul aderării, pentru variațiile din
cadrul procedurilor de recunoaștere mutuală și
descentralizată vor fi respectate prevederile regulamentelor
europene în vigoare privind variațiile.

6

MONITORUL OFICIAL AL ROMÂNIEI, PARTEA I, Nr. 645/26.VII.2006
ANEXĂ*)
la norme
CERERE

pentru variație la autorizația de punere pe piață
(model)

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 645/26.VII.2006

7

8

MONITORUL OFICIAL AL ROMÂNIEI, PARTEA I, Nr. 645/26.VII.2006

MONITORUL OFICIAL AL ROMÂNIEI, PARTEA I, Nr. 645/26.VII.2006

9

10

MONITORUL OFICIAL AL ROMÂNIEI, PARTEA I, Nr. 645/26.VII.2006

MONITORUL OFICIAL AL ROMÂNIEI, PARTEA I, Nr. 645/26.VII.2006

11

12

MONITORUL OFICIAL AL ROMÂNIEI, PARTEA I, Nr. 645/26.VII.2006

MONITORUL OFICIAL AL ROMÂNIEI, PARTEA I, Nr. 645/26.VII.2006

13

14

MONITORUL OFICIAL AL ROMÂNIEI, PARTEA I, Nr. 645/26.VII.2006

MONITORUL OFICIAL AL ROMÂNIEI, PARTEA I, Nr. 645/26.VII.2006

ACTE

ALE

BĂNCII

NAȚIONALE

A

15

ROMÂNIEI

BANCA NAȚIONALĂ A ROMÂNIEI

REGULAMENT
privind comisioanele practicate de Banca Națională a României pentru efectuarea operațiunilor
de depunere și retragere de numerar ale instituțiilor de credit și ale Trezoreriei Statului
Având în vedere:
— Nota nr. VI.2/2.661 din 20 iunie 2006 a Direcției emisiune, tezaur și casierie;
— aprobarea consiliului de administrație în ședința din 15 iunie 2006,
în temeiul prevederilor art. 48 din Legea nr. 312/2004 privind statutul Băncii Naționale a României,
Banca Națională a României emite următorul regulament:
Art. 1. — Pentru serviciile prestate de Banca Națională
a României instituțiilor de credit și Trezoreriei Statului,
aferente operațiunilor cu numerar, se percep comisioane.
Art. 2. — Retragerile, respectiv depunerile de numerar
ale instituțiilor de credit/Trezoreriei Statului se realizează
prin casieriile sucursalelor Băncii Naționale a României, în

conformitate cu prevederile Normei nr. 8/2006 privind
operațiunile cu numerar ale instituțiilor de credit și
Trezoreriei Statului în relația cu Banca Națională a
României și decontarea acestor operațiuni, publicată în
Monitorul Oficial al României, Partea I, nr. 564 din 29 iunie
2006.

16

MONITORUL OFICIAL AL ROMÂNIEI, PARTEA I, Nr. 645/26.VII.2006

Art. 3. — (1) Asupra numerarului retras în ziua (z), care
a fost anunțat în ziua anterioară, se percepe un comision
de 0,25% aplicat la suma retrasă.
(2) Asupra numerarului anunțat și retras în aceeași zi (z)
se percepe un comision de 1% aplicat la suma retrasă.
(3) Prevederile alin. (1) și (2) se aplică pentru
retragerile de numerar sub formă de monedă metalică
începând cu data de 1 ianuarie 2007.
(4) Asupra sumelor anunțate a se retrage și neridicate
se percepe un comision de 1%.
(5) În cazul în care în ziua (z) instituția de
credit/Trezoreria Statului renunță parțial la suma solicitată
inițial, comisionul de 1% se aplică doar la suma neridicată.
(6) Asupra sumelor anunțate a se retrage și pentru
care se solicită o structură pe cupiuri preferențială, diferită
de structura stabilită de Banca Națională a României, se
percepe un comision de 2,5%. Prevederile acestui alineat
se vor aplica începând cu data de 1 ianuarie 2007.
Art. 4. — (1) Pentru numerarul sub formă de bancnote
din emisiunea monetară nouă, depus la sucursalele Băncii
Naționale a României, nu se percepe comision.
(2) Pentru numerarul sub formă de monedă metalică din
emisiunea monetară nouă, depus la sucursalele Băncii
Naționale a României, se percepe un comision de 2,5%.
(3) Pentru mai mult de o depunere zilnică din partea
unei instituții de credit/Trezoreria Statului la aceeași
sucursală a Băncii Naționale a României, se percepe un
comision de 0,10%, aplicat la suma depusă. Pentru
numerarul din emisiunea monetară veche, depus la
sucursalele Băncii Naționale a României, nu se percepe
comision.
(4) Pentru bancnotele/monedele metalice fără putere
circulatorie sau de altă valoare nominală decât restul
bancnotelor/monedelor dintr-un pachet/săculeț, constatate la
procesarea numerarului depus, se percepe un comision de 1%,
aplicat la valoarea pachetului/săculețului în care acestea au
fost depistate.

(5) Pentru fiecare bancnotă/monedă metalică
contrafăcută constatată la procesarea numerarului depus se
percepe un comision de 5%, aplicat la valoarea
pachetului/săculețului în care aceasta a fost depistată.
Art. 5. — (1) Pentru efectuarea operațiunilor de schimb
între bancnote și monede din aceeași emisiune monetară
(monede metalice cu bancnote și invers, monede metalice
tot cu monede metalice, dar din cupiuri diferite, bancnote
tot cu bancnote, dar din cupiuri diferite), se percepe un
comision de 2,5% asupra sumei schimbate. Operațiunea de
schimb se efectuează în aceeași zi.
(2) Nu se permite efectuarea schimbului de bancnote și
monede din emisiuni monetare diferite.
Art. 6. — (1) Pentru fiecare mesaj sub formă de fișier
XML, finalizat, transmis de instituțiile de credit/Trezoreria
Statului la Banca Națională a României, pentru retragerile
sau depunerile de numerar se percepe un comision fix de
15 lei.
(2) Pentru consultarea bazei de date a sistemului CashReGIS cu privire la decontarea diferențelor de numerar
constatate la procesare și a comisioanelor aferente
operațiunilor cu numerar, se percepe un comision fix, lunar,
în valoare de 1.000 lei.
Art. 7. — (1) Comisioanele percepute potrivit art. 3, 4,
5, 6 se vor calcula și se vor încasa de Banca Națională a
României în ziua efectuării operațiunii.
(2) Comisionul prevăzut la art. 6 alin. (2) se încasează
în ultima zi lucrătoare a lunii.
Art. 8. — (1) Prezentul regulament intră în vigoare la
data de 1 august 2006.
(2) La data intrării în vigoare a prezentului regulament
se abrogă Regulamentul nr. 5/2005 privind comisioanele
practicate de Banca Națională a României pentru
efectuarea operațiunilor de depunere și retragere de
numerar ale instituțiilor de credit și ale Trezoreriei Statului,
publicat în Monitorul Oficial al României, Partea I, nr. 486
din 9 iunie 2005, cu modificările ulterioare.

Președintele Consiliului de administrație al Băncii Naționale a României,
Mugur Constantin Isărescu
București, 20 iulie 2006.
Nr. 2.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 645/26.VII.2006 conține 16 pagini.

Prețul: 1,15 lei

&JUYDGY|118218]
ISSN 1453—4495

