PARTEA

Anul 174 (XVIII) — Nr. 136

I

LEGI, DECRETE, HOTĂRÂRI ȘI ALTE ACTE

Marți, 14 februarie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 29 din 19 ianuarie 2006 referitoare la
excepția de neconstituționalitate a dispozițiilor
art. 71 alin. (1) din Ordonanța de urgență a
Guvernului nr. 51/1998 privind valorificarea unor
active ale statului ....................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
A/6.065/2005. — Ordin al ministrului afacerilor externe
privind publicarea în Monitorul Oficial al României,
Partea I, a Rezoluției Consiliului de Securitate al
Organizației Națiunilor Unite nr. 1.636/2005 privind

DECIZII

ALE

CURȚII

Nr.

Pagina

situația din Orientul Mijlociu, adoptată la
31 octombrie 2005 ..................................................
A/7.240/2005. — Ordin al ministrului afacerilor externe
privind publicarea în Monitorul Oficial al României,
Partea I, a Rezoluției Consiliului de Securitate al
Organizației Națiunilor Unite nr. 1.532/2004 privind
situația din Republica Liberia, adoptată la
12 martie 2004 ........................................................

7–8

ACTE ALE BĂNCII NAȚIONALE A ROMÂNIEI
1. — Normă în aplicarea Regulamentului nr. 12/2005
privind piața secundară a titlurilor de stat
administrată de Banca Națională a României ......

9–31

3–7

CONSTITUȚIONALE

CURTEA CONSTITUȚIONALĂ

D E C I Z I A Nr. 29
din 19 ianuarie 2006

referitoare la excepția de neconstituționalitate a dispozițiilor art. 71 alin. (1)
din Ordonanța de urgență a Guvernului nr. 51/1998 privind valorificarea unor active ale statului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Antonia Constantin

— procuror

Daniela Ramona Marițiu

— magistrat-asistent

Pe rol se află soluționarea excepției de neconstituționalitate a dispozițiilor art. 71 alin. (1) din Ordonanța de
urgență a Guvernului nr. 51/1998 privind valorificarea unor
active ale statului, excepție ridicată de Daniel Ivanof și

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 136/14.II.2006

Lucia Diana Ivanof în Dosarul nr. 2.425/2004 al Curții de
Apel București — Secția a V-a comercială.
La apelul nominal se constată lipsa părților, față de
care procedura de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 14 iunie 2005, pronunțată în Dosarul
nr. 2.425/2004, Curtea de Apel București — Secția a V-a
comercială a sesizat Curtea Constituțională cu excepția
de neconstituționalitate a dispozițiilor art. 71 alin. (1) din
Ordonanța de urgență a Guvernului nr. 51/1998 privind
valorificarea unor active ale statului. Excepția a fost
ridicată de Daniel Ivanof și Lucia Diana Ivanof într-o cauză
având ca obiect soluționarea unei contestații la executare.
În motivarea excepției de neconstituționalitate autorii
acesteia susțin că dispozițiile de lege criticate încalcă
prevederile art. 21 alin. (1) și (2) din Constituție, deoarece
prețul de pornire al licitației se stabilește numai de către
AVAS, fără ca acesta să poată fi verificat de către instanța
de judecată. În continuare, se arată că, dacă s-ar aplica
dispoziția de lege criticată, îaceasta ar însemna o îngrădire
a drepturilor debitorului care nu poate să dovedească
valoarea reală a bunului, neputând cere în fața instanței
efectuarea unei expertize de către un expert judiciar pentru
a se stabili valoarea reală a bunului. Atât timp cât s-a
instituit o cale de atac împotriva formelor de executare
este normal ca cel care o utilizează și are un interes
legitim, capacitate și calitate procesuală să poată să uzeze
de procedura de judecată prevăzută prin Codul de
procedură civilă“.
Curtea de Apel București — Secția a V-a comercială
apreciază că dispoziția de lege criticată are legătură cu
obiectul cauzei deduse judecății.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
invocată este neîntemeiată. În acest sens arată că
dispozițiile de lege criticate constituie o măsură de protecție
a creditorilor, care nu are în vedere instituirea unor
termene, taxe sau alte condiții suplimentare pentru
valorificarea drepturilor debitorilor, aceștia având deschisă
calea contestației la executare pentru a pune în discuție
suma la care a fost fixat prețul de pornire sau orice alte
aspecte legate de expertiza prin intermediul căreia s-a
determinat prețul. Legiuitorul este competent, potrivit
prevederilor art. 126 alin. (2) din Constituție, să adopte
asemenea reglementări, justificate de finalitatea urmărită, și
anume limitarea în timp a stării de incertitudine în

derularea raporturilor juridice care se referă la materia
reglementată prin dispozițiile Ordonanței de urgență a
Guvernului nr. 51/1998.
Avocatul Poporului arată că textul de lege criticat nu
vine în contradicție cu dispozițiile art. 21 din Constituție,
deoarece accesul liber la justiție are ca semnificație faptul
că legiuitorul nu poate exclude de la exercițiul drepturilor
procesuale pe care le-a instituit nici o categorie sau grup
social, el presupunând, totodată, accesul la mijloacele
procedurale prin care justiția se înfăptuiește.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 71 alin. (1) din Ordonanța de urgență a
Guvernului nr. 51/1998 privind valorificarea unor active ale
statului, aprobată cu modificări prin Legea nr. 409/2001,
publicată în Monitorul Oficial al României, Partea I, nr. 398
din 19 iulie 2001, ordonanță republicată în Monitorul Oficial
al României, Partea I, nr. 948 din 24 decembrie 2002.
Ulterior republicării, Ordonanța de urgență a Guvernului
nr. 51/1998 a fost modificată prin Ordonanța de urgență a
Guvernului nr. 23/2004, publicată în Monitorul Oficial al
României, Partea I, nr. 359 din 23 aprilie 2004, ordonanță
aprobată cu modificări prin Legea nr. 360/2004, publicată
în Monitorul Oficial al României, Partea I, nr. 838 din
10 septembrie 2004.
Potrivit art. 13 pct. 1 din Ordonanța de urgență a
Guvernului nr. 23/2004, titlul Ordonanței de urgență a
Guvernului nr. 51/1998 are următorul cuprins: îOrdonanță
de urgență privind valorificarea unor active ale statului“, iar
potrivit art. 14 din aceeași ordonanță, îÎn cuprinsul actelor
normative în vigoare, denumirile Autoritatea pentru
Valorificarea Activelor Bancare și Autoritatea pentru Privatizare
și Administrarea Participațiilor Statului se înlocuiesc, în mod
corespunzător prevederilor prezentei ordonanțe de urgență,
începând cu data de 1 mai 2004, cu denumirea Autoritatea
pentru Valorificarea Activelor Statului.“
Astfel, textul art. 71 alin. (1) are următorul cuprins:
îPrețul de pornire a licitației se stabilește prin expertiză.
Expertul se desemnează de AVAS pe bază de contract.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 21 alin. (1) și (2) referitoare la
accesul liber la justiție și ale art. 126 alin. (2) referitoare la
instanțele judecătorești.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006
Examinând excepția de neconstituționalitate, Curtea
constată că nu poate fi reținută critica potrivit căreia
dispoziția de lege criticată vine în contradicție cu
prevederile art. 21 alin. (1) și (2) din Constituție. Astfel, se
constată că textul de lege criticat se completează cu
dreptul comun în materia executării silite, și anume
dispozițiile art. 399—404 din Codul de procedură civilă. În
acest sens se prevede și în dispoziția art. 44 din
Ordonanța de urgență a Guvernului nr. 51/1998, care
dispune că îLitigiile în legătură cu creanțele neperformante
preluate la datoria publică, în care AVAS este parte, se
soluționează cu respectarea prevederilor prezentului capitol,
completate în mod corespunzător cu dispozițiile Codului de

3

procedură civilă“. Dispozițiile art. 399—404 din Codul de
procedură civilă satisfac pe deplin și într-o manieră aptă să
asigure echilibrul de interese și egalitatea de arme între
creditor și debitor exigențele impuse de prevederile art. 21
alin. (1) și (2) din Constituție.
Astfel, împotriva executării silite, precum și împotriva
oricărui act de executare se poate face contestație de
către cei interesați sau vătămați prin executare, putându-se
pune în discuție suma la care a fost fixat prețul de pornire
sau orice alte aspecte legate de expertiza prin intermediul
căreia s-a determinat prețul. De asemenea, Curtea
constată că textul de lege criticat satisface și cerințele
impuse de art. 126 alin. (2) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 71 alin. (1) din Ordonanța de urgență a
Guvernului nr. 51/1998 privind valorificarea unor active ale statului, excepție ridicată de Daniel Ivanof și Lucia Diana Ivanof
în Dosarul nr. 2.425/2004 al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind publicarea în Monitorul Oficial al României, Partea I, a Rezoluției Consiliului de Securitate
al Organizației Națiunilor Unite nr. 1.636/2005 privind situația din Orientul Mijlociu,
adoptată la 31 octombrie 2005
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Rezoluției Consiliului de
Securitate al Organizației Națiunilor Unite nr. 1.636/2005

privind situația din Orientul Mijlociu, adoptată la
31 octombrie 2005, prevăzută în anexa care face parte
integrantă din prezentul ordin.

Ministrul afacerilor externe,
Mihai Răzvan Ungureanu
București, 25 noiembrie 2005.
Nr. A/6.065.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 136/14.II.2006
ANEXĂ
REZOLUȚIA
Consiliului de Securitate al Organizației Națiunilor Unite nr. 1.636/2005 privind situația din Orientul Mijlociu,
adoptată la 31 octombrie 2005
Consiliul de Securitate,

reafirmând rezoluțiile sale anterioare, în special rezoluțiile nr. 1.595 (2005) din 7 aprilie 2005, 1.373 (2001) din
28 septembrie 2001 și 1.566 (2004) din 8 octombrie 2004,
reiterând apelul pentru respectarea strictă a suveranității, integrității teritoriale, unității și independenței politice a
Republicii Libaneze, aflată sub autoritatea exclusivă a Guvernului Republicii Libaneze,
reafirmând că terorismul sub toate formele și manifestările sale reprezintă una dintre cele mai serioase amenințări
la adresa păcii și securității internaționale,
după examinarea atentă a raportului Comisiei Internaționale Independente de Investigare (S/200/662), denumită în
continuare Comisia, privind împrejurările asasinării fostului prim-ministru libanez Rafik Hariri și a altor 22 de persoane,
precum și rănirea mai multor zeci de persoane, prin atentatul cu bombă din 14 februarie 2005 de la Beirut,
exprimându-și aprecierea față de activitatea profesională extraordinară desfășurată de Comisie în circumstanțe
dificile, în scopul asistării autorităților din Republica Libaneză în propria investigație asupra tuturor aspectelor legate de
actul terorist, și luând notă de concluziile formulate de Comisie, referitoare la nefinalizarea anchetei până în prezent,
exprimându-și aprecierea față de statele care au furnizat asistență Comisiei în scopul îndeplinirii
atribuțiilor acesteia,
exprimându-și aprecierea față de autoritățile din Republica Libaneză pentru întreaga cooperare acordată Comisiei
în scopul îndeplinirii atribuțiilor sale, în conformitate cu paragraful 3 din Rezoluția nr. 1.595 (2005),
reamintind faptul că, în conformitate cu rezoluțiile sale în materie, toate statele au obligația să își acorde reciproc
asistență pentru anchetele penale sau procedurile judiciare referitoare la actele teroriste și reamintind, în special, că a
solicitat statelor, prin intermediul Rezoluției nr. 1.595 (2005), să coopereze deplin cu Comisia,
luând notă de constatările Comisiei, care, deși confirmă progresele considerabile și rezultatele semnificative ale
investigației, susține că este deosebit de importantă continuarea demersurilor atât în interiorul, cât și în exteriorul
Republicii Libaneze, în scopul elucidării complete a tuturor aspectelor actului terorist, în special identificarea și tragerea la
răspundere a persoanelor care sunt responsabile de plănuirea, sponsorizarea, organizarea și comiterea faptelor,
preocupat de solicitarea poporului libanez ca toate persoanele responsabile de atacul terorist, prin care au fost
ucise fostul prim-ministru libanez Rafik Hariri și alte persoane, să fie identificate și trase la răspundere,
luând notă de scrisoarea primului-ministru al Republicii Libaneze din data de 13 octombrie 2005 (S/2005/651),
adresată secretarului general, prin care se solicită prelungirea mandatului Comisiei pentru a-i permite acesteia să continue
asistarea autorităților din Republica Libaneză în orice investigație viitoare legată de diversele aspecte ale actului terorist,
recunoscând, de asemenea, recomandarea suplimentară făcută de Comisie asupra necesității continuării asistenței
internaționale către Republica Libaneză, în scopul elucidării tuturor aspectelor actului terorist, precum și faptul că un efort
susținut din partea comunității internaționale în scopul elaborării unui cadru de asistență și cooperare împreună cu
autoritățile libaneze în domeniile securității și justiției este esențial,
dispus să continue acordarea de asistență Republicii Libaneze în identificarea adevărului și în aducerea în fața
justiției a celor vinovați de actul terorist,
solicitând tuturor statelor să asigure autorităților din Republica Libaneză și Comisiei asistența de care au nevoie
și pe care o solicită în legătură cu investigația și, în special, să furnizeze toate informațiile relevante având legătură cu
atacul terorist,
reafirmând propriul angajament de substanță față de unitatea națională și stabilitatea Republicii Libaneze,
accentuând faptul că viitorul Republicii Libaneze trebuie să se decidă prin mijloace pașnice de către libanezii înșiși, liberi
de intimidare și implicare străină, și avertizând că încercările de subminare a stabilității Republicii Libaneze nu vor
fi tolerate,
luând notă de concluziile Comisiei că, dată fiind infiltrarea instituțiilor și societății libaneze de către serviciile de
securitate din Republica Libaneză și Republica Arabă Siriană, care lucrează împreună, este foarte dificil de prevăzut un
scenariu în care un astfel de complot complex de asasinare ar fi putut să se desfășoare fără știrea acestora și că
există motive pentru a considera că decizia de asasinare a fostului prim-ministru Rafik Hariri nu ar fi putut fi luată fără
aprobarea oficialilor de prim rang din Republica Arabă Siriană, cu atribuții în domeniul securității,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

5

preocupat de concluzia Comisiei, în conformitate cu care, în timp ce autoritățile din Republica Arabă Siriană,
după ezitări inițiale, au cooperat într-o măsură limitată cu Comisia, câțiva oficiali din Republica Arabă Siriană au încercat
să inducă în eroare investigația prin oferirea de declarații false sau inexacte,
convins de faptul că este inacceptabil, în principiu, ca o persoană să scape de răspundere pentru un act de
terorism, indiferent de motiv, inclusiv datorită propriei obstrucționări a investigației sau eșecului de cooperare cu
bună-credință,
considerând că actul terorist și implicațiile sale continuă să pună în pericol pacea și securitatea internațională
în regiune,
subliniind importanța păcii și stabilității în regiune și necesitatea unor soluții pașnice,
acționând în baza cap. VII al Cartei Națiunilor Unite:
1. salută raportul Comsiei;
2. ia notă cu deosebită îngrijorare de concluziile Comisiei că există dovezi convergente legate de implicarea atât
a oficialilor din Republica Libaneză, cât și a celor din Republica Arabă Siriană în acest act terorist, precum și de faptul
că este dificilă imaginarea unui scenariu în care un astfel de asasinat complex ar fi putut fi dus la bun sfârșit fără
cunoștința acestora;
3. decide ca un pas în direcția asistării investigației acestei crime și fără a aduce atingere rezultatului final
judiciar prin care se decide asupra vinovăției sau nevinovăției unei persoane:
a) ca toate persoanele desemnate de Comisie sau de Guvernul Republicii Libaneze, suspectate de implicare în
plănuirea, sponsorizarea, organizarea ori comiterea acestui act terorist, după notificarea acestei desemnări către Comitetul
instituit potrivit lit. b), respectiv aprobarea de către acesta, să facă obiectul următoarelor măsuri:
(i) toate statele vor lua măsurile necesare pentru a împiedica intrarea sau tranzitarea pe teritoriul lor a acestor
persoane, cu precizarea că nici una dintre dispozițiile prezentului punct nu poate constrânge un stat să
refuze propriilor cetățeni intrarea pe teritoriul său, sau, în măsura în care aceste persoane sunt identificate
pe teritoriul lor, vor asigura, în conformitate cu dreptul aplicabil, disponibilitatea acestor persoane pentru
audieri de către Comisie, dacă aceasta solicită;
(ii) toate statele vor bloca toate fondurile, bunurile financiare și resursele economice aflate pe teritoriul lor,
deținute sau aflate sub controlul direct ori indirect al acestor persoane sau care sunt în posesia unor
entități deținute ori controlate direct sau indirect de aceste persoane sau de oricare persoană care
acționează în numele ori la îndrumarea acestora; se vor asigura că nici un tip de fonduri, bunuri financiare
sau resurse economice nu vor fi puse la dispoziția acestor persoane ori entități de către conaționalii lor
sau de către oricare altă persoană de pe teritoriul lor; vor coopera deplin, în conformitate cu dreptul
aplicabil, la orice investigație internațională referitoare la bunurile sau operațiunile financiare ale acestor
persoane, entități ori persoane acționând în numele lor, inclusiv prin transmiterea de informații de natură
financiară;
b) să instituie, în conformitate cu art. 28 din regulamentul său interior provizoriu, un comitet al Consiliului de
Securitate, format din toți membrii Consiliului, care va îndeplini atribuțiile descrise în anexa la această rezoluție;
c) Comitetul și toate măsurile încă în vigoare menționate la lit. a) se vor încheia când acest Comitet va raporta
Consiliului de Securitate că toate procedurile de investigare și judiciare referitoare la acest act terorist au fost încheiate,
mai puțin în situația în care Consiliul de Securitate va decide altfel;
4. decide că implicarea oricărui stat în acest act terorist ar reprezenta o încălcare serioasă a obligațiilor sale de
a acționa în scopul prevenirii și abținerii de la susținerea terorismului, în conformitate, în special, cu prevederile
rezoluțiilor nr. 1.373 (2001) și 1.566 (2004), și că va constitui o violare a obligațiilor sale de a respecta suveranitatea și
independența politică a Republicii Libaneze;
5. ia notă, de asemenea, cu deosebită îngrijorare, de concluziile Comisiei că, în timp ce autoritățile din Republica
Arabă Siriană au cooperat formal, însă nu substanțial, cu Comisia, câțiva oficiali din Republica Arabă Siriană au încercat
să inducă în eroare Comisia prin furnizarea de informații false sau inexacte și hotărăște că lipsa de cooperare constantă
a Republicii Arabe Siriene la investigație ar reprezenta o violare serioasă a obligațiilor sale derivând din rezoluțiile
relevante, inclusiv rezoluțiile nr. 1.373 (2001), 1.566 (2004) și 1.595 (2005);
6. ia notă de declarațiile recente ale Republicii Arabe Siriene, referitoare la intenția sa actuală de a coopera cu
Comisia, și așteaptă ca Guvernul Republicii Arabe Siriene să respecte complet angajamentul asumat în prezent;
7. recunoscând faptul că asistența continuă din partea Comisiei pentru Republica Libaneză, în forma solicitată de
Guvernul acesteia în scrisoarea din 13 octombrie 2005, adresată secretarului general, și recomandată de Comisie în
raportul său, rămâne necesară în scopul elucidării depline a tuturor aspectelor acestei odioase crime, permițând astfel ca

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 136/14.II.2006

toate persoanele implicate în plănuirea, sponsorizarea, organizarea și comiterea acestui act terorist, respectiv complicii
acestora, să fie identificate și aduse în fața justiției;
8. salută în această privință decizia secretarului general de a extinde mandatul Comisiei până la data de
15 decembrie 2005, în forma autorizată prin Rezoluția Consiliului de Securitate nr. 1.595 (2005), și decide că va extinde
mandatul dincolo de acest termen, dacă acest fapt va fi recomandat de Comisie și solicitat de Guvernul Republicii
Libaneze;
9. laudă autoritățile din Republica Libaneză pentru deciziile curajoase luate, referitoare la această investigație,
inclusiv la recomandarea Comisiei, în special arestarea și inculparea foștilor oficiali din Republica Libaneză cu atribuții în
domeniul securității, suspectați de implicare în acest caz, și încurajează autoritățile din Republica Libaneză să continue
eforturile cu aceeași hotărâre în scopul clarificării tuturor aspectelor acestei crime;
10. sprijină concluziile Comisiei referitoare la obligația autorităților din Republica Arabă Siriană de a clarifica un
număr considerabil de chestiuni care au rămas nesoluționate;
11. decide, în acest context, că:
a) Republica Arabă Siriană trebuie să îi rețină pe acei oficiali sau indivizi suspectați de Comisie de implicare în
plănuirea, sponsorizarea, organizarea sau comiterea acestui act terorist și să îi pună la dispoziția Comisiei;
b) Comisia va avea față de Republica Arabă Siriană aceleași drepturi și aceeași autoritate menționate la
paragraful 3 al Rezoluției nr. 1.595 (2005) și Republica Arabă Siriană trebuie să coopereze deplin și necondiționat cu
Comisia în acest temei;
c) Comisia va avea autoritatea să determine locația și modalitățile de intervievare a oficialilor din Republica Arabă
Siriană și a persoanelor pe care le consideră relevante;
12. insistă ca Republica Arabă Siriană să nu se amestece în afacerile interne ale Republicii Libaneze, fie direct,
fie indirect, să se abțină de la orice tentativă de destabilizare a Republicii Libaneze și să respecte strict suveranitatea,
integritatea teritorială, unitatea și independența politică ale acestei țări;
13. solicită ca această Comisie să raporteze Consiliului despre progresele înregistrate în cursul investigației până
la 15 decembrie 2005, inclusiv asupra cooperării dintre Comisie și autoritățile din Republica Arabă Siriană, sau înainte de
această dată, dacă Comisia consideră că această cooperare nu îndeplinește criteriile prevăzute în rezoluție, astfel încât
Consiliul să poată lua în discuție acțiuni viitoare;
14. își exprimă disponibilitatea de a avea în vedere orice cerere de asistență din partea Guvernului Republicii
Libaneze în scopul de a se asigura că toți cei responsabili pentru această crimă sunt trași la răspundere;
15. decide să urmărească în continuare această chestiune.

ANEXĂ
la Rezoluția nr. 1.636/2005

Atribuțiile Comitetului instituit în conformitate cu paragraful 3 din rezoluție sunt următoarele:
1. să țină evidența persoanelor desemnate de Comisie sau de Guvernul Republicii Libaneze, care fac obiectul
măsurilor prevăzute de paragraful 3 lit. a) din rezoluție, cu condiția ca într-un interval de două zile lucrătoare de la data
primirii fiecărei notificări să nu existe nici o obiecție din partea vreunui membru al Comitetului, în situația contrară urmând
să aibă loc în decurs de 15 zile o întrunire a Comitetului în scopul determinării gradului de aplicabilitate a măsurilor
prevăzute în paragraful 3 lit. a);
2. să aprobe excepțiile de la măsurile instituite prin paragraful 3 lit. a) din rezoluție, în baza analizei fiecărui caz:
a) referitor la restricțiile de călătorie, în cazul în care Comitetul stabilește că o călătorie este justificată de rațiuni
umanitare ori de obligații religioase sau în cazul în care Comitetul consideră că o derogare ar favoriza îndeplinirea
obiectivelor propuse de rezoluție;
b) referitor la înghețarea fondurilor sau altor resurse economice, în cazul în care Comitetul decide că aceste
excepții sunt necesare pentru achitarea unor cheltuieli de bază, inclusiv hrană, chirie sau plăți lunare ale unor
împrumuturi ipotecare, medicamente sau tratamente medicale, impozite, prime de asigurări, facturi ale unor servicii
colective de distribuție sau exclusiv pentru plata de onorarii în sumă rezonabilă și rambursarea unor cheltuieli realizate
pentru plata serviciilor unor juriști la care s-a apelat, plăți sau comisioane legate de menținerea depozitelor fondurilor
blocate, altor bunuri financiare ori resurse economice;
3. să înregistreze îndepărtarea din liste a unei persoane care face obiectul măsurilor menționate în paragraful 3
lit. a) din rezoluție după notificarea de către Comisie sau de către Guvernul Republicii Libaneze a faptului că persoana

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

7

respectivă nu mai este suspectată de implicare în acest act terorist, cu condiția ca în termen de două zile lucrătoare de
la data primirii acestei desemnări să nu existe nici o obiecție din partea vreunui membru al Comitetului, în situația
contrară urmând ca acesta să se întrunească în termen de 15 zile pentru a decide asupra îndepărtării din liste a
persoanei care face obiectul măsurilor menționate în paragraful 3 lit. a) din rezoluție;
4. să informeze toate statele membre asupra persoanelor care fac obiectul măsurilor prevăzute în paragraful 3
lit. a) din rezoluție.

MINISTERUL AFACERILOR EXTERNE

ORDIN
privind publicarea în Monitorul Oficial al României, Partea I,
a Rezoluției Consiliului de Securitate al Organizației Națiunilor Unite nr. 1.532/2004
privind situația din Republica Liberia, adoptată la 12 martie 2004
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul

privind situația din Republica Liberia, adoptată la 12 martie

Oficial al României, Partea I, a Rezoluției Consiliului de

2004, prevăzută în anexa care face parte integrantă din

Securitate al Organizației Națiunilor Unite nr. 1.532/2004

prezentul ordin.

Ministrul afacerilor externe,
Mihai Răzvan Ungureanu

București, 23 decembrie 2005.
Nr. A/7.240.

ANEXĂ

REZOLUȚIA
Consiliului de Securitate al Organizației Națiunilor Unite nr. 1.532/2004,
adoptată la 12 martie 2004
Consiliul de Securitate,
reafirmând Rezoluția sa nr. 1.521 (2003) din 22 decembrie 2003 și rezoluțiile sale anterioare, precum și
declarațiile președintelui său asupra situației din Republica Liberia și Africa de Vest,
remarcând cu îngrijorare că acțiunile și politicile fostului președinte al Republicii Liberia, Charles Taylor, și ale
altor persoane, în special epuizarea resurselor și mutarea lor din Republica Liberia, precum și ascunderea fondurilor și
proprietăților din Republica Liberia față de acea țară au subminat tranziția Republicii Liberia către democrație și dezvoltare
firească a instituțiilor sale politice, administrative și economice și a resurselor,
recunoscând impactul negativ asupra Republicii Liberia al transferului extern al fondurilor și bunurilor deturnate și
necesitatea asigurării de către comunitatea internațională a returnării acestor fonduri și bunuri către Republica Liberia cât
mai curând, în conformitate cu paragraful 6 de mai jos,
exprimându-și, de asemenea, îngrijorarea că fostul președinte Taylor, în colaborare cu alte persoane cu care este
strâns asociat, continuă să exercite control și să aibă acces la fonduri și proprietăți deturnate, care îi permit acestuia și
asociaților săi să se angajeze în activități care subminează pacea și stabilitatea în Republica Liberia și în regiune,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 136/14.II.2006

considerând că această situație constituie o amenințare la adresa păcii și securității în Africa de Vest, în special
la adresa procesului de pace din Republica Liberia,
acționând în baza cap. VII al Cartei Națiunilor Unite:
1. decide, în scopul împiedicării fostului președinte Charles Taylor, a membrilor familiei sale, în special Jewell
Howard Taylor și Charles Taylor Jr., a oficialilor fostului regim Taylor sau a altor aliați apropiați desemnați de comitetul
instituit prin paragraful 21 al Rezoluției nr. 1.521 (2003), denumit în continuare Comitetul, de a folosi fonduri și proprietăți
deturnate pentru a interfera în procesul de restabilire a păcii și stabilității în Republica Liberia și în subregiune, ca toate
statele în care se găsesc, la data adoptării acestei rezoluții sau la orice alt moment ulterior, fonduri, alte bunuri financiare
și resurse economice deținute sau controlate direct ori indirect de Charles Taylor, Jewell Howard Taylor și Charles Taylor Jr.
sau/și de celelalte persoane desemnate de Comitet, inclusiv fonduri, alte bunuri financiare și resurse economice care
sunt în posesia unor entități deținute sau controlate direct ori indirect de aceștia sau de orice persoană ce acționează în
numele lor ori la ordinul acestora, desemnate de către Comitet, să blocheze imediat fondurile, alte bunuri financiare și
resurse economice și să vegheze la împiedicarea conaționalilor lor sau a oricărei alte persoane de pe teritoriul lor să
pună la dispoziția acestor persoane ori entități sau pentru bunăstarea acestor persoane, în mod direct ori indirect, orice
tip de fonduri, bunuri financiare sau resurse economice;
2. decide că prevederile paragrafului 1 nu se aplică fondurilor, altor bunuri financiare sau resurse economice care:
a) au fost stabilite de către statele respective ca fiind necesare pentru achitarea unor cheltuieli de bază, inclusiv
hrană, chirie sau plăți lunare ale unor împrumuturi ipotecare, medicamente ori tratamente medicale, impozite, prime de
asigurări, facturi ale unor servicii colective de distribuție, sau exclusiv pentru plata de onorarii în sumă rezonabilă și
rambursarea unor cheltuieli realizate pentru plata serviciilor unor juriști la care s-a apelat sau plăți ori comisioane legate
de menținerea depozitelor fondurilor blocate, în conformitate cu legislația națională, alte bunuri financiare sau resurse
economice, statele informând Comitetul de intenția lor de a autoriza, când se consideră necesar, accesul la aceste
fonduri, alte bunuri financiare sau resurse economice, iar Comitetul nu a adoptat o decizie contrară în decurs de două
zile care au urmat notificării;
b) au fost stabilite de către statele respective ca fiind necesare pentru a acoperi unele cheltuieli extraordinare, cu
condiția anunțării prealabile a Comitetului și a obținerii unei aprobări din partea acestuia;
c) au fost stabilite de către statele respective ca făcând obiectul unui privilegiu sau al unei proceduri judiciare,
administrative ori de arbitraj, cu condiția ca privilegiul sau decizia să fie anterioară prezentei rezoluții, să nu fie în profitul
unei persoane ori entități desemnate de Comitet și să fi fost aduse la cunoștință Comitetului de către statele interesate;
3. decide că toate statele pot autoriza capitalizarea conturilor care fac obiectul dispozițiilor paragrafului 1 cu:
a) dobânzile sau alte câștiguri datorate acestor conturi; și
b) plățile datorate prin contracte, acorduri sau obligații care au izvorât anterior datei de la care aceste conturi fac
obiectul dispozițiilor paragrafului 1,
cu condiția ca orice astfel de dobândă, câștig sau plată să facă obiectul acelor prevederi;
4. decide în continuare ca acest Comitet să întreprindă următoarele măsuri:
a) va identifica indivizii și entitățile din categoriile menționate în paragraful 1 și va face să circule tuturor statelor,
de o manieră promptă, lista consolidată a indivizilor și a entităților, inclusiv prin afișarea acestei liste pe site-ul
Comitetului;
b) va menține și va actualiza în mod regulat și va revizui la fiecare 6 luni lista acelor indivizi și entități identificați
de Comitet ca făcând obiectul măsurilor cuprinse în paragraful 1;
c) va asista statele, atunci când este necesar, în vederea depistării și înghețării fondurilor, altor bunuri financiare
și resurse economice ale acestor indivizi și entități;
d) va solicita informații din partea tuturor statelor, referitoare la acțiunile întreprinse de acestea în scopul depistării
și înghețării fondurilor, altor bunuri economice și resurse economice;
5. decide să revizuiască măsurile impuse în paragraful 1 cel puțin o dată pe an, prima revizuire urmând să aibă
loc în data de 22 decembrie 2004, în conexiune cu revizuirea măsurilor impuse prin paragrafele 2, 4, 6 și 10 ale
Rezoluției nr. 1.521 (2003), și să hotărască la momentul respectiv ce acțiune viitoare este recomandată;
6. își exprimă intenția de a analiza dacă și cum să pună fondurile, alte bunuri financiare și resurse economice
înghețate conform paragrafului 1 la dispoziția Guvernului Republicii Liberia, de la momentul instituirii de către Guvern a
transparenței fiscale și a mecanismelor de audit, pentru a asigura folosirea responsabilă a fondurilor guvernamentale,
spre beneficiul populației Republicii Liberia;
7. decide să urmărească în continuare această chestiune.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

ACTE

ALE

BĂNCII

NAȚIONALE

A

9

ROMÂNIEI

BANCA NAȚIONALĂ A ROMÂNIEI

NORMĂ
în aplicarea Regulamentului nr. 12/2005 privind piața secundară a titlurilor de stat
administrată de Banca Națională a României
În baza dispozițiilor art. 29 alin. (2) din Legea nr. 312/2004 privind Statutul Băncii Naționale a României, precum
și ale art. 27 alin. (1) din Regulamentul Băncii Naționale a României nr. 12/2005 privind piața secundară a titlurilor de
stat administrată de Banca Națională a României, cu modificările ulterioare,
în temeiul art. 48 din Legea nr. 312/2004,
Banca Națională a României emite prezenta normă.

I. Dispoziții generale
Art. 1. — Prezenta normă stabilește:
a) orarul și calendarul de funcționare a pieței secundare,
condițiile de tranzacționare în afara orarului normal de
funcționare;
b) detalii privind dotările necesare pentru accesul pe
piața secundară a titlurilor de stat, modul de organizare a
compartimentelor de tranzacționare și procesare
posttranzacționare, securitatea acestor compartimente;
c) măsurile necesare funcționării în mod regulat și
ordonat a pieței;
d) modul de administrare și diseminare către public a
informațiilor referitoare la tranzacțiile derulate pe piața
secundară;
e) tipurile de tranzacții ce pot fi derulate pe piața
secundară;
f) convențiile de calcul aplicabile și modalitățile de
determinare a prețurilor și randamentelor;
g) standardele profesionale pentru personalul implicat în
activitatea de tranzacționare.
II. Definiții
Art. 2. — În înțelesul prezentei norme, termenii de mai
jos au următoarele semnificații:
• BIC — o adresă unică, în mesajele de telecomunicații,
care identifică precis instituția financiară implicată în
tranzacții financiare; codurile BIC sunt alocate și gestionate
de SWIFT;
• client — persoana fizică sau juridică, rezidentă ori
nerezidentă, pentru care, în conformitate cu prevederile
legale în domeniu, un participant pe piața secundară a
titlurilor de stat furnizează serviciile prevăzute la art. 11
lit. g), h) și l) din Legea nr. 58/1998 privind activitatea
bancară, republicată;
• convenția actual/actual — convenție de stabilire a
numărului de zile ale lunii/anului, care presupune că o
perioadă conține exact numărul de zile calendaristice din
lunile considerate până la data curentă, iar anul conține

exact numărul de zile calendaristice din anul în curs (366
de zile în an bisect, 365 de zile în an calendaristic
obișnuit);
• convenția actual/360 — convenție de stabilire a
numărului de zile ale lunii/anului, care presupune că o
perioadă conține exact numărul de zile calendaristice din
lunile considerate până la data curentă, iar numărul de zile
din anul în curs este de 360 de zile;
• convenții naționale — convenții de calcul specifice
emisiunilor de titluri de stat în circulație la data publicării
prezentei norme, convenții descrise în prospectele de
emisiune;
• convenții internaționale — convenții de calcul
recunoscute și acceptate pe piețele internaționale, care au
calitatea de standard de piață;
• cotație fermă de cumpărare-vânzare — ansamblul
alcătuit din oferta fermă de vânzare și oferta fermă de
cumpărare, publicate simultan de către un formator de
piață pentru o anumită emisiune de titluri de stat;
• cotație informativă de cumpărare-vânzare — ansamblul
format din intenția de vânzare și intenția de cumpărare,
publicate simultan de către un participant pe piața
secundară, fără a angaja în vreun fel răspunderea
acestuia;
• dobândă acumulată — cota-parte din valoarea
cuponului curent, corespunzătoare zilelor scurse din
perioada cuponului curent, începând cu data emisiunii sau
data plății cuponului precedent, până la data decontării
tranzacției; dobânda acumulată se exprimă ca procent din
valoarea nominală a titlului;
• dobânda la zi — valoarea absolută a cuponului/dobânzii
care s-a acumulat de la data decontării precedentului
cupon/precedentei dobânzi sau de la data decontării
emisiunii până la data curentă;
• dobândă/cupon — suma de bani calculată
corespunzător perioadei de dobândă/cupon, la plata căreia
s-a angajat Ministerul Finanțelor Publice conform
calendarului și prevederilor din prospectele de emisiune;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 136/14.II.2006

• fluxuri de numerar viitoare — dobânzile/cupoanele și
răscumpărările totale/parțiale de încasat de deținătorii
titlurilor de stat;
• formator de piață — participant pe piața secundară a
titlurilor de stat care își asumă obligația de a publica cotații
ferme de cumpărare și vânzare;
• ISIN — codul care identifică în mod unic o anumită
emisiune de titluri de stat, alocat în conformitate cu
standardul internațional ISO 6166;
• ISMA — International Securities Market Association —
asociație care reprezintă instituțiile bancare și societățile de
investiții, constituită în scopul promovării unei piețe
financiare eficiente, emitentă de reguli și standarde privind
piața primară, piața secundară și decontarea operațiunilor
cu instrumente cu venit fix;
• operațiuni reversibile — operațiuni de vânzare/
cumpărare de titluri de stat urmate de răscumpărarea/
revânzarea ulterioară a titlurilor respective sau a unor titluri
echivalente; repo/reverse repo și sell-buyback/buy-sellback
sunt asimilate operațiunilor reversibile;
• participant pe piața secundară — intermediarii pieței
secundare și alte entități care pot derula tranzacții cu titluri
de stat exclusiv în nume și pe cont propriu, așa cum sunt
acestea enumerate la art. 3 alin. (2) și (3) din
Regulamentul nr. 12/2005 privind piața secundară a titlurilor
de stat administrată de Banca Națională a României;
• primul pas — vânzarea/cumpărarea inițială de titluri
de stat într-o tranzacție repo/reverse repo sau
sell-buyback/buy-sellback;
• pasul doi — răscumpărarea/revânzarea titlurilor de stat
vândute/cumpărate inițial, la primul pas, într-o tranzacție
repo/reverse repo sau sell-buyback/buy-sellback;
• perioada de cupon — intervalul de timp, exprimat în
zile, cuprins între data de emisiune și data plății primului
cupon sau intervalul de timp cuprins între data plății
cuponului precedent și data plății cuponului curent;
• prețul brut — prețul de cumpărare sau de vânzare al
titlurilor de stat în care este inclusă dobânda acumulată;
prețul brut se exprimă ca procent din valoarea nominală;
• prețul net — prețul de cumpărare sau de vânzare al
titlurilor de stat, care nu include dobânda acumulată; prețul
net se exprimă ca procent din valoarea nominală;
• principal — capital aferent titlurilor de stat, suma totală
împrumutată de emitent;
• randament/randament la maturitate — câștigul obținut
dacă titlurile de stat sunt cumpărate la prețul cotat și sunt
păstrate până la răscumpărarea acestora, iar rata de
reinvestire a cuponului este aceeași pe toată perioada;
randamentul este exprimat ca procent;
• rata discontului — procentul cu care valoarea nominală
a titlurilor de stat este mai mare decât prețul acestora;

• rata cuponului — rata anuală a dobânzii utilizată pentru
calcularea cuponului; rata cuponului se exprimă ca procent
din valoarea nominală;
• repo — contract prin care un participant al pieței
secundare vinde o anumită cantitate de titluri de stat și
răscumpără ulterior titlurile respective sau titluri echivalente
la o dată și la un preț prestabilite;
• reverse repo — contract prin care un participant al
pieței secundare cumpără o anumită cantitate de titluri de
stat și revinde ulterior titlurile respective sau alte titluri
echivalente la o dată și la un preț prestabilite;
• sell-buyback — operațiune care constă în încheierea a
două tranzacții simultane, una de vânzare cu decontare
spot, iar cealaltă de cumpărare cu decontare forward;
• buy-sellback — operațiune care constă în încheierea a
două tranzacții simultane, una de cumpărare cu decontare
spot, iar cealaltă de vânzare cu decontare forward;
• suma de decontat/valoarea tranzacției — contravaloarea
titlurilor de stat achiziționate.
III. Orarul și calendarul de tranzacționare
Art. 3. — (1) Orarul de funcționare a pieței secundare a
titlurilor de stat este cuprins între orele 9,00—16,00.
(2) Piața secundară a titlurilor de stat funcționează în
zilele bancare ale anului, așa cum sunt acestea definite și
stabilite de reglementările în vigoare.
Art. 4. — (1) Tranzacții în afara orarului de funcționare
se pot încheia până cel târziu la ora 16,30 pentru
tranzacțiile a căror decontare implică un transfer de fonduri
în sistemul ReGIS și până cel târziu la ora 17,00 pentru
tranzacțiile care nu implică un transfer de fonduri în
sistemul ReGIS.
(2) Tranzacțiile menționate la alin. (1), precum și cele
în afara cadrului organizat se pot încheia numai dacă
procedurile interne de lucru conțin prevederi privind tipurile
de tranzacții permise, personalul care poate derula astfel
de tranzacții și formalitățile necesare pentru a asigura
validitatea tranzacției.
(3) Pentru aceste tranzacții, participanții pe piața
secundară trebuie să dispună toate măsurile necesare,
astfel încât instrucțiunile de decontare să fie transmise
conform regulilor sistemului SaFIR.
(4) Tranzacțiile încheiate în afara orarului de funcționare
a pieței secundare a titlurilor de stat pot fi efectuate sub
rezerva obligativității încadrării în plafoanele și limitele
stabilite de compartimentele de control al riscului.
Art. 5. — În cazul în care o zi este declarată
nelucrătoare sau în cazul oricărui alt eveniment care ar
împiedica decontarea tranzacției la scadența stabilită inițial,
noua scadență va avea loc în următoarea zi bancară.
Art. 6. — În cazul imposibilității generale de funcționare
a pieței, ca urmare a unor dezastre naturale sau
evenimente neprevăzute, Banca Națională a României
poate dispune măsuri prin care să se specifice procedurile
de urmat.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006
IV. Prevederi privind accesul pe piața secundară
Dotări tehnice

Art. 7. — Participanții pe piața secundară trebuie să
prezinte copie a documentelor ce atestă existența dotărilor
specifice activităților de tranzacționare:
— echipamente informatice;
— echipament de suport informațional (Reuters, Telerate
etc.);
— echipamente de comunicații specifice (linii telefonice,
fax, telex).
Art. 8. — Participanții pe piața secundară trebuie să
stabilească politici și proceduri explicite și stricte privind
securizarea compartimentelor de tranzacționare (front office).
Acestea trebuie să includă cel puțin următoarele:
• condițiile de acces al personalului angajat, al
conducerii sau al vizitatorilor;
• specificații privind securitatea echipamentelor
informatice utilizate, a datelor și a comunicațiilor;
• condiții privind accesul la informațiile confidențiale.
Art. 9. — Participanții pe piața secundară trebuie să
dispună măsurile necesare pentru a asigura continuitatea și
regularitatea serviciilor și a activității de tranzacționare, prin
alocarea resurselor și sistemelor adecvate și prin definirea
unor proceduri corespunzătoare acestui scop.
Art. 10. — (1) Participanții pe piața secundară trebuie
să dispună de mijloace de înregistrare a tuturor
convorbirilor telefonice efectuate de către personalul propriu
în desfășurarea activității de tranzacționare.
(2) Conducerea executivă a participanților pe piața
secundară trebuie să se asigure că echipamentul de
înregistrare este în concordanță cu legislația în vigoare și
că accesul la înregistrări este controlat cu strictețe, astfel
încât acestea să nu poată fi alterate/modificate.
(3) Atât contrapărțile, cât și clienții participanților trebuie
să fie informați cu privire la înregistrarea conversațiilor
aferente încheierii și negocierii tranzacțiilor.
Separarea atribuțiilor

Art. 11. — (1) Structura organizatorică a participanților
pe piața secundară trebuie să prevadă în mod explicit
compartimentele cu atribuții privind activitățile de
tranzacționare și activitățile de procesare posttranzacționare.
(2) Regulamentele interne ale participanților pe piața
secundară trebuie să asigure atât separarea strictă și
explicită a responsabilităților compartimentului de
tranzacționare (front office) de cele ale compartimentului de
procesare posttranzacționare (back office), cât și separarea
fizică a compartimentelor menționate.
Pregătirea profesională

Art. 12. — (1) Pot derula tranzacții pe piața secundară
a titlurilor de stat numai persoanele care au dobândit
cunoștințe specifice privind operațiunile de trezorerie în
urma unei forme de pregătire organizate intern sau printr-o

11

altă formă de pregătire agreată de conducerea executivă a
participantului.
(2) Conducerea executivă a participanților pe piața
secundară este responsabilă de asigurarea instruirii
continue a personalului și în ceea ce privește însușirea
reglementărilor în vigoare, a practicilor pieței și a
responsabilităților care îi revin.
Art. 13. — (1) Participanții pe piața secundară vor
notifica Direcției plăți — Serviciul depozitare și decontare
instrumente financiare din cadrul Băncii Naționale a
României lista nominală a personalului care derulează
tranzacții pe piața secundară a titlurilor de stat, vechimea
în activitatea de tranzacționare și pregătirea de specialitate,
precum și orice modificare intervenită pe parcurs.
(2) La transmiterea notificărilor se vor specifica în mod
explicit dacă persoana este împuternicită să deruleze
tranzacții în numele și în contul clienților sau/și în numele
și în contul băncii, precum și tipurile de tranzacții pe care
le poate derula.
(3) Notificările se vor transmite în termen de 5 zile
bancare de la data intrării în vigoare a prezentei norme.
Orice modificare ulterioară va fi comunicată în termen de
două zile bancare de la producerea acesteia.
Art. 14. — Conducerea participanților este responsabilă
pentru controlul activității personalului autorizat să deruleze
tranzacții pe piața secundară a titlurilor de stat, respectiv
pentru încadrarea în parametrii de risc stabiliți de către
departamentele de specialitate.
Proceduri de lucru — prevederi generale

Art. 15. — (1) Participanții pe piața secundară sunt
obligați să dispună de proceduri interne privind derularea
tranzacțiilor pe piața secundară și modul de lucru cu
clienții.
(2) Procedurile interne vor cuprinde prevederi referitoare
la toate tipurile de tranzacții care se pot derula, modalitățile
prin care se pot încheia tranzacțiile, respectiv procedurile
de confirmare.
Art. 16. — (1) Personalul participanților pe piața
secundară, membrii familiilor acestora sau persoanele din
conducerea instituției pot să deruleze tranzacții cu titluri de
stat doar dacă există proceduri interne care să asigure
evitarea conflictului de interese.
(2) Procedurile trebuie să conțină prevederi referitoare la
instrumentele și tipurile de tranzacții pe care personalul le
poate tranzacționa, precum și măsurile luate astfel încât să
nu fie afectate interesele instituției, clienților sau
contrapartidelor.
Art. 17. — În termen de 45 de zile de la data intrării în
vigoare a prezentei norme, participanții vor depune la
Banca Națională a României spre avizare procedurile de
lucru menționate la art. 15.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 136/14.II.2006

Art. 18. — Participanții pe piața secundară au obligația
de a evalua anual procedurile din perspectiva conformității
acestora cu evoluția pieței.
Art. 19. — Procedurile participanților pe piața secundară
trebuie să includă descrierea detaliată a tipurilor de ordine
pe care le pot transmite clienții, condițiile și termenul de
valabilitate ale acestora, precum și modul de gestionare a
ordinelor.
V. Convenții și standarde de calcul
Art. 20. — (1) În conformitate cu prospectul de
emisiune, convențiile de calcul utilizate în tranzacționarea
titlurilor de stat pe piața secundară administrată de Banca
Națională a României sunt descrise în anexele nr. 1—3.
(2) În cazul în care caracteristicile unei emisiuni, așa
cum sunt precizate în prospectul de emisiune, nu
corespund convențiilor și standardelor de calcul specificate
în prezenta normă, Banca Națională a României va
proceda la completarea corespunzătoare a acesteia.
Art. 21. — (1) În vederea determinării dobânzii
acumulate se parcurg următoarele etape:
— determinarea datei plății cuponului/dobânzii
anterioare;
— determinarea datei finale a perioadei de
cupon/scadenței evenimentului de plată;
— determinarea numărului de zile pentru care dobânda
acumulată este calculată;
— calculul dobânzii acumulate.
(2) Detaliile privind modalitatea de determinare a
dobânzii acumulate sunt prezentate în anexa nr. 2.
Art. 22. — Pentru determinarea randamentului unei
tranzacții se aplică principiul valorii actualizate nete a
fluxurilor de numerar viitoare, conform relației:
prețul brut = valoarea actualizată netă a fluxurilor
viitoare
Art. 23. — La determinarea prețului brut/net și a
randamentului se aplică acele convenții de calcul aferente
emisiunilor respective, similar modului de determinare a
dobânzii acumulate.
Art. 24. — Pentru emisiunile cu scadența mai mare de
un an, caracterizate de plăți de cupon multiple, se aplică
următoarele relații între prețul brut, prețul net și dobânda
acumulată:
PN = PB — DA
PB = PN + DA,
unde:
PB = prețul brut exprimat procentual;
PN = prețul net exprimat procentual;
DA = dobânda acumulată conform
specificate anterior, exprimată procentual.
Art. 25. — (1) Dacă o tranzacție are
decontare după data de înregistrare curentă,
eveniment de plată, dar înainte de scadența

de plată, având în vedere că vânzătorul va încasa de la
emitent valoarea integrală a cuponului, prețul va reflecta
dobânda acumulată pentru zilele rămase de la data
scadenței tranzacției până la scadența cuponului.
(2) Dobânda acumulată pentru perioada specificată se
va determina în conformitate cu caracteristicile și
convențiile aplicabile fiecărei emisiuni și, respectiv, cu
prevederile anexei nr. 2.
Art. 26. — Suma de decontat aferentă unei tranzacții se
determină folosindu-se relațiile:
suma de decontat = PB x VN; sau
suma de decontat = (PN + DA) x VN,
unde:
VN = valoarea nominală;
PB = prețul brut exprimat procentual;
PN = prețul net exprimat procentual;
DA = dobânda acumulată conform convențiilor
specificate anterior, exprimată procentual.
Art. 27. — Relațiile dintre preț, randament și dobânda
acumulată sunt descrise mai jos, pentru fiecare categorie
de emisiune:
• emisiuni cu discont
PB = 100 x [1–(N x D)/(360 x 100)]
Y = D/[1-(N x D)/(360)]
Y = D/PB,
unde:
Y = randamentul exprimat procentual;
PB = prețul brut al titlului cu discont exprimat ca
procent din valoarea nominală;
N = numărul de zile până la scadență;
D = rata discontului exprimată procentual.
• emisiuni cu dobândă
PB = 100x[1+(R/100)x(C/360)]/[1+(Y/100)x(N/360)],
unde:
R = rata dobânzii;
Y = randamentul la maturitate exprimat procentual;
PB = prețul brut al titlului cu dobândă exprimat ca
procent din valoarea nominală;
N = numărul de zile până la scadență;
C = numărul total de zile din perioada de dobândă.
• emisiuni cu cupon
PB = 100 x [∑(Fk/FA)]
FA = ∏[1 + (Y x Ck)/(365(sau 366) x 100)],
unde:

convențiilor
termenul de
aferentă unui
evenimentului

PB = prețul brut al titlului cu cupon, exprimat ca
procent din valoarea nominală;
Fk = fluxul de numerar din perioada de cupon k,
exprimat procentual (de exemplu: pentru o rată a cuponului
de 10% anual, fluxul de numerar este Fk = 10%;
o excepție o constituie anul scadenței, când la fluxul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006
de numerar se adaugă și răscumpărarea totală:
Fk = 10% + 100%);
Ck = numărul de zile care s-au scurs din perioada de
cupon k până la decontarea tranzacției;
Y = randamentul la maturitate exprimat procentual;
FA = factorul de actualizare determinat pe principiul
dobânzii compuse, în funcție de convenția de calcul folosită
pentru respectiva emisiune.
Art. 28. — Ținându-se cont de caracteristicile și
convențiile folosite pentru determinarea prețului,
randamentului și a dobânzii acumulate, vor fi avute în
vedere următoarele particularități:
a) pentru emisiunile cu cupon fix la care se aplică
convenția ISMA 99 Actual/Actual, perioadele de cupon se
consideră constante ca durată, indiferent de numărul de
zile conținute de perioada de cupon; în acest caz, formula
devine:
PB = 100 x {R/(F x 100) x ∑1/[1 + Y/(F x 100)]i+w + (PR/100)/
[1 + Y/(F x 100)]n-1+w},
unde:
PB = prețul brut al titlului cu cupon exprimat ca procent
din valoarea nominală;
R = rata cuponului;
F = frecvența cuponului;
Y = randamentul la maturitate exprimat procentual;
n = numărul de cupoane care nu s-au decontat;
i = numărul de perioade de cupon până la perioada de
cupon curentă; i = 1,..., n–1;
w = (nr. de zile scurse)/(nr. de zile din perioada de
cupon); fracțiunea scursă din perioada de cupon curentă
determinată conform convenției de calcul aferente emisiunii;
PR = principal, suma totală împrumutată de emitent,
exprimată procentual;
b) pentru emisiunile cu cupon variabil, se poate
cunoaște cu certitudine doar rata cuponului pentru perioada
curentă, în timp ce ratele de cupon viitoare nu se cunosc;
pentru determinarea prețului și a valorii de piață se
presupune că rata de referință rămâne constantă, iar
cupoanele viitoare se determină pe baza acestei ipoteze;
c) pentru emisiunile cu cupon indexat, emise conform
convențiilor naționale, se determină valoarea indicelui
prețurilor de consum pentru o perioadă echivalentă ca
durată cu perioada de cupon curentă și pentru care se
cunoaște evoluția indicelui prețurilor de consum lunar; se
presupune că valoarea astfel calculată va rămâne
constantă, iar cupoanele viitoare se determină pe baza
acestei ipoteze;
d) pentru emisiunile cu cupon indexat, emise conform
convențiilor internaționale, operațiunile de piață secundară
se vor derula la randamentul real, iar prețul brut/net se
determină pe baza randamentului real; valorile nominale se
obțin prin înmulțirea valorilor cu indicele inflației acumulate
de la data emisiunii, în conformitate cu anexa nr. 2.

13

VI. Practici de piață
Participanții pe piața secundară a titlurilor de stat

Art. 29. — (1) Participanții pe piața secundară, așa cum
sunt definiți la art. 3 din Regulamentul nr. 12/2005, pot
publica, după caz, cotații ferme și/sau indicative.
(2) Numai participanții care îndeplinesc rolul de formatori
de piață pot publica cotații ferme.
(3) Orice participant pe piața secundară a titlurilor de
stat care intenționează să vândă sau să cumpere în nume
și pe cont propriu sau în numele și contul clienților poate
publica cotații informative.
Art. 30. — (1) Pentru o emisiune, calitatea de formator
de piață se obține automat de către dealerii primari care
au cumpărat în nume și pe cont propriu titluri de stat de
pe piața primară.
(2) Intermediarii pieței secundare, alții decât dealerii
primari mai sus menționați, pot obține calitatea de formator
de piață pentru o emisiune prin transmiterea unei notificări
în acest sens către Banca Națională a României.
(3) Notificarea va fi transmisă Direcției plăți — Serviciul
depozitare și decontare instrumente financiare din cadrul
Băncii Naționale a României, în format letric sau în format
electronic, folosindu-se serviciul de poștă electronică
securizată, și va specifica emisiunile de titluri de stat
pentru care se dorește obținerea calității de formator de
piață.
(4) Intermediarul pieței secundare va dobândi calitatea
de formator de piață începând cu ziua de tranzacționare
imediat următoare.
(5) Toți formatorii de piață vor îndeplini această calitate
pentru o perioadă cel puțin egală cu cea prevăzută în
Regulamentul nr. 12/2005.
Art. 31. — (1) Rolul de formator de piață al unui
intermediar se va menține până la momentul în care
participantul pe piața secundară va notifica renunțarea la
această calitate.
(2) Notificarea va fi transmisă de respectivul participant
pe piața secundară către Direcția plăți — Serviciul
depozitare și decontare instrumente financiare din cadrul
Băncii Naționale a României.
(3) Intermediarii menționați la art. 39 alin. (1) nu pot
notifica renunțarea la calitatea de formator de piață mai
devreme de termenul stabilit la art. 6 alin. (4) din
Regulamentul nr. 12/2005.
Art. 32. — Banca Națională a României poate retrage
calitatea de formator de piață în situațiile menționate la
art. 8 din Regulamentul nr. 12/2005 și/sau în situațiile în
care se constată derularea unor activități care contravin
prevederilor prezentei norme.
Art. 33. — Retragerea calității de formator de piață va fi
notificată tuturor participanților pe piața secundară a titlurilor
de stat.
Art. 34. — Participanții pe piața secundară și/sau
personalul angajat în activități specifice pieței secundare a

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 136/14.II.2006

titlurilor de stat se pot organiza în asociații profesionale
care să stabilească standardele profesionale, etice și de
conduită ale membrilor asociației și care să le reprezinte
interesele în relația cu Banca Națională a României.
Tranzacționarea pe piața secundară a titlurilor de stat

Art. 35. — (1) În baza art. 10 din Regulamentul
nr. 12/2005 participanții pe piața secundară a titlurilor de
stat pot încheia următoarele tipuri de operațiuni:
1. tranzacții de vânzare-cumpărare: spot/today/tomorrow/
forward;
2. tranzacții repo/reverse repo: tranzacții repo/reverse
repo pe termen lung, tranzacții repo/reverse repo în
cadrul zilei;
3. operațiuni de transfer fără plată;
4. contracte de garanție cu titluri de stat.
(2) Tranzacțiile sell-buyback/buy-sellback sunt asimilate
în categoria tranzacțiilor de vânzare-cumpărare ca
operațiuni reversibile și se vor raporta distinct, în
conformitate cu prevederile anexei nr. 4.
(3) Operațiunile de transfer fără plată, precum și
contractele de garanție cu titluri de stat se încheie în
conformitate cu prevederile legale în vigoare privind
transferurile cu titlu gratuit și, respectiv, garanțiile financiare
și/sau mobiliare și se procesează conform regulilor
sistemului SaFIR.
Art. 36. — (1) Participanții pe piața secundară pot
încheia tranzacții forward, repo/reverse repo, sellbuyback/buy-sellback numai în baza unor contracte
prealabil agreate de părți.
(2) Banca Națională a României recomandă folosirea
contractelor-cadru standardizate și poate propune modele
de astfel de contracte-cadru.
Art. 37. — (1) În funcție de data la care are loc
decontarea, tranzacțiile pe piața secundară a titlurilor de
stat se clasifică în:
a) spot;
b) today;
c) tomorrow;
d) forward.
(2) În cazul tranzacțiilor spot data decontării este la
două zile lucrătoare de la data tranzacției.
(3) În cazul tranzacțiilor today data decontării este
aceeași cu data tranzacției.
(4) În cazul tranzacțiilor tomorrow data decontării este
ziua lucrătoare următoare datei tranzacției.
(5) În cazul tranzacției forward data decontării este o
zi lucrătoare ulterioară decontării tranzacției spot.
Art. 38. — (1) Clienții pot încheia tranzacții direct cu
participantul pe piața secundară la care au cont de
evidență deschis prin acceptarea cotației oferite de acesta
sau ca urmare a procesului de intermediere în piață.
(2) Pentru tranzacțiile derulate cu propriii clienți,
participanții pe piața secundară sunt obligați să procedeze
la informarea prealabilă a acestora cu privire la termenii,
condițiile, riscurile și costurile tranzacției.

(3) Ordinele de cumpărare sau de vânzare pot fi
transmise în format letric, telefonic, fax SWIFT într-un alt
mijloc agreat de părți.
(4) Este interzisă derularea oricărei operațiuni pe contul
unui client dacă nu există o instrucțiune în acest sens din
partea clientului, care să fie explicită și validă din punct de
vedere juridic.
Art. 39. — (1) Participanții sunt obligați să mențină
evidențe stricte cu privire la datele de identificare a
clienților, în conformitate cu prevederile Normei nr. 3/2002
privind standardele de cunoaștere a clientelei, cu
modificările ulterioare.
(2) Participanții pe piața secundară vor menține
înregistrări exacte ale tuturor operațiunilor derulate pe
conturile clienților, precum și documentele justificative în
baza cărora se derulează aceste operațiuni.
(3) În relațiile cu clienții persoane juridice, participanții
trebuie să se asigure că personalul respectivului client este
autorizat să îl reprezinte și să deruleze respectivele
tranzacții.
Art. 40. — Orice participant care derulează tranzacții pe
piața secundară va respecta principiul confidențialității, cu
excepția cazurilor în care:
1. tranzacțiile intră sub incidența Legii nr. 656/2002
pentru prevenirea și sancționarea spălării banilor, cu
modificările ulterioare, și a Legii nr. 535/2004 privind
prevenirea și combaterea terorismului;
2. informațiile sunt solicitate de către autorități, în
condițiile legii; sau
3. contrapartida/clientul și-a dat acordul în acest sens.
Art. 41. — (1) Participanții pe piața secundară a titlurilor
de stat sunt responsabili de menținerea unei funcționări
normale a pieței, fiind interzisă adoptarea unor politici de
tranzacționare care pot conduce la disfuncționalități sau pot
împiedica derularea normală a activității celorlalți
participanți.
(2) Sunt interzise orice practici de manipulare sau de
fraudare.
Publicarea cotațiilor

Art. 42. — (1) Pe parcursul orarului normal de
funcționare a pieței secundare, participanții care îndeplinesc
rolul de formator de piață sunt obligați să publice în mod
continuu cotații ferme aferente tranzacțiilor spot, pentru
emisiunile și pentru perioada în care îndeplinesc acest rol.
(2) Pe parcursul orarului normal de funcționare a pieței
secundare, participanții care îndeplinesc rolul de formator
de piață sunt obligați să ofere cotații ferme și în urma unei
solicitări exprese în acest sens.
Art. 43. — Publicarea de cotații ferme reprezintă o
obligație asumată de a încheia tranzacția la clauzele
standard sau negociate în cazul în care cotația este
acceptată.
Art. 44. — Atât pentru instrumentele cu scadență peste
un an, cât și pentru instrumentele cu scadență mai mică

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006
de un an, cotațiile ferme trebuie să se realizeze simultan
ca randament la maturitate și ca preț net/brut exprimat
procentual cu 3 zecimale, după cum urmează:
— pentru emisiunile cu discont, cotațiile se vor publica
concomitent ca preț brut și ca randament la maturitate;
— pentru emisiunile cu dobândă cu scadență mai mică
de un an, cotațiile se vor publica concomitent ca preț brut
și ca randament la maturitate;
— pentru toate emisiunile cu scadență mai mare de un
an, cotațiile se vor publica concomitent ca preț net și ca
randament la maturitate.
Art. 45. — Pentru o emisiune, cantitatea minimă
tranzacționabilă de titluri de stat pentru care se va publica
o cotație fermă este de 5 ori valoarea nominală individuală.
Cantitățile pentru care se vor publica cotații
ferme/informative vor fi multipli de 5 ai valorii nominale
individuale și vor fi exprimate în valoare nominală.
Art. 46. — Participantul care a solicitat o cotație fermă
trebuie să răspundă prompt, atât în cazul în care va
încheia tranzacția, cât și pentru situația în care nu există
un interes de a tranzacționa pentru cotația respectivă.
Art. 47. — În procesul de negociere bilaterală, referitor
la o cotație afișată de un formator de piață, dacă nu este
altfel specificat, atunci:
— cotația este fermă;
— tranzacția este spot;
— cantitatea oferită reprezintă cantitatea minimă
tranzacționabilă valabilă pentru emisiunea pentru care se
oferă cotația.
Art. 48. — Participanții pe piața secundară care doresc
să deruleze tranzacții pentru alte scadențe decât spot sau
pentru o altă cantitate, multiplu al cantității minime
tranzacționabile, vor specifica explicit acest lucru la
solicitarea unei cotații.
Art. 49. — Participanții pe piața secundară vor raporta
Direcției plăți — Serviciul depozitare și decontare
instrumente financiare din cadrul Băncii Naționale a
României orice activitate de natură să pună în pericol
integritatea sau reputația pieței secundare a titlurilor de
stat, cum ar fi, de exemplu (fără a se limita însă la
acestea):
• publicarea de cotații ferme și retragerea imediată a
acestora ca urmare a intenției de a nu tranzacționa la
prețul astfel afișat;
• publicarea unor cotații ferme nerealiste, pentru care nu
există intenția onorării obligațiilor sau destinate să inducă
confuzie în rândul celorlalți participanți.
Art. 50. — Banca Națională a României va monitoriza
activitatea participanților pe piața secundară din punctul de
vedere al îndeplinirii obligațiilor de cotare.
Încheierea și confirmarea tranzacțiilor

Art. 51. — Tranzacțiile între intermediari, efectuate atât
în cont propriu, cât și în contul clienților, se încheie
telefonic, prin telex, Reuters dealing sau prin alte sisteme
de tranzacționare agreate în prealabil de Banca Națională
a României.

15

Art. 52. — O tranzacție se consideră încheiată în
momentul în care prețul și toți ceilalți termeni ai tranzacției
au fost agreați, conform mijloacelor specificate la art. 51,
de către părțile implicate în tranzacție.
Art. 53. — Încheierea tranzacției se confirmă letric, prin
telex, e-mail, fax, electronic, SWIFT sau prin alte mijloace
agreate de părți.
Art. 54. — Confirmarea tranzacției reprezintă dovada
încheierii tranzacției, dar nu se substituie, respectiv nu
poate înlocui termenii negociați în prealabil prin mijloacele
stabilite la art. 51, decât în lipsa acestora.
Art. 55. — (1) Compartimentul de procesare posttranzacționare trebuie să asigure emiterea și verificarea
confirmărilor de tranzacționare.
(2) Compartimentul de procesare posttranzacționare are
obligația de a transmite confirmările în cel mai scurt timp
posibil după încheierea unei tranzacții, dar nu mai târziu de
finalul zilei.
Art. 56. — (1) Confirmările trebuie să conțină cel puțin
următoarele elemente:
a) ISIN;
b) data încheierii tranzacției;
c) data decontării tranzacției;
d) data limită de decontare a tranzacției, dată valabilă
doar pentru tranzacțiile cu titluri de stat denominate în altă
valută decât RON;
e) tipul tranzacției;
f) valoarea tranzacției exprimată ca valoare de decontat;
g) conturile din/în care se va efectua decontarea
fondurilor;
h) prețul brut;
i) prețul net;
j) randamentul tranzacției.
(2) În cazul tranzacțiilor repo/reverse repo confirmările
vor conține suplimentar următoarele elemente:
a) scadența celui de-al doilea pas;
b) data limită de decontare a celui de-al doilea pas —
doar pentru tranzacțiile în altă valută decât RON;
c) suma de decontat aferentă celui de-al doilea pas;
d) rata repo.
Art. 57. — În cazul în care confirmarea primită de la
contrapartidă conține informații eronate, trebuie solicitată o
nouă confirmare pentru a fi îndeplinite condițiile formale de
validitate a tranzacției.
Raportarea tranzacțiilor

Art. 58. — La sfârșitul fiecărei zile de tranzacționare
participanții pe piața secundară au obligația de a transmite
lista tuturor tranzacțiilor derulate în nume și pe cont propriu
sau intermediate în numele și pe contul clienților către
Direcția plăți — Serviciul depozitare și decontare
instrumente financiare din cadrul Băncii Naționale a
României.
Art. 59. — (1) Tranzacțiile vor fi raportate de către
participanții pe piața secundară în ziua în care acestea se

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 136/14.II.2006

încheie, indiferent de scadența tranzacției, în intervalul orar
16,00—18,00.
(2) Raportarea se va transmite sub forma unui fișier
Excel, folosindu-se serviciul de poștă electronică securizată
Lotus Notes, în conformitate cu prevederile anexei nr. 4.
Art. 60. — Raportările vor conține detaliile tuturor
categoriilor de tranzacții prevăzute în anexa nr. 4,
tabelul 1.
Publicarea prețului mediu zilnic

Art. 61. — Determinarea și publicarea prețului mediului
zilnic pentru fiecare emisiune de titluri de stat se realizează
în fiecare zi bancară, după închiderea pieței secundare, de
către Direcția plăți — Serviciul depozitare și decontare
instrumente financiare din cadrul Băncii Naționale a
României.
Art. 62. — (1) Determinarea prețului mediu zilnic pentru
emisiunile în circulație se poate realiza:
— pe baza tranzacțiilor spot încheiate sau a cotațiilor
aferente tranzacțiilor spot publicate de intermediarii pe piața
secundară a titlurilor de stat;
— folosindu-se metodele actuariale prezentate la
secțiunea V îConvenții și standarde de calcul“;
— prin determinarea valorii curente pentru un titlu de
stat, conform relației de mai jos:
valoarea curentă = valoarea nominală + dobânda la zi;

— alte proceduri comunicate în prealabil de Banca
Națională a României.
(2) În acest scop Banca Națională a României poate
solicita, în funcție de rolul fiecărui participant pe piața
secundară a titlurilor de stat, publicarea de cotații ferme
sau indicative pentru una sau mai multe emisiuni de titluri
de stat.
Art. 63. — În completarea și aplicarea prezentei norme,
Banca Națională a României va face precizări cu privire la:
— convențiile și formulele de calcul utilizate pentru
fiecare emisiune, conform anexelor nr. 1 și 2;
— lista participanților pe piața secundară care
îndeplinesc rolul de formator de piață;
— modalitatea de publicare a cotațiilor ferme;
— modalitatea de publicare a cotațiilor indicative;
— prețul mediu zilnic pentru fiecare emisiune de titluri
de stat;
— alte elemente considerate necesare pentru buna
desfășurare a activității pe piața secundară a titlurilor de
stat.

VII. Interdicții, sancțiuni și soluționarea diferendelor
Art. 64. — Sunt strict interzise tranzacțiile de natură să
inducă în eroare conducerea participanților pe piața
secundară sau organele de control și supraveghere cu
privire la drepturile și/sau obligațiile care revin participanților
ca urmare a încheierii de tranzacții pe piața secundară a
titlurilor de stat.
Art. 65. — Participanții pe piața secundară trebuie să
dispună măsurile necesare pentru a se asigura că
tranzacțiile derulate nu sunt utilizate pentru fraude, spălarea
banilor sau alte activități ilegale.
Art. 66. — Diseminarea de informații, prin orice
mijloace, care oferă sau sunt în măsură să ofere indicații
false ori înșelătoare cu privire la tranzacționarea titlurilor de
stat, inclusiv diseminarea de zvonuri sau știri false ori
înșelătoare, este strict interzisă.
Art. 67. — Încălcarea dispozițiilor prezentei norme
conduce la aplicarea sancțiunilor și/sau a măsurilor
prevăzute la art. 99 și 100 din Legea nr. 58/1998,
republicată, pentru instituțiile de credit, iar pentru celelalte
entități, la aplicarea sancțiunilor prevăzute la art. 57 din
Legea nr. 312/2004 privind Statutul Băncii Naționale a
României.
Art. 68. — Părțile implicate vor depune toate diligențele
pentru soluționarea pe cale amiabilă a diferendelor apărute
în aplicarea prevederilor prezentei norme.
Art. 69. — (1) Părțile implicate pot alege să își
soluționeze diferendele apărute în aplicarea prevederilor
prezentei norme apelând la arbitrajul Băncii Naționale a
României, Direcția plăți, dacă dovedesc că au epuizat toate
posibilitățile de soluționare pe cale amiabilă.
(2) În astfel de cazuri, părțile trebuie să recunoască, în
prealabil, în scris, principiul acceptării necondiționate a
deciziei de soluționare a diferendului, adoptată de Banca
Națională a României.
VIII. Dispoziții tranzitorii și finale
Art. 70. — Prevederile prezentei norme intră în vigoare
începând cu data de 15 februarie 2006.
Art. 71. — Pentru emisiunile de titluri de stat aflate în
circulație la data intrării în vigoare a prezentei norme,
participanții pe piața secundară pot solicita înregistrarea ca
formator de piață în conformitate cu art. 30 alin. (2).
Art. 72. — Anexele nr. 1—4*) fac parte integrantă din
prezenta normă.

Guvernatorul Băncii Naționale a României,
Mugur Constantin Isărescu
București, 31 ianuarie 2006.
Nr. 1.
*) Anexele nr. 1—4 sunt reproduse în facsimil.

PDF compression, OCR, web-optimization with CVISION's PdfCompressor

17

MONITORUL OFICIAL AL ROMÂNIEI, PARTEA I, Nr. 136/14.II.2006
ANEXA Nr. 1
la normă

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 136/14.II.2006
ANEXA Nr. 2
la normă

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 136/14.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 136/14.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 136/14.II.2006
ANEXA Nr. 3
la normă

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 136/14.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 136/14.II.2006

PDF compression, OCR, web-optimization with CVISION's PdfCompressor

29

MONITORUL OFICIAL AL ROMÂNIEI, PARTEA I, Nr. 136/14.II.2006
ANEXA Nr. 4
la normă

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 136/14.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 136/14.II.2006

31

PDF compression, OCR, web-optimization with CVISION's PdfCompressor

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 136/14.II.2006 conține 32 de pagini.

Prețul: 2,25 lei noi/22.500 lei vechi

&JUYDGY|113121]
ISSN 1453—4495

PDF compression, OCR, web-optimization with CVISION's PdfCompressor

