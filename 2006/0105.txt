PARTEA

Anul 174 (XVIII) — Nr. 105

I

LEGI, DECRETE, HOTĂRÂRI ȘI ALTE ACTE

Vineri, 3 februarie 2006

SUMAR
Nr.

Pagina

Nr.
pentru acreditarea furnizorilor de servicii
specializate pentru stimularea ocupării forței de
muncă pentru anul 2006 ..........................................

DECIZII ALE CURȚII CONSTITUȚIONALE
Decizia nr. 690 din 20 decembrie 2005 referitoare la
excepția de neconstituționalitate a dispozițiilor
art. 29 alin. (6) din Legea nr. 47/1992 privind
organizarea și funcționarea Curții Constituționale......

1–2

Decizia nr. 691 din 20 decembrie 2005 referitoare la
excepția de neconstituționalitate a dispozițiilor
art. 14 alin. (1) din Legea contenciosului
administrativ nr. 554/2004 ........................................

3–4

Decizia nr. 692 din 20 decembrie 2005 referitoare la
excepția de neconstituționalitate a dispozițiilor
art. 15 alin. (1) din Legea contenciosului
administrativ nr. 554/2004 ........................................

39.

40.
5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
37.

— Ordin al ministrului muncii, solidarității sociale
și familiei pentru stabilirea cuantumului taxei

DECIZII

ALE

Pagina

CURȚII

6

— Ordin al ministrului muncii, solidarității sociale
și familiei pentru modificarea Procedurii de
evaluare și selecție a angajatorilor care beneficiază
de prevederile art. 48 1 din Legea nr. 76/2002
privind sistemul asigurărilor pentru șomaj și
stimularea ocupării forței de muncă, cu modificările
și completările ulterioare, aprobată prin Ordinul
ministrului muncii, solidarității sociale și familiei
nr. 406/2004 ..............................................................

7

— Ordin al ministrului muncii, solidarității sociale
și familiei pentru modificarea și completarea
Procedurilor privind modul de acordare a
drepturilor de care beneficiază persoanele aflate în
căutarea unui loc de muncă pe durata participării
la o formă de pregătire profesională, aprobate prin
Ordinul ministrului muncii, solidarității sociale și
familiei nr. 171/2004 .................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 690
din 20 decembrie 2005

referitoare la excepția de neconstituționalitate a dispozițiilor art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 29 alin. (6) din Legea
nr. 47/1992 privind organizarea și funcționarea Curții
Constituționale, excepție ridicată de Societatea Comercială
îCocor“ — S.A. din București în Dosarul nr. 13.010/2004 al
Tribunalului București — Secția comercială.
La apelul nominal se constată lipsa părților, față de care
procedura de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 105/3.II.2006

Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

C U R T E A,

C U R T E A,

având în vedere actele și lucrările dosarului, reține
următoarele:
Prin Încheierea din 7 februarie 2005, pronunțată în
Dosarul nr. 13.010/2004, Tribunalul București — Secția
comercială a sesizat Curtea Constituțională cu excepția
de neconstituționalitate a dispozițiilor art. 29 alin. (6) din
Legea nr. 47/1992 privind organizarea și funcționarea
Curții Constituționale. Excepția a fost ridicată de
Societatea Comercială îCocor“ — S.A. din București într-o
cauză comercială având ca obiect soluționarea unei
ordonanțe președințiale.
În motivarea excepției de neconstituționalitate autorul
acesteia susține că, prin prevederea posibilității ca
instanțele de judecată să respingă excepția de
neconstituționalitate ridicată de parte, se încalcă prevederea
constituțională conform căreia toate excepțiile de
neconstituționalitate ridicate în fața instanței de fond sunt
de competența Curții Constituționale.
Tribunalul București — Secția comercială apreciază că
măsura stabilită prin textul de lege criticat se referă la
posibilitatea instanței de judecată de a respinge motivat
cererea de sesizare a Curții Constituționale, în condițiile în
care excepția de neconstituționalitate este inadmisibilă. În
consecință, instanța de judecată nu se pronunță asupra
excepției de neconstituționalitate, ci numai asupra cererii de
sesizare a Curții Constituționale, nefiind încălcate
prevederile art. 146 lit. d) din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
invocată este inadmisibilă. Astfel, arată că dispoziția art. 29
alin. (6) din Legea nr. 47/1992 se referă la procedura
soluționării excepțiilor de neconstituționalitate, neavând
legătură cu soluționarea litigiului între părți.
Avocatul Poporului apreciază că excepția de
neconstituționalitate invocată este neîntemeiată. În acest
sens, arată că instituirea prin alin. (6) al art. 29 din Legea
nr. 47/1992 a cazurilor de inadmisibilitate a unei excepții
de neconstituționalitate nu contravine nici unei dispoziții
constituționale și nu este de natură să conducă la ideea
că prin aceasta instanța care judecă fondul se substituie,
sub acoperirea unei dispoziții legale, Curții Constituționale.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 29 alin. (6) din Legea nr. 47/1992 privind
organizarea și funcționarea Curții Constituționale,
republicată în Monitorul Oficial al României, Partea I,
nr. 643 din 16 iulie 2004. Textul art. 29 alin. (6) are
următorul cuprins: îDacă excepția este inadmisibilă, fiind
contrară prevederilor alin. (1), (2) sau (3), instanța respinge
printr-o încheiere motivată cererea de sesizare a Curții
Constituționale. Încheierea poate fi atacată numai cu recurs la
instanța imediat superioară, în termen de 48 de ore de la
pronunțare. Recursul se judecă în termen de 3 zile.“
În susținerea neconstituționalității acestor dispoziții
legale autorul excepției invocă încălcarea prevederilor
art. 146 lit. d) din Constituție, referitoare la atribuțiile Curții
Constituționale.
Examinând excepția de neconstituționalitate, Curtea
constată că prin Decizia nr. 316 din 19 noiembrie 2002,
publicată în Monitorul Oficial al României, Partea I, nr. 901
din 12 decembrie 2002, Curtea a statuat în sensul că
dispozițiile art. 29 din Legea nr. 47/1992 sunt norme de
procedură pe care instanța care a fost sesizată cu
excepția de neconstituționalitate este obligată să le aplice
în vederea selectării doar a acelor excepții care, potrivit
legii, pot face obiectul controlului de constituționalitate
exercitat de Curtea Constituțională, unica autoritate de
jurisdicție constituțională. Dispozițiile alin. (6) al art. 29 din
Legea nr. 47/1992 nu conțin nici o dispoziție contrară
prevederilor constituționale, acest text de lege stabilind
doar procedura de urmat în cazul constatării existenței
vreunui caz de inadmisibilitate a excepției de neconstituționalitate.
Curtea constată că soluția adoptată și argumentele ce
au stat la baza acesteia se mențin și în cauza de față,
întrucât nu au intervenit elemente noi, de natură să
determine reconsiderarea jurisprudenței în materie a Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (6) din Legea nr. 47/1992 privind organizarea
și funcționarea Curții Constituționale, excepție ridicată de Societatea Comercială îCocor“ — S.A. din București în Dosarul
nr. 13.010/2004 al Tribunalului București — Secția comercială.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 105/3.II.2006

3

CURTEA CONSTITUȚIONALĂ

D E C I Z I A Nr. 691
din 20 decembrie 2005

referitoare la excepția de neconstituționalitate a dispozițiilor art. 14 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 14 alin. (1) din Legea
contenciosului administrativ nr. 554/2004, excepție ridicată
de Inspectoratul General pentru Comunicații și Tehnologia
Informației în Dosarul nr. 1.782/2005 al Curții de Apel
București — Secția a VIII-a contencios administrativ și
fiscal.
La apelul nominal răspunde Ministerul Transporturilor,
Construcțiilor și Turismului, prin consilier juridic, lipsind
celelalte părți, față de care procedura de citare a fost legal
îndeplinită.
Reprezentantul Ministerului Transporturilor, Construcțiilor
și Turismului solicită admiterea excepției, susținând că
dispozițiile legale criticate încalcă prevederile art. 21 și 54
din Constituție. Se apreciază că autoritatea publică emitentă
a actului atacat nu are posibilitatea legală de a se adresa
justiției pentru apărarea drepturilor și a intereselor sale
legitime deși, în intervalul dintre data suspendării executării
actului emis și cea a soluționării cererii cu privire la
legalitatea actului, autoritatea nu poate pune în executare
acel act.
Reprezentantul Ministerului Public pune concluzii de
respingere a excepției de neconstituționalitate, considerând
că, potrivit jurisprudenței sale, Curtea nu se poate pronunța
asupra modificării sau completării prevederilor legale supuse
controlului de constituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 6 iunie 2005, pronunțată în Dosarul
nr. 1.782/2005, Curtea de Apel București — Secția a VIII-a
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 14 alin. (1) din Legea contenciosului
administrativ nr. 554/2004, excepție ridicată de Inspectoratul
General pentru Comunicații și Tehnologia Informației în
dosarul menționat, având ca obiect soluționarea unei cereri
de suspendare a executării actului administrativ, în temeiul
art. 14 din Legea nr. 554/2004.
În motivarea excepției de neconstituționalitate autorul
acesteia susține, în esență, că prevederile criticate care
permit persoanei vătămate printr-un act administrativ ca o
dată cu sesizarea autorității publice care a emis actul să
ceară instanței competente să dispună suspendarea

executării actului respectiv contravin dispozițiilor art. 21
alin. (3) din Constituție. Spre deosebire de reglementarea
anterioară (art. 9 din Legea nr. 29/1990), arată autorul
excepției, actualul text înu mai impune obligativitatea
introducerii acțiunii în anularea actului administrativ a cărui
suspendare se cere (așa-numita acțiune de fond). Pe cale
de consecință, textul actual, deși [face referire la]
soluționarea acțiunii de fond, nu impune introducerea
acesteia și lasă astfel nereglementată o situație de fapt și
de drept extrem de importantă: ce se întâmplă cu un act
administrativ suspendat după soluționarea favorabilă a unei
cereri introduse în temeiul art. 14, dacă petentul nu
introduce și acțiunea în anularea actului administrativ.
Există, practic, posibilitatea ca acest act să rămână
suspendat o perioadă indefinită de timp, legea nefăcând
vorbire și despre o modalitate de a deduce justiției o astfel
de cauză“.
Curtea de Apel București — Secția a VIII-a contencios
administrativ și fiscal consideră că excepția de neconstituționalitate este neîntemeiată, apreciind că nu sunt încălcate
dispozițiile art. 21 alin. (3) din Constituție.
În conformitate cu prevederile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, nefiind încălcat, prin dispozițiile legale
criticate, dreptul părții la un proces echitabil și la
soluționarea cauzelor într-un termen rezonabil.
Avocatul Poporului consideră că dispozițiile criticate
sunt constituționale, fiind conforme cu prevederile art. 21
alin. (3) și ale art. 126 alin. (2) din Legea fundamentală.
De asemenea, apreciază că în cadrul controlului de
constituționalitate Curtea examinează conformitatea legilor și
ordonanțelor cu dispozițiile constituționale, fără a putea
modifica sau completa prevederea legală supusă
controlului.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.

4

MONITORUL OFICIAL AL ROMÂNIEI, PARTEA I, Nr. 105/3.II.2006

Obiectul excepției de neconstituționalitate îl constituie
art. 14 alin. (1) din Legea contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004, care are
următorul cuprins: îÎn cazuri bine justificate și pentru
prevenirea unei pagube iminente, o dată cu sesizarea, în
condițiile art. 7, a autorității publice care a emis actul, persoana
vătămată poate să ceară instanței competente să dispună
suspendarea executării actului administrativ până la
pronunțarea instanței de fond.“
Dispozițiile art. 7 la care face trimitere textul criticat au
următorul cuprins:
î(1) Înainte de a se adresa instanței de contencios
administrativ competente, persoana care se consideră
vătămată într-un drept al său sau într-un interes legitim,
printr-un act administrativ unilateral, trebuie să solicite
autorității publice emitente, în termen de 30 de zile de la data
comunicării actului, revocarea, în tot sau în parte, a acestuia.
Plângerea se poate adresa în egală măsură organului ierarhic
superior, dacă acesta există.
(2) Prevederile alin. (1) sunt aplicabile și în ipoteza în care
legea specială prevede o procedură administrativjurisdicțională, iar partea nu a optat pentru aceasta.
(3) Este îndreptățită să introducă plângere prealabilă și
persoana vătămată într-un drept al său sau într-un interes
legitim, printr-un act administrativ cu caracter individual,
adresat altui subiect de drept, din momentul în care a luat
cunoștință, pe orice cale, de existența acestuia, în limitele
termenului de 6 luni prevăzut la alin. (7).
(4) Plângerea prealabilă, formulată potrivit prevederilor alin. (1),
se soluționează în termenul prevăzut la art. 2 alin. (1) lit. g).
(5) În cazul acțiunilor introduse de prefect, Avocatul
Poporului, Ministerul Public, Agenția Națională a Funcționarilor
Publici sau al celor care privesc cererile celor vătămați prin
ordonanțe sau dispoziții din ordonanțe, precum și în cazul
prevăzut la art. 4 alin. (2), nu este obligatorie procedura
prealabilă.
(6) Plângerea prealabilă în cazul acțiunilor care au ca obiect
contractele administrative are semnificația concilierii în cazul
litigiilor comerciale, dispozițiile din Codul de procedură civilă
fiind aplicabile în mod corespunzător.
(7) Plângerea prealabilă în cazul actelor administrative
unilaterale se poate introduce, pentru motive temeinice, și
peste termenul prevăzut la alin. (1), dar nu mai târziu de 6 luni
de la data emiterii actului. Termenul de 6 luni este termen de
prescripție.“

Critica de neconstituționalitate are la bază, în esență,
susținerea potrivit căreia prevederile legale criticate, care
permit persoanei ce se consideră vătămată printr-un act
administrativ ca o dată cu sesizarea autorității publice care
a emis actul să ceară instanței competente să dispună
suspendarea executării actului respectiv, fără să impună și
obligativitatea introducerii acțiunii în anulare a actului
administrativ a cărui suspendare se cere, încalcă
dispozițiile art. 21 alin. (3) din Constituție, referitoare la
dreptul părților la un proces echitabil și la soluționarea
cauzelor într-un termen rezonabil.
Examinând excepția de neconstituționalitate, Curtea
constată că textul de lege criticat nu contravine dispozițiilor
constituționale invocate în susținerea acesteia.
Art. 14 alin. (1) din Legea nr. 554/2004 dispune cu
privire la condițiile suspendării executării actului
administrativ, acestea fiind norme de procedură care, în
conformitate cu art. 126 alin. (2) din Constituție, se
stabilesc de legiuitor.
Posibilitatea conferită persoanelor vătămate prin acte
administrative de a cere suspendarea executării actelor
respective, reglementată de textul de lege criticat, nu poate
crea, astfel cum susține autorul excepției, organului
emitent o situație îmai rea decât a petentului presupus
vătămat“. Instanța de judecată ce urmează să soluționeze
o astfel de cerere va ține seama că suspendarea
executării actului administrativ este condiționată de
existența unor cazuri bine justificate și pentru prevenirea
unor pagube iminente, fiind asigurat în felul acesta cadrul
unui proces echitabil.
Referitor la susținerea autorului excepției că “există,
practic, posibilitatea ca acest act [administrativ] să rămână
suspendat o perioadă indefinită de timp“, Curtea reține că
art. 7 din Legea nr. 554/2004, text la care dispozițiile
criticate fac trimitere, reglementând procedura prealabilă,
dispune la alin. (4) că îPlângerea prealabilă, formulată
potrivit prevederilor alin. (1), se soluționează în termenul
prevăzut la art. 2 alin. (1) lit. g)“, adică în termen de 30 de
zile de la înregistrarea cererii, dar nu mai târziu de 6 luni
de la data emiterii actului, așa cum se arată în alin. (7) al
art. 7 din lege. În consecință, Curtea constată că prin lege
au fost prevăzute condiții pentru ca soluționarea unor astfel
de cauze să se facă într-un termen rezonabil.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (1) din Legea contenciosului administrativ
nr. 554/2004, excepție ridicată de Inspectoratul General pentru Comunicații și Tehnologia Informației în Dosarul
nr. 1.782/2005 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 105/3.II.2006

5

CURTEA CONSTITUȚIONALĂ

D E C I Z I A Nr. 692
din 20 decembrie 2005

referitoare la excepția de neconstituționalitate a dispozițiilor art. 15 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 15 alin. (1) din Legea
contenciosului administrativ nr. 554/2004, excepție ridicată
de Societatea Comercială îInterglobcar“ — S.R.L. Corunca
în Dosarul nr. 2.316/2005 al Tribunalului Mureș.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, deoarece
Curtea nu se poate pronunța asupra modificării sau
completării prevederilor legale supuse controlului de
constituționalitate.
C U R T E A,

având în vedere actele și lucrările dosarului, constată
următoarele:
Prin Sentința din 17 iunie 2005, pronunțată în Dosarul
nr. 2.316/2005, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 15 alin. (1) din Legea contenciosului
administrativ nr. 554/2004, excepție ridicată de Societatea
Comercială îInterglobcar“ — S.R.L. Corunca într-o cauză
prin care se solicită suspendarea unei autorizații de
funcționare emise în favoarea autorului excepției.
În motivarea excepției de neconstituționalitate autorul
acesteia susține, în esență, că prevederile art. 15 alin. (1)
din Legea nr. 554/2004 contravin dispozițiilor art. 21
alin. (3) și ale art. 124 alin. (2) din Constituție, deoarece
înu prevăd nici un fel de criteriu pentru a determina
situația în care suspendarea executării unui act
administrativ unilateral poate fi dispusă de către instanță și
în contextul în care dispozițiile alin. (2) al art. 15 din Legea
nr. 554/2004, atunci când fac trimitere la dispozițiile art. 14
din aceeași lege, au în vedere doar aplicarea
corespunzătoare a alin. (2) și (4) ale art. 14, deci nu și a
alin. (1) al art. 14 [...], unde sunt prevăzute criterii legale
(acestea fiind: caz bine justificat și pentru prevenirea unei
pagube iminente), potrivit cu care instanța de judecată
poate să aprecieze în privința necesității suspendării
executării unui act administrativ individual“. În felul acesta,
în opinia autorului excepției, instanțele de judecată,
învestite cu soluționarea cererilor de suspendare a
executării unor acte administrative individuale, îpot dispune
o atare suspendare total discreționar [...], putându-se
dispune în aceleași situații soluții diferite“.
Tribunalul Mureș și-a exprimat opinia asupra excepției
de neconstituționalitate prin sentință, iar nu prin încheiere
de sesizare a Curții Constituționale, așa cum prevăd

dispozițiile art. 29 alin. (4) din Legea nr. 47/1992. Cu
privire la excepția de neconstituționalitate, instanța de
judecată apreciază că dispozițiile art. 15 alin. (1) din Legea
nr. 554/2004 sunt constituționale, urmând a fi interpretate
prin trimitere la art. 14 alin. (1) din aceeași lege.
Guvernul apreciază că excepția de neconstituționalitate
este neîntemeiată, întrucât îcondițiile conținute în art. 14 cu
privire la cazurile în care instanța poate decide
suspendarea vor putea fi avute în vedere cu ocazia
judecării cererii întemeiate pe art. 15 din lege“.
Avocatul Poporului consideră că prevederile criticate
sunt constituționale, apreciind că nu sunt încălcate
dispozițiile art. 21 alin. (3) și ale art. 124 alin. (2) din
Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând sentința de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate ridicată.
Obiectul excepției de neconstituționalitate îl constituie
art. 15 alin. (1) din Legea contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004, care are
următorul cuprins: îSuspendarea executării actului
administrativ unilateral poate fi solicitată de reclamant și prin
cererea adresată instanței competente pentru anularea, în tot
sau în parte, a actului atacat. În acest caz, instanța va putea
dispune suspendarea actului administrativ atacat, până la
soluționarea definitivă și irevocabilă a cauzei. Cererea de
suspendare se poate formula o dată cu acțiunea principală sau
printr-o acțiune separată, până la soluționarea acțiunii în fond.“
Critica de neconstituționalitate constă, în esență, în
susținerea că art. 15 alin. (1) din Legea nr. 554/2004 nu
menționează criteriile pentru determinarea situațiilor în care
poate fi suspendată executarea unui act administrativ
unilateral, ceea ce ar încălca, în opinia autorului excepției,
dispozițiile constituționale ale art. 21 alin. (3) privind dreptul
la un proces echitabil și la soluționarea cauzelor într-un
termen rezonabil, precum și ale art. 124 alin. (2), care
prevăd că justiția este unică, imparțială și egală pentru toți.
Analizând excepția de neconstituționalitate, Curtea
constată că aceasta este neîntemeiată. Nereglementarea,
prin textul legal criticat, a cazurilor în care poate fi
solicitată suspendarea executării unui act administrativ
unilateral nu încalcă dreptul persoanei vătămate printr-un
astfel de act la un proces echitabil ori la soluționarea
cauzei într-un termen rezonabil. Posibilitatea reclamantului
de a solicita suspendarea executării actului administrativ
unilateral prin cererea adresată instanței pentru anularea

6

MONITORUL OFICIAL AL ROMÂNIEI, PARTEA I, Nr. 105/3.II.2006

actului nu creează, prin ea însăși, nici o discriminare.
Instanța de judecată va putea dispune suspendarea, fără
ca una dintre părți să fie privilegiată, iar cealaltă
dezavantajată, ținând seama de toate garanțiile procesuale
de care se bucură părțile. De altfel, această critică nu
privește un aspect de constituționalitate, ci o presupusă
omisiune de reglementare de către legislativ. Or, potrivit
art. 2 alin. (3) din Legea nr. 47/1992, îCurtea
Constituțională se pronunță numai asupra constituționalității
actelor cu privire la care a fost sesizată, fără a putea modifica
sau completa prevederile supuse controlului“.
Curtea mai reține că dispozițiile legale criticate nu
împiedică, sub nici o formă, soluționarea cauzelor într-un
termen rezonabil, deoarece suspendarea actului
administrativ atacat poate fi dispusă de instanța de
judecată numai până la soluționarea definitivă și irevocabilă
a cauzei.

În ceea ce privește susținerea că prin dispozițiile legale
criticate se încalcă principiul constituțional potrivit căruia
justiția este unică, imparțială și egală pentru toți, prevăzut
de art. 124 alin. (2) din Legea fundamentală, Curtea reține
că și aceasta este neîntemeiată. Posibilitatea instanței de a
dispune suspendarea actului administrativ în condițiile
reglementate de textul legal criticat nu are legătură cu
cerințele prevederilor constituționale referitoare la justiție.
Cu privire la susținerea autorului excepției că instanțele
de judecată, învestite cu soluționarea cererilor de
suspendare a executării unor acte administrative
individuale, îpot dispune o atare suspendare total
discreționar [...], putându-se dispune în aceleași situații
soluții diferite“, Curtea constată că aceasta privește modul
de aplicare a legii de către instanțe, aspect care nu intră
sub incidența controlului de constituționalitate.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15 alin. (1) din Legea contenciosului administrativ
nr. 554/2004, excepție ridicată de Societatea Comercială îInterglobcar“ — S.R.L. Corunca în Dosarul nr. 2.316/2005 al
Tribunalului Mureș.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru stabilirea cuantumului taxei pentru acreditarea furnizorilor de servicii specializate
pentru stimularea ocupării forței de muncă pentru anul 2006
Având în vedere dispozițiile art. 55 alin. (3) din Legea nr. 76/2002 privind sistemul asigurărilor pentru șomaj și
stimularea ocupării forței de muncă, cu modificările și completările ulterioare, prevederile Hotărârii Guvernului nr. 277/2002
privind aprobarea Criteriilor de acreditare a furnizorilor de servicii specializate pentru stimularea ocupării forței de muncă,
cu modificările ulterioare,
în baza art. 16 din Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Cuantumul taxei pentru acreditarea furnizorilor de
servicii specializate pentru stimularea ocupării forței de muncă
se stabilește, pentru anul 2006, la valoarea de 200 lei (RON).
Art. 2. — Taxa se achită pentru fiecare serviciu prestat.

Art.
se fac
Art.
Muncă

3. — Sumele încasate din taxa prevăzută la art. 1
venit la bugetul asigurărilor pentru șomaj.
4. — Agenția Națională pentru Ocuparea Forței de
va duce la îndeplinire prevederile prezentului ordin.

Ministrul muncii, solidarității sociale și familiei,
Gheorghe Barbu
București, 19 ianuarie 2006.
Nr. 37.

MONITORUL OFICIAL AL ROMÂNIEI, PARTEA I, Nr. 105/3.II.2006

7

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru modificarea Procedurii de evaluare și selecție a angajatorilor care beneficiază
de prevederile art. 481 din Legea nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și completările ulterioare, aprobată
prin Ordinul ministrului muncii, solidarității sociale și familiei nr. 406/2004
În temeiul prevederilor art. 16 din Hotărârea Guvernului nr. 412/2005 privind organizarea și funcționarea
Ministerului Muncii, Solidarității Sociale și Familiei, cu modificările și completările ulterioare,
având în vedere dispozițiile art. 292 alin. (1), precum și ale art. 294 alin. (4) din Normele metodologice de
aplicare a Legii nr. 76/2002 privind sistemul asigurărilor pentru șomaj și stimularea ocupării forței de muncă, aprobate
prin Hotărârea Guvernului nr. 174/2002, cu modificările și completările ulterioare,
ministrul muncii, solidarității sociale și familiei emite următorul ordin:
Art. I. — Procedura de evaluare și selecție a
angajatorilor care beneficiază de prevederile art. 481 din
Legea nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și
completările ulterioare, aprobată prin Ordinul ministrului
muncii, solidarității sociale și familiei nr. 406/2004, publicat
în Monitorul Oficial al României, Partea I, nr. 721 din
10 august 2004, denumită în continuare procedură, se
modifică după cum urmează:
— Partea introductivă va avea următorul cuprins:
îPrezenta procedură reglementează evaluarea și selecția
angajatorilor în vederea acordării din bugetul asigurărilor
pentru șomaj a sumei reprezentând 50% din cheltuielile cu
serviciile de formare profesională organizate pentru un
număr de cel mult 20% din personalul angajat, conform

Legii nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și
completările ulterioare, denumită în continuare lege.
Selecția angajatorilor se realizează conform prevederilor
art. 292 alin. (1) din Normele metodologice de aplicare a
Legii nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și
completările ulterioare, aprobate prin Hotărârea Guvernului
nr. 174/2002, cu modificările și completările ulterioare, la
selecție putând participa angajatorii care au încheiat
contracte cu furnizorii de formare profesională, precum și
cei care au finalizat programul de formare profesională în
baza planului de formare profesională din anul în curs.“
Art. II.— Prezentul ordin se publică în Monitorul Oficial
al României, Partea I.

Ministrul muncii, solidarității sociale și familiei,
Gheorghe Barbu
București, 19 ianuarie 2006.
Nr. 39.

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru modificarea și completarea Procedurilor privind modul de acordare a drepturilor
de care beneficiază persoanele aflate în căutarea unui loc de muncă pe durata participării
la o formă de pregătire profesională, aprobate prin Ordinul ministrului muncii,
solidarității sociale și familiei nr. 171/2004
În temeiul prevederilor art. 16 din Hotărârea Guvernului nr. 412/2005 privind organizarea și funcționarea
Ministerului Muncii, Solidarității Sociale și Familiei, cu modificările și completările ulterioare,
având în vedere dispozițiile art. 661 din Legea nr. 76/2002 privind sistemul asigurărilor pentru șomaj și stimularea
ocupării forței de muncă, cu modificările și completările ulterioare,
ministrul muncii, solidarității sociale și familiei emite următorul ordin:
Art. I. — Procedurile privind modul de acordare a
drepturilor de care beneficiază persoanele aflate în căutarea
unui loc de muncă pe durata participării la o formă de
pregătire profesională, aprobate prin Ordinul ministrului
muncii, solidarității sociale și familiei nr. 171/2004, publicat
în Monitorul Oficial al României, Partea I, nr. 725 din
11 august 2004, cu modificările și completările ulterioare,
se modifică și se completează după cum urmează:

1. Literele a) și f) ale articolului 1 vor avea următorul
cuprins:
îa) persoane care nu au loc de muncă, nu realizează
venituri sau realizează, din activități autorizate potrivit legii,
venituri mai mici decât salariul de bază minim brut pe țară
garantat în plată, în vigoare;
..............................................................................................
f) persoane care desfășoară activități în mediul rural și
nu realizează venituri lunare sau realizează venituri lunare

8

MONITORUL OFICIAL AL ROMÂNIEI, PARTEA I, Nr. 105/3.II.2006

mai mici decât salariul de bază minim brut pe țară
garantat în plată și care sunt înregistrate la agențiile pentru
ocuparea forței de muncă județene, respectiv a municipiului
București;“.
2. Litera a) a alineatului (1) al articolului 2 va avea
următorul cuprins:
îa) să beneficieze de pregătire teoretică și practică pe
toată durata cursului și să susțină, gratuit, de cel mult
două ori, examenul de absolvire la finalizarea acestuia;“.
3. Litera b) a alineatului (2) al articolului 2 va avea
următorul cuprins:
îb) să beneficieze, pentru traseul de la domiciliu la
unitatea de pregătire, de abonament gratuit pe mijloacele
de transport în comun sau, după caz, de decontarea
cheltuielilor de transport pentru cel mult 4 deplasări în
cursul unei luni, dacă nu se pot deplasa zilnic la unitatea
de pregătire, în condițiile prevăzute de reglementările în
vigoare pentru salariații instituțiilor publice și regiilor
autonome cu specific deosebit, pe perioada delegării și
detașării în altă localitate, precum și în cazul deplasării, în
cadrul localității, în interesul serviciului, precum și de
abonament gratuit pe mijloacele de transport în comun pe
traseul de la unitatea de cazare la unitatea de pregătire.“
4. După alineatul (2) al articolului 2 se introduce un nou
alineat, alineatul (3), cu următorul cuprins:
î(3) Persoanele care beneficiază de servicii de formare
profesională gratuite, în situația în care locuiesc la o
distanță mai mare de 50 km de unitatea de pregătire și se
pot deplasa zilnic la aceasta, pot opta între a beneficia de
dreptul la cazare și la suma de bani pentru acoperirea
mesei și dreptul la abonament gratuit pe mijloacele de
transport în comun pe traseul de la domiciliu la unitatea
de pregătire.“
5. Articolul 7 va avea următorul cuprins:
îArt. 7. — (1) Abonamentul gratuit pe mijloacele de
transport în comun se acordă persoanelor care beneficiază
de servicii de formare profesională gratuite și se pot
deplasa zilnic la unitatea de pregătire, după caz:
a) pe mijloacele de transport feroviar și auto interurban,
precum și, după caz, pe cel mult două linii de transport
local pe traseul de la domiciliu la unitatea de pregătire,
dacă aceasta se află în altă localitate;
b) pentru maximum două linii de transport urban de
suprafață pe traseul de la domiciliu la unitatea de pregătire
a cursantului;

c) pentru mijloacele de transport urban subteran și o
linie de transport urban de suprafață pe traseul de la
domiciliu la unitatea de pregătire a cursantului.
(2) Abonamentul gratuit pe mijloacele de transport în
comun se acordă persoanelor care beneficiază de servicii
de formare profesională gratuite și nu se pot deplasa zilnic
la unitatea de pregătire, după caz:
a) pentru maximum două linii de transport urban de
suprafață pe traseul de la unitatea de cazare la unitatea
de pregătire a cursantului;
b) pentru mijloacele de transport urban subteran și o
linie de transport urban de suprafață pe traseul de la
unitatea de cazare la unitatea de pregătire a cursantului.
(3) Pentru traseele prevăzute la alin. (1) și (2) pentru
care nu se pot elibera abonamente, persoanele au dreptul
să beneficieze de decontarea biletelor de călătorie pe
mijloacele de transport în comun, în funcție de prezența în
cursul lunii la programul de formare profesională.
(4) Decontarea cheltuielilor de transport pentru
persoanele care nu se pot deplasa zilnic la unitatea de
pregătire se efectuează pentru cel mult 4 deplasări în
cursul unei luni, pe traseul cel mai scurt de la domiciliu la
locul de cazare.
(5) Costul abonamentelor sau al biletelor de călătorie,
precum și cheltuielile de transport se decontează, după
caz, de către agențiile pentru ocuparea forței de muncă
județene, respectiv a municipiului București, sau de către
centrele regionale de formare profesională a adulților, la
expirarea fiecărei perioade pentru care au fost procurate,
pe toată durata cursului, în condițiile prevăzute de
reglementările în vigoare pentru salariații instituțiilor publice
și ai regiilor autonome cu specific deosebit, pe perioada
delegării și detașării în altă localitate, precum și în cazul
deplasării, în cadrul localității, în interesul serviciului.“
6. După alineatul (1) al articolului 8 se introduce un nou
alineat, alineatul (11), cu următorul cuprins:
î(11) Persoanele care locuiesc la o distanță mai mare
de 50 km de unitatea de pregătire și se pot deplasa zilnic
la aceasta, în situația în care optează pentru a beneficia
de dreptul prevăzut la alin. (1) nu beneficiază de drepturile
prevăzute la art. 2 alin. (2) lit. b).“
Art. II. — Prezentul ordin se publică în Monitorul Oficial
al României, Partea I.

Ministrul muncii, solidarității sociale și familiei,
Gheorghe Barbu
București, 19 ianuarie 2006.
Nr. 40.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 105/3.II.2006 conține 8 pagini.

Prețul: 0,60 lei noi/6.000 lei vechi

&JUYDGY|112810]
ISSN 1453—4495

