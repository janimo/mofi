Anul 174 (XVIII) — Nr. 289

PARTEA

I

LEGI, DECRETE, HOTĂRÂRI ȘI ALTE ACTE

Joi, 30 martie 2006

SUMAR

Nr.

Pagina

Nr.
privind problemele de sănătate a animalelor ce
afectează comerțul intracomunitar cu animale din
speciile bovine și suine ............................................

10

— Ordin al ministrului integrării europene privind
modificarea și completarea Procedurilor de
implementare, monitorizare și evaluare a
subprogramului îDezvoltarea orașelor prin
stimularea activităților întreprinderilor mici și
mijlocii“ .......................................................................

10–11

83.

— Ordin al ministrului integrării europene privind
modificarea și completarea Procedurilor privind
implementarea subprogramului îInvestiții în servicii
sociale“ .......................................................................

11–12

101.

— Ordin al președintelui Agenției Naționale pentru
Întreprinderi Mici și Mijlocii și Cooperație privind
modificarea Procedurii de implementare a
Programului
pentru
sprijinirea
dezvoltării
întreprinderilor mici și mijlocii prin fonduri în limita
sumelor plătite pentru profitul brut reinvestit,
aprobată prin Ordinul președintelui Agenției
Naționale pentru Întreprinderi Mici și Mijlocii și
Cooperație nr. 64/2006 .............................................

12–13

131.

— Ordin al ministrului comunicațiilor și tehnologiei
informației privind aprobarea bugetului de venituri
și cheltuieli pe anul 2006 al Institutului Național de
Studii și Cercetări pentru Comunicații — I.N.S.C.C.
București ....................................................................

13–16

DECIZII ALE CURȚII CONSTITUȚIONALE
Decizia nr. 174 din 28 februarie 2006 referitoare la
excepția de neconstituționalitate a dispozițiilor
art. 206 din Codul penal ..........................................

2–3

Decizia nr. 175 din 28 februarie 2006 referitoare la
excepția de neconstituționalitate a dispozițiilor
art. 57 din Codul de procedură penală ..................

3–4

82.

HOTĂRÂRI ALE GUVERNULUI ROMÂNIEI
338.

346.

— Hotărâre pentru modificarea și completarea
Hotărârii Guvernului nr. 262/2005 privind trecerea
unor terenuri, proprietate publică a statului, din
administrarea Autorității Naționale a Vămilor în
administrarea Autorității Naționale Sanitare
Veterinare și pentru Siguranța Alimentelor .............

4–6

— Hotărâre pentru modificarea și completarea
Hotărârii Guvernului nr. 1.405/2005 privind
transmiterea unui teren, proprietate publică a
statului, din administrarea Autorității Naționale a
Vămilor în administrarea Autorității Naționale
Sanitare Veterinare și pentru Siguranța Alimentelor

7–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
61.

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare

Pagina

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 289/30.III.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 174
din 28 februarie 2006

referitoare la excepția de neconstituționalitate a dispozițiilor art. 206
din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 206 din Codul penal, excepție ridicată de
Victoria Velniciuc în Dosarul nr. 5.114/2005 al Judecătoriei
Craiova.
La apelul nominal este prezentă partea Nelu Iovan,
lipsind autoarea excepției, față de care procedura de citare
este legal îndeplinită.
Nelu Iovan depune la dosarul cauzei concluzii scrise,
prin care solicită respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, referindu-se la jurisprudența Curții Constituționale
în materie.
C U R T E A,

având în vedere actele și lucrările dosarului, reține
următoarele:
Prin Încheierea din 6 decembrie 2005, pronunțată în
Dosarul nr. 5.114/2005, Judecătoria Craiova a sesizat
Curtea Constituțională cu excepția de neconstituționalitate
a dispozițiilor art. 206 din Codul penal, excepție ridicată de
Victoria Velniciuc în dosarul menționat.
În motivarea excepției de neconstituționalitate se
susține că dispozițiile legale criticate încalcă libertatea de
exprimare, astfel cum este consacrată aceasta de
prevederile cuprinse în art. 30 alin. (1) din Legea
fundamentală și în art. 10 din Convenția pentru apărarea
drepturilor omului și a libertăților fundamentale, în opinia
autoarei excepției fiind îinadmisibilă lipsirea de libertatea de
exprimare a gândurilor și opiniilor“. Se susține, totodată, că
fapta incriminată de textul de lege criticat nu prezintă
gradul de pericol social al unei infracțiuni.
Judecătoria Craiova consideră că excepția de
neconstituționalitate este neîntemeiată, întrucât stabilirea
prin lege a unor restrângeri sau sancțiuni nu este o
măsură incompatibilă cu libertatea de exprimare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

Avocatul Poporului, referindu-se la jurisprudența în
materie a Curții Constituționale, consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 206 din Codul penal, având următoarea redactare:
îAfirmarea sau imputarea în public, prin orice mijloace, a unei
fapte determinate privitoare la o persoană, care, dacă ar fi
adevărată, ar expune acea persoană la o sancțiune penală,
administrativă sau disciplinară, ori disprețului public, se
pedepsește cu amendă de la 2.500.000 lei la 130.000.000 lei.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“
Dispozițiile constituționale pretins încălcate sunt cuprinse
în art. 20 referitor la tratatele internaționale privind
drepturile omului și în art. 30 alin. (1) privind libertatea de
exprimare. Se invocă, de asemenea, art. 10 din Convenția
pentru apărarea drepturilor omului și a libertăților
fundamentale, care consacră dreptul oricărei persoane la
libertatea de exprimare.
Examinând excepția astfel cum a fost formulată, Curtea
constată că s-a mai pronunțat în jurisprudența sa asupra
constituționalității art. 206 din Codul penal în cauze în
care, de asemenea, se invoca încălcarea dispozițiilor
constituționale referitoare la libertatea de exprimare. În
acest sens sunt, de exemplu, Decizia nr. 139 din 10 martie
2005, publicată în Monitorul Oficial al României, Partea I,
nr. 350 din 25 aprilie 2005, și Decizia nr. 346 din 28 iunie
2005, publicată în Monitorul Oficial al României, Partea I,
nr. 705 din 4 august 2005. Soluția de respingere a
excepției de neconstituționalitate, pronunțată de Curte cu
acele prilejuri, precum și considerentele care au
fundamentat-o sunt valabile și în prezenta cauză, întrucât
nu au intervenit elemente noi care să determine
schimbarea jurisprudenței Curții Constituționale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006

3

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 206 din Codul penal, excepție ridicată de Victoria
Velniciuc în Dosarul nr. 5.114/2005 al Judecătoriei Craiova.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 175
din 28 februarie 2006

referitoare la excepția de neconstituționalitate a dispozițiilor art. 57
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 57 din Codul de procedură penală,
excepție ridicată de Constantin Caraș în Dosarul
nr. 5.268/2005 al Înaltei Curți de Casație și Justiție —
Secția penală.
La apelul nominal lipsește autorul excepției, față de care
procedura de citare este legal îndeplinită.
Magistratul-asistent referă Curții că autorul excepției a
depus la dosarul cauzei un memoriu prin care solicită
admiterea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, referindu-se la jurisprudența Curții
Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 9 decembrie 2005, pronunțată în
Dosarul nr. 5.268/2005, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 57 din Codul de
procedură penală, excepție ridicată de Constantin Caraș în
dosarul menționat.
În motivarea excepției de neconstituționalitate se
susține, în esență, că art. 57 din Codul de procedură
penală încalcă principiul imparțialității justiției, întrucât
informațiile la care se referă acesta trebuie să fie puse și
la dispoziția părților, nu numai a instanței de judecată.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât textele de lege criticate nu încalcă
prevederile constituționale invocate. Se arată că informațiile
la care se referă art. 57 din Codul de procedură penală au
un caracter secret nu numai în raport cu petiționarul, ci și

cu celelalte părți, care, de asemenea, nu au acces la
aceste documente, solicitate doar pentru lămurirea instanței.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului, referindu-se la jurisprudența în
materie a Curții Constituționale, consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 57 din Codul de procedură penală, având următoarea
redactare: îPreședintele Curții Supreme de Justiție cere,
pentru lămurirea instanței, informații de la președintele instanței
ierarhic superioare celei la care se află cauza a cărei
strămutare se cere, comunicându-i totodată termenul fixat
pentru judecarea cererii de strămutare.
Când Curtea Supremă de Justiție este instanța ierarhic
superioară, informațiile se cer Ministerului Justiției.
În cazul introducerii unei noi cereri de strămutare cu privire
la aceeași cauză, cererea de informații este facultativă.“
Dispozițiile constituționale pretins încălcate sunt cuprinse
în art. 124 alin. (2), potrivit căruia îJustiția este unică,
imparțială și egală pentru toți“.
Examinând excepția astfel cum a fost formulată, Curtea
reține că strămutarea constituie o procedură specială de
stabilire a competenței teritoriale a instanței de judecată,
menită să asigure condițiile unui proces echitabil, inclusiv
sub aspectul judecării cauzei de o instanță imparțială.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 289/30.III.2006

Astfel, faptele asupra cărora este chemată să se pronunțe
instanța competentă să judece cererea de strămutare nu
țin de pricina însăși, ci de asigurarea condițiilor pe care le
implică normele procedurale, respectiv nepărtinirea și
obiectivitatea în soluționarea cauzei. Întrucât informațiile
obținute în cadrul acestei proceduri nu privesc soluționarea

în fond a procesului penal, faptul că nu sunt accesibile
părților nu este de natură să aducă atingere în nici un fel
drepturilor procesuale ale acestora și, cu atât mai puțin,
principiului imparțialității justiției, câtă vreme scopul solicitării
acestor informații este tocmai acela de a stabili dacă în
cauză este asigurată și această garanție procedurală.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 57 din Codul de procedură penală, excepție ridicată
de Constantin Caraș în Dosarul nr. 5.268/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 28 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 262/2005 privind trecerea unor terenuri,
proprietate publică a statului, din administrarea Autorității Naționale a Vămilor în administrarea
Autorității Naționale Sanitare Veterinare și pentru Siguranța Alimentelor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 262/2005
privind trecerea unor terenuri, proprietate publică a statului,
din administrarea Autorității Naționale a Vămilor în
administrarea Autorității Naționale Sanitare Veterinare și
pentru Siguranța Alimentelor, publicată în Monitorul Oficial
al României, Partea I, nr. 293 din 7 aprilie 2005, se
modifică și se completează după cum urmează:
1. Articolul 1 va avea următorul cuprins:
îArt. 1. — Se aprobă trecerea unor terenuri, proprietate
publică a statului, identificate potrivit anexei nr. 1 și planului
prevăzut în anexa nr. 2, care fac parte integrantă din
prezenta hotărâre, din administrarea Autorității Naționale a
Vămilor în administrarea Autorității Naționale Sanitare
Veterinare și pentru Siguranța Alimentelor.“

2. Anexa la hotărâre devine anexa nr. 1.
3. Prima coloană a poziției a II-a îAlbița“ din anexa nr. 1
va avea următorul cuprins:
îLocul unde este situat terenul care se transmite
Vama Albița — satul Râșești, comuna Drânceni, județul
Vaslui; terenul se află în vama Albița, pe sensul de intrare
în România, pe partea dreaptă, în zona platformei de
control a Companiei Naționale de Autostrăzi și Drumuri
Naționale din România, înainte de terminalul de marfă,
conform planului prevăzut în anexa nr. 2.“
4. Hotărârea se completează cu anexa nr. 2 cuprinzând
planul prevăzut în anexa la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul finanțelor publice,
Sebastian Teodor Gheorghe Vlădescu
București, 16 martie 2006.
Nr. 338.

PDF compression, OCR, web-optimization with CVISION's PdfCompressor

5

*) Anexa este reprodusă în facsimil.

ANEXĂ*)
(Anexa nr. 2
la Hotărârea Guvernului nr. 262/2005)

MONITORUL OFICIAL AL ROMÂNIEI, PARTEA I, Nr. 289/30.III.2006

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 289/30.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006

7

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.405/2005
privind transmiterea unui teren, proprietate publică a statului, din administrarea
Autorității Naționale a Vămilor în administrarea Autorității Naționale Sanitare Veterinare
și pentru Siguranța Alimentelor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.405/2005
privind transmiterea unui teren, proprietate publică a
statului, din administrarea Autorității Naționale a Vămilor în
administrarea Autorității Naționale Sanitare Veterinare și
pentru Siguranța Alimentelor, publicată în Monitorul Oficial
al României, Partea I, nr. 1.050 din 25 noiembrie 2005, se
modifică și se completează după cum urmează:
1. Articolul 1 va avea următorul cuprins:
îArt. 1. — Se aprobă transmiterea unui teren aflat în
proprietatea publică a statului, situat în satul Râșești,
comuna Drânceni, județul Vaslui, identificat potrivit anexei
nr. 1 și planului prevăzut în anexa nr. 2, care fac parte
integrantă din prezenta hotărâre, din administrarea
Autorității Naționale a Vămilor în administrarea Autorității

Naționale Sanitare Veterinare și pentru Siguranța
Alimentelor.“
2. Anexa la hotărâre devine anexa nr. 1.
3. Prima coloană a anexei nr. 1 va avea următorul
cuprins:
îLocul unde este situat terenul
Vama Albița — satul Râșești, comuna Drânceni, județul
Vaslui; terenul se află în vama Albița, pe sensul de intrare
în România, pe partea dreaptă, în zona platformei de
control a Companiei Naționale de Autostrăzi și Drumuri
Naționale din România, înainte de terminalul de marfă,
conform planului prevăzut în anexa nr. 2.“
4. Hotărârea se completează cu anexa nr. 2 cuprinzând
planul prevăzut în anexa la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 346.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006

*) Anexa este reprodusă în facsimil.

ANEXĂ*)
(Anexa nr. 2
la Hotărârea Guvernului nr. 1.405/2005)

8

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 289/30.III.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind problemele de sănătate a animalelor
ce afectează comerțul intracomunitar cu animale din speciile bovine și suine
Văzând Referatul de aprobare nr. 21.670 din 3 martie 2006, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
problemele de sănătate a animalelor ce afectează comerțul
intracomunitar cu animale din speciile bovine și suine,
prevăzută în anexa*) care face parte integrantă din
prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 236/2002 pentru aprobarea Normei sanitare
veterinare privind problemele de sănătate a animalelor, ce
afectează comerțul României cu statele membre ale Uniunii
Europene cu animale din speciile bovine și porcine,

publicat în Monitorul Oficial al României, Partea I, nr. 835
din 20 noiembrie 2002.
(2) De la data intrării în vigoare a prezentului ordin
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin constituie transpunerea
Directivei Consiliului 64/432/CEE privind problemele de
sănătate a animalelor ce afectează comerțul intracomunitar
cu animale din speciile bovine și suine, publicată în
Jurnalul Oficial al Comunităților Europene (JOCE) nr. L 121
din 29 iulie 1964, p. 1.977, așa cum a fost modificată ultima
dată de Regulamentul Consiliului nr. 1/2005, publicat în
Jurnalul Oficial al Comunităților Europene (JOCE) nr. L 03
din 5 ianuarie 2005, p. 1.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

Președintele Autorității Naționale Sanitare Veterinare și pentru Siguranța Alimentelor,
Ion Agafiței
București, 13 martie 2006.
Nr. 61.
*) Anexa se publică ulterior în Monitorul Oficial al României, Partea I, nr. 289 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL INTEGRĂRII EUROPENE

ORDIN
privind modificarea Procedurilor de implementare, monitorizare și evaluare
a subprogramului îDezvoltarea orașelor prin stimularea activităților întreprinderilor mici și mijlocii“
Având în vedere prevederile:
— Legii nr. 315/2004 privind dezvoltarea regională în România, cu modificările ulterioare;
— Hotărârii Guvernului nr. 322/2003 privind aprobarea structurii, indicatorilor și fondurilor aferente subprogramului
îDezvoltarea orașelor prin stimularea activităților întreprinderilor mici și mijlocii“, care se finanțează de la bugetul de stat
prin bugetele Ministerului Integrării Europene pe anii 2003, 2004 și 2005 în cadrul programelor regionale specifice, cu
modificările ulterioare;
— Ordinului ministrului dezvoltării și prognozei nr. 101/2003 privind aprobarea Procedurilor de implementare,
monitorizare și evaluare a subprogramului îDezvoltarea orașelor prin stimularea activităților întreprinderilor mici și mijlocii“,
cu modificările ulterioare,
în temeiul art. 6 alin. (4) din Hotărârea Guvernului nr. 402/2004 privind organizarea și funcționarea Ministerului
Integrării Europene, cu modificările ulterioare,
ministrul integrării europene emite prezentul ordin.
Art. 1. — Procedurile de implementare, monitorizare și
evaluare a subprogramului îDezvoltarea orașelor prin

stimularea activităților întreprinderilor mici și mijlocii“,
aprobate prin Ordinul ministrului dezvoltării și prognozei

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006
nr. 101/2003, publicat în Monitorul Oficial al României,
Partea I, nr. 383 și nr. 383 bis din 3 iunie 2003, cu
modificările ulterioare, se modifică și se completează conform
anexei care face parte integrantă din prezentul ordin.

11

Art. 2. — Prezentul ordin se publică în Monitorul Oficial
al României, Partea I.
Art. 3. — Direcția implementare va duce la îndeplinire
prevederile prezentului ordin.

Ministrul integrării europene,
Anca Daniela Boagiu
București, 31 ianuarie 2006.
Nr. 82.
ANEXĂ

MODIFICĂRI

la Procedurile de implementare, monitorizare și evaluare a subprogramului
îDezvoltarea orașelor prin stimularea activităților întreprinderilor mici și mijlocii“,
aprobate prin Ordinul ministrului dezvoltării și prognozei nr. 101/2003, cu modificările ulterioare
1. La subcapitolul 13.1 îContractul de finanțare a
proiectului“, paragraful îTermene limită“, după liniuța a 3-a
se introduce o nouă liniuță cu următorul cuprins:
î— beneficiarii care au primit fonduri din bugetul
subprogramului, conform contractelor de finanțare, și care,
până la data de 31 decembrie 2005, au fost în
imposibilitatea realizării activităților prevăzute în proiectul
respectiv, din motive determinate de cauze tehnicoeconomice, pot solicita prelungirea duratei de execuție a
proiectului cu până la 6 luni, modificându-se corespunzător
clauzele contractuale.“
2. La subcapitolul 17.1 îRaportări efectuate de către
beneficiari“, după litera C a primului paragraf se introduce
un nou paragraf cu următorul cuprins:
îBeneficiarii cărora li s-a aprobat prelungirea duratei de
execuție a proiectelor cu maximum 6 luni vor depune
raportul final până la sfârșitul acestei perioade.“
3. Punctul 6) din anexa nr. 1 îBugetul subprogramului“
la proceduri va avea următorul cuprins:
î6) În termen de 7 luni de la data finalizării
subprogramului (31 decembrie 2005), Ministerul Integrării
Europene prezintă Consiliului Național pentru Dezvoltare
Regională Raportul final privind rezultatele subprogramului.“
4. La anexa nr. 3 îGhidul solicitantului“ la proceduri, la
capitolul 12 îCondițiile de încheiere a contractelor“,
paragraful îTermene limită“, după liniuța a 3-a se
introduce o nouă liniuță cu următorul cuprins:

î— beneficiarii care au primit fonduri din bugetul
subprogramului, conform contractelor de finanțare, și care,
până la data de 31 decembrie 2005, au fost în
imposibilitatea realizării activităților prevăzute în proiectul
respectiv, din motive determinate de cauze tehnicoeconomice, pot solicita prelungirea duratei de execuție a
proiectului cu până la 6 luni, modificându-se corespunzător
clauzele contractuale.“
5. În anexa B2 îRaportarea și monitorizarea“ la anexa
nr. 8 la proceduri, la capitolul îRaportul beneficiarului“,
la îRaportul final al Beneficiarului“ se introduce alineatul 2
cu următorul cuprins:
îBeneficiarii care până la data de 31 decembrie 2005
au fost în imposibilitatea realizării activităților prevăzute în
proiect și cărora li s-a aprobat prelungirea duratei de
execuție cu maximum 6 luni vor depune rapoartele finale
până la sfârșitul acestei perioade.“
6. În anexa B2 îRaportarea și monitorizarea“ la anexa
nr. 8 la proceduri, ultimul paragraf al capitolului îRaportul
beneficiarului“ va avea următorul cuprins:
îProiectele vor fi monitorizate în perioada de valabilitate
a contractelor de finanțare, respectiv timp de 5 ani de la
data finalizării execuției acestora.“
7. În anexa J îFișă monitorizare contract“ la anexa
nr. 19 la proceduri, la secțiunea B îDesfășurarea
proiectului“, poziția a 5-a va avea următorul cuprins:
îProiect finalizat la data de: (data rezultată după
prelungirea cu 6 luni a duratei de execuție a proiectului).“

MINISTERUL INTEGRĂRII EUROPENE

ORDIN
privind modificarea Procedurilor privind implementarea subprogramului
îInvestiții în servicii sociale“
Având în vedere prevederile:
— Legii nr. 315/2004 privind dezvoltarea regională în România, cu modificările ulterioare;
— Hotărârii Guvernului nr. 93/2003 privind aprobarea structurii, indicatorilor și fondurilor aferente subprogramului
îInvestiții în servicii sociale“, care se finanțează de la bugetul de stat prin bugetele Ministerului Integrării Europene pe anii
2003, 2004 și 2005 în cadrul programelor regionale specifice, cu modificările ulterioare;
— Ordinului ministrului dezvoltării și prognozei nr. 39/2003 pentru aprobarea Procedurilor privind implementarea
subprogramului îInvestiții în servicii sociale“, cu modificările ulterioare,
în temeiul art. 6 alin. (4) din Hotărârea Guvernului nr. 402/2004 privind organizarea și funcționarea Ministerului
Integrării Europene, cu modificările ulterioare,
ministrul integrării europene emite prezentul ordin.
Art. 1. — Procedurile privind implementarea subprogramului îInvestiții în servicii sociale“, aprobate prin Ordinul

ministrului dezvoltării și prognozei nr. 39/2003, publicat în
Monitorul Oficial al României, Partea I, nr. 169 din

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 289/30.III.2006

18 martie 2003, cu modificările ulterioare, se modifică și se
completează conform anexei care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I.
Art. 3. — Direcția implementare va duce la îndeplinire
prevederile prezentului ordin.

Ministrul integrării europene,
Anca Daniela Boagiu
București, 31 ianuarie 2006.
Nr. 83.
ANEXĂ

MODIFICĂRI

la Procedurile privind implementarea subprogramului îInvestiții în servicii sociale“,
aprobate prin Ordinul ministrului dezvoltării și prognozei nr. 39/2003, cu modificările ulterioare
1. La subcapitolul 12.1 îContractul de finanțare
nerambursabilă a proiectului“ se introduce un nou
paragraf cu următorul cuprins:
îBeneficiarii care au primit fonduri din bugetul
subprogramului, conform contractelor de finanțare
nerambursabilă, și care, până la data de 31 decembrie
2005, au fost în imposibilitatea realizării activităților
prevăzute în proiectul respectiv, din motive determinate de
cauze tehnico-economice, pot solicita prelungirea duratei de
execuție a proiectului cu până la 6 luni, modificându-se
corespunzător clauzele contractuale.“
2. La subcapitolul 16.1 îRaportări efectuate de către
beneficiar“ se introduce un nou paragraf cu următorul
cuprins:

îBeneficiarii cărora li s-a aprobat prelungirea duratei de
execuție a proiectelor cu maximum 6 luni vor depune
raportul final până la sfârșitul acestei perioade.“
3. Paragraful de la subcapitolul 16.3 îRaportări
efectuate de Ministerul Integrării Europene“ va avea
următorul cuprins:
îÎn termen de 7 luni de la data finalizării subprogramului
(31 decembrie 2005), Ministerul Integrării Europene prezintă
Consiliului Național pentru Dezvoltare Regională și
Guvernului României Raportul final privind implementarea
subprogramului.“

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea Procedurii de implementare a Programului pentru sprijinirea dezvoltării
întreprinderilor mici și mijlocii prin fonduri în limita sumelor plătite pentru profitul brut reinvestit,
aprobată prin Ordinul președintelui Agenției Naționale pentru Întreprinderi Mici și Mijlocii
și Cooperație nr. 64/2006
Având în vedere prevederile anexei nr. 3/12/18 la Legea bugetului de stat pe anul 2006 nr. 379/2005, ale art. 26
și 261 din Legea nr. 346/2004 privind stimularea înființării și dezvoltării întreprinderilor mici și mijlocii, cu modificările și
completările ulterioare, precum și prevederile art. 4 alin. (1) pct. 12 din Hotărârea Guvernului nr. 753/2003 privind
organizarea și funcționarea Agenției Naționale pentru Întreprinderi Mici și Mijlocii și Cooperație, cu modificările și
completările ulterioare,
în temeiul art. 5 alin. (4) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. I. — Procedura de implementare a Programului
pentru sprijinirea dezvoltării întreprinderilor mici și mijlocii
prin fonduri în limita sumelor plătite pentru profitul brut
reinvestit, aprobată prin Ordinul președintelui Agenției
Naționale pentru Întreprinderi Mici și Mijlocii și Cooperație
nr. 64/2006, publicat în Monitorul Oficial al României,
Partea I, nr. 212 din 8 martie 2006, se modifică după cum
urmează:
1. Alineatul (4) al punctului 3 va avea următorul cuprins:

î(4) Societățile comerciale care în ultimii 3 ani au
beneficiat de ajutoare de stat în valoare totală mai mare
de 400 mii lei (RON), cumulat, nu beneficiază de
prevederile acestui program.“
2. Alineatul (1) al subpunctului 5.1 va avea următorul
cuprins:
î5.1. (1) Prin Program se alocă 16% din sumele
cheltuite în anul 2005 din profit pentru achiziționarea de
active corporale și necorporale prevăzute la pct. 4,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006
facturate după 1 ianuarie 2005, achitate și puse în
funcțiune până la 31 decembrie 2005.
Exemple de calcul: A. În anul 2005 agentul economic a
achiziționat prin profit un echipament tehnologic în valoare
de 20 mii lei (RON); prin program se alocă 20 mii lei
(RON) x 16% = 3,2 mii lei (RON); sumele astfel calculate
nu trebuie să depășească impozitul pe profit datorat și
plătit, aferent anului 2005;
B. În anul 2005 un agent economic a achiziționat un
echipament tehnologic în valoare de 100 mii lei (RON) —

13

60 mii lei (RON) din credit și 40 mii lei (RON) din profit;
prin program se alocă 40 mii lei (RON) x 16% = 6,4 mii
lei (RON); sumele astfel calculate nu trebuie să
depășească impozitul pe profit datorat și plătit, aferent
anului 2005.“
Art. II. — Prezentul ordin va fi publicat în Monitorul
Oficial al României,

Partea I, și va intra în vigoare de la

data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici

București, 22 martie 2006.
Nr. 101.

MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind aprobarea bugetului de venituri și cheltuieli pe anul 2006
al Institutului Național de Studii și Cercetări pentru Comunicații — I.N.S.C.C. București
Având în vedere prevederile art. 24 din Ordonanța Guvernului nr. 57/2002 privind cercetarea științifică și
dezvoltarea tehnologică, aprobată cu modificări și completări prin Legea nr. 324/2003, cu modificările și completările
ulterioare,
în baza Legii nr. 292/2002 privind stabilirea modalității de aprobare a bugetelor de venituri și cheltuieli ale
institutelor naționale de cercetare-dezvoltare,
ministrul comunicațiilor și tehnologiei informației emite prezentul ordin.
Art. 1. — Se aprobă bugetul de venituri și cheltuieli pe
anul 2006 al Institutului Național de Studii și Cercetări
pentru Comunicații — I.N.S.C.C. București, aflat în
coordonarea Ministerului Comunicațiilor și Tehnologiei
Informației, potrivit anexei*) care face parte integrantă din
prezentul ordin.
Art. 2. — Cheltuielile totale aferente veniturilor înscrise
în bugetul de venituri și cheltuieli prevăzut la art. 1
reprezintă limite maxime care nu pot fi depășite decât în
cazuri bine justificate și numai cu aprobarea Ministerului
Comunicațiilor și Tehnologiei Informației și cu avizul

Ministerului Finanțelor Publice și al Ministerului Muncii,
Solidarității Sociale și Familiei.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Direcția economică, resurse umane și
administrativă din cadrul Ministerului Comunicațiilor și
Tehnologiei Informației și Institutul Național de Studii și
Cercetări pentru Comunicații — I.N.S.C.C. București vor
duce la îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul comunicațiilor și tehnologiei informației,
Zsolt Nagy
București, 22 martie 2006.
Nr. 131.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 289/30.III.2006

ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 289/30.III.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 289/30.III.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 289/30.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114654]
ISSN 1453—4495

PDF compression, OCR, web-optimization with CVISION's PdfCompressor

