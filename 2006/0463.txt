Anul 174 (XVIII) — Nr. 463

PARTEA

I

Luni, 29 mai 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 375 din 4 mai 2006 referitoare la excepția de
neconstituționalitate a dispozițiilor art. 394 alin. 2
din Codul de procedură penală ...............................
Decizia nr. 386 din 9 mai 2006 referitoare la excepția de
neconstituționalitate a prevederilor art. 60 și ale
art. 61 alin. (1) lit. c) din Legea nr. 64/1995
privind procedura reorganizării judiciare și a
falimentului .................................................................

1–3
635.
3–5

HOTĂRÂRI ALE GUVERNULUI ROMÂNIEI
536.

— Hotărâre pentru aprobarea indicatorilor tehnicoeconomici ai obiectivelor de investiții cuprinse în
îProiectul nr. 3 — Modernizarea infrastructurii de
apă și apă uzată în bazinul Criș, în județul Vaslui

DECIZII

ALE

796.

CURȚII

și în municipiul Ploiești” din cadrul Memorandumului
aprobat în ședința Guvernului din 12 ianuarie 2006
pentru aprobarea unor împrumuturi de până la
1.441.000.000 euro în perioada 2006—2009, pentru
finanțarea investițiilor prioritare de mediu și
gospodărire a apelor..................................................
— Hotărâre pentru aprobarea practicării sportului
profesionist în ramurile de sport kick box și thai
box..............................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului finanțelor publice privind
procedura de predare-primire a bunurilor
proprietate publică a statului date în administrarea
instituțiilor publice ......................................................

5–7

7

8

CONSTITUȚIONALE

CURTEA CONSTITUȚIONALĂ

D E C I Z I A Nr. 375
din 4 mai 2006

referitoare la excepția de neconstituționalitate a dispozițiilor art. 394 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu

—
—
—
—
—
—

președinte
judecător
judecător
judecător
judecător
judecător

Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 394 alin. 2 din Codul de procedură

2

MONITORUL OFICIAL AL ROMÂNIEI, PARTEA I, Nr. 463/29.V.2006

penală, excepție ridicată de Miron Victor Panaitescu în
Dosarul nr. 19.968/1/2005 al Înaltei Curți de Casație și
Justiție — Secția penală.
La apelul nominal este prezent autorul excepției.
Având cuvântul, Miron Victor Panaitescu solicită
admiterea excepției de neconstituționalitate așa cum a fost
formulată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat nu încalcă
dispozițiile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2006, pronunțată în
Dosarul nr. 19.968/1/2005, Înalta Curte de Casație și
Justiție — Secția penală a sesizat Curtea Constituțională
cu excepția de neconstituționalitate a dispozițiilor art. 394
alin. 2 din Codul de procedură penală, excepție ridicată de
Miron Victor Panaitescu în dosarul menționat.
În motivarea excepției de neconstituționalitate se
susține, în esență, că textul de lege criticat încalcă dreptul
la un proces echitabil, deoarece condiționează introducerea
cererii de revizuire întemeiată pe descoperirea unor fapte
sau împrejurări ce nu au fost cunoscute de instanță la
soluționarea cauzei, de necesitatea ca pe baza faptelor
sau împrejurărilor noi să se poată dovedi netemeinicia
hotărârii de achitare, de încetare a procesului penal ori de
condamnare. În opinia autorului excepției, această condiție
impusă de norma criticată este îrestrictivă“ și, întrucât a
fost eliminată calea de atac a recursului în anulare, se
creează posibilitatea ca un abuz al instanței de recurs să
nu mai poată fi îndreptat.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, deoarece îîntre textul invocat ca
neconstituțional și prevederile constituționale la care se
face referire nu există nici o incompatibilitate.“
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului, referindu-se la jurisprudența Curții
Constituționale în materie, apreciază că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1

alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 394 alin. 2 din Codul de procedură penală,
având următorul cuprins: îCazul de la lit. a) constituie motiv
de revizuire, dacă pe baza faptelor sau împrejurărilor noi se
poate dovedi netemeinicia hotărârii de achitare, de încetare a
procesului penal ori de condamnare.“
Prevederile din Legea fundamentală pretins încălcate
sunt cele cuprinse în art. 21 alin. (3), privind dreptul la un
proces echitabil.
Examinând excepția de neconstituționalitate astfel cum a
fost ridicată, Curtea constată că art. 394 din Codul de
procedură penală, în ansamblul său, a mai fost supus
controlului de constituționalitate, prin raportare la aceleași
dispoziții constituționale invocate și în prezenta cauză.
Astfel, de exemplu, prin Decizia nr. 250 din 15 iunie 2004,
publicată în Monitorul Oficial al României, Partea I, nr. 728
din 12 august 2004, Curtea Constituțională, respingând ca
neîntemeiată excepția de neconstituționalitate, a reținut că
îdispozițiile art. 394 din Codul de procedură penală sunt în
acord [...] cu prevederile care reglementează dreptul la un
proces echitabil, cuprinse în art. 21 alin. (3) din Constituție,
respectiv în art. 6 pct. 1 din Convenția pentru apărarea
drepturilor omului și a libertăților fundamentale [...]. Astfel,
faptul că revizuirea se poate exercita numai în anumite
cazuri, strict și limitativ prevăzute de legiuitor, este
determinat de caracterul acesteia de cale extraordinară de
atac și nu împiedică părțile interesate de a apela la
instanțele judecătorești, de a fi apărate, de a promova
căile de atac ordinare prevăzute de lege și de a se
prevala de garanțiile procesuale care condiționează un
proces echitabil. [...] Posibilitatea exercitării căii de atac
extraordinare a revizuirii reprezintă o garanție în plus a
eliminării pericolului neîndreptării erorilor judiciare, în
concordanță cu imperativele dreptului la un proces
echitabil, iar nu o încălcare a acestui drept.“
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea, fiind aplicabile și în
ceea ce privește alin. 2 al art. 394 din Codul de procedură
penală, care condiționează revizuirea întemeiată pe
descoperirea de fapte sau împrejurări ce nu au fost
cunoscute de instanță la soluționarea cauzei.
De altfel, revizuirea constituie o cale extraordinară de
atac, reglementată de legiuitor în temeiul prerogativelor
acordate acestuia de prevederile art. 126 alin. (2) din
Constituție, republicată, potrivit cărora îCompetența
instanțelor judecătorești și procedura de judecată sunt
prevăzute numai prin lege“. Aceste dispoziții constituționale
conferă legiuitorului competența exclusivă de a stabili
procedura de judecată și îl îndrituiesc pe acesta ca, în
considerarea unor situații deosebite, să stabilească reguli
speciale de procedură, precum și modalități de exercitare
a drepturilor procesuale, așa cum este și cazul
reglementării exprese și limitative a cazurilor în care poate
fi promovată revizuirea, precum și a condițiilor în care
poate fi exercitată această cale de atac.

MONITORUL OFICIAL AL ROMÂNIEI, PARTEA I, Nr. 463/29.V.2006

3

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 394 alin. 2 din Codul de procedură penală, excepție
ridicată de Miron Victor Panaitescu în Dosarul nr. 19.968/1/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 386
din 9 mai 2006

referitoare la excepția de neconstituționalitate a prevederilor art. 60 și ale art. 61 alin. (1) lit. c)
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Valentina Bărbățeanu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 60 și ale art. 61 alin. (1) lit. c) din
Legea nr. 64/1995 privind procedura reorganizării judiciare
și a falimentului, excepție ridicată de Societatea Comercială
îFlowtex Technology“ — S.A. din Mediaș în Dosarul
nr. 2.523/2003 al Tribunalului Sibiu — Secția comercială și
de contencios administrativ.
La apelul nominal răspunde, pentru autorul excepției,
domnul avocat Diamant Betinio, apărător cu delegație la
dosar, lipsind celelalte părți, față de care procedura de
citare a fost legal îndeplinită.
Reprezentantul autorului excepției, în prealabil discutării
fondului, solicită restituirea dosarului în cadrul căruia a
ridicat excepția de neconstituționalitate pentru ca Tribunalul
Sibiu — Secția comercială și de contencios administrativ
să-și motiveze opinia cu privire la excepție, așa cum
prevăd dispozițiile art. 29 alin. (4) din Legea nr. 47/1992
privind organizarea și funcționarea Curții Constituționale.
Reprezentantul Ministerului Public pune concluzii de
respingere a cererii, invocând, în sprijinul acestei susțineri,
Decizia Curții Constituționale nr. 353 din 29 iunie 2005,
publicată în Monitorul Oficial al României, Partea I, nr. 693
din 2 august 2005.
Deliberând, Curtea respinge cererea, întrucât, așa cum
deja a stabilit în jurisprudența sa, nici măcar îlipsa opiniei

instanței judecătorești din încheierile de sesizare nu poate
opri Curtea să judece cauzele ce i-au fost deduse,
deoarece încălcarea de către instanță a obligației de a-și
exprima opinia nu poate paraliza exercitarea dreptului
conferit de Constituție autorilor excepției, de a o invoca și,
în mod corelativ, de a primi soluția rezultată din controlul
legii de către Curtea Constituțională“ (Decizia nr. 47 din
5 martie 1997, publicată în Monitorul Oficial al României,
Partea I, nr. 146 din 10 aprilie 1998). Or, în prezenta
cauză, Tribunalul Sibiu — Secția comercială și de
contencios administrativ și-a exprimat opinia asupra
excepției, fără însă să o motiveze.
Cauza aflându-se în stare de judecată, Curtea acordă
cuvântul reprezentantului autorului excepției, care solicită
instanței de contencios constituțional să pronunțe o decizie
prin care să constate că dispozițiile de lege sunt
neconstituționale în măsura în care se aplică creanțelor
născute ulterior încheierii actului pretins fraudulos.
Reprezentantul Ministerului Public pune concluzii de
respingere, ca neîntemeiată, a excepției de neconstituționalitate.
Arată că prin normele criticate legiuitorul nu sancționează toate
actele încheiate de debitor în interval de 3 ani înainte de
momentul deschiderii procedurii reorganizării judiciare, ci doar
pe cele dovedite ca fiind frauduloase.
C U R T E A,

având în vedere actele și lucrările dosarului, constată
următoarele:
Prin Încheierea din 9 ianuarie 2006, pronunțată în
Dosarul nr. 2.523/2003, Tribunalul Sibiu — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor îart. 44 și ale art. 45 alin. (1) lit. c) din Legea
nr. 64/1995 privind procedura reorganizării judiciare și a
falimentului“. Excepția de neconstituționalitate a fost ridicată

4

MONITORUL OFICIAL AL ROMÂNIEI, PARTEA I, Nr. 463/29.V.2006

de Societatea Comercială îFlowtex Technology“ — S.A. din
Mediaș, într-o cauză comercială având ca obiect anularea
unor acte.
În motivarea excepției de neconstituționalitate se
susține că prevederile criticate sunt neconstituționale în
măsura în care prin actele menționate în cuprinsul acestora
au fost prejudiciate creanțele născute ulterior încheierii
actului pretins fraudulos. Se consideră că dacă s-ar admite
că în temeiul textelor de lege criticate se pot anula acte
încheiate în cei 3 ani anteriori deschiderii procedurii, în
vederea întregirii masei patrimoniale și satisfacerii unor
creanțe născute ulterior actului pretins fraudulos, ar fi
nesocotite dispozițiile art. 44 alin. (1) din Constituție și cele
ale art. 1 din Protocolul nr. 1 adițional la Convenția pentru
apărarea drepturilor omului și a libertăților fundamentale.
Tribunalul Sibiu — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului arată, în primul rând, că, în urma
renumerotării textelor cu prilejul republicării Legii
nr. 64/1995 în Monitorul Oficial al României, Partea I,
nr. 1.066 din 17 noiembrie 2004, prevederile art. 44 și ale
art. 45 alin. (1) lit. c) au devenit art. 60, respectiv art. 61
alin. (1) lit. c). Consideră că textele de lege ce constituie
obiect al excepției sunt în deplină concordanță cu
prevederile constituționale privind garantarea dreptului de
proprietate, publică sau privată. Aceasta, deoarece prin
dispozițiile criticate se urmărește protecția egală a dreptului
de proprietate, sancționându-se numai reaua-credință în
exercitarea de către debitori a drepturilor lor, prin
încheierea unor acte juridice frauduloase în dauna
creditorilor. Anularea unor asemenea acte juridice nu are
drept efect confiscarea bunurilor care au făcut obiectul
actelor juridice anulate, ci restabilirea situației anterioare
încheierii actului juridic fraudulos.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie,
conform încheierii de sesizare a Curții Constituționale,
prevederile îart. 44 și ale art. 45 alin. (1) lit. c) din Legea
nr. 64/1995 privind procedura reorganizării judiciare și a
falimentului“. Din motivarea excepției se observă însă că
este vorba de prevederile art. 60 și ale art. 61 alin. (1)

lit. c) din Legea nr. 64/1995, republicată în Monitorul Oficial
al României, Partea I, nr. 1.066 din 17 noiembrie 2004,
care au următoarea redactare:
— Art. 60: îAdministratorul sau, după caz, lichidatorul
poate introduce la judecătorul-sindic acțiuni pentru anularea
actelor frauduloase încheiate de debitor în dauna drepturilor
creditorilor, în cei 3 ani anteriori deschiderii procedurii.“
— Art. 61: î(1) Administratorul sau, după caz, lichidatorul
poate introduce la judecătorul-sindic acțiuni pentru anularea
constituirilor sau transferurilor de drepturi patrimoniale către
terți și pentru restituirea de către aceștia a bunurilor transmise
și a valorii altor prestații executate, realizate de debitor prin
următoarele acte: [...]
c) acte încheiate, în cei 3 ani anteriori deschiderii procedurii,
cu intenția tuturor părților implicate în acestea de a sustrage
bunuri de la urmărirea de către creditori sau de a le leza în
orice alt fel drepturile;“
În opinia autorului excepției de neconstituționalitate,
prevederile de lege criticate contravin dispozițiilor art. 44
alin. (1) din Constituție, referitoare la garantarea dreptului
de proprietate și a creanțelor asupra statului, precum și
celor ale art. 1 din Protocolul nr. 1 adițional la Convenția
pentru apărarea drepturilor omului și a libertăților
fundamentale, privind protecția proprietății.
Examinând excepția de neconstituționalitate, Curtea
constată că dispozițiile art. 60 și ale art. 61 alin. (1) lit. c)
din Legea nr. 64/1995, republicată, au conținutul normativ
asemănător cu cel al prevederilor art. 44 și ale art. 45
alin. (1) lit. c) din Legea nr. 64/1995 în forma anterioară
republicării, texte asupra cărora Curtea Constituțională s-a
mai pronunțat prin Decizia nr. 74 din 26 februarie 2004,
publicată în Monitorul Oficial al României, Partea I, nr. 290
din 1 aprilie 2004, respingând ca neîntemeiată excepția de
neconstituționalitate. S-a reținut, cu acel prilej, că
dispozițiile legale criticate constituie o aplicare — în cadrul
procedurii falimentului — a prevederilor art. 975 din Codul
civil privind acțiunea pauliană, prin care se stabilește
dreptul creditorilor de a ataca actele frauduloase încheiate
de debitori în dauna lor. Spre deosebire de titularii acțiunii
pauliene (art. 975 din Codul civil), și anume creditorii,
titularii acțiunii în anularea actelor frauduloase încheiate de
debitor în dauna creditorilor săi pot fi administratorul sau
lichidatorul desemnat în cauză. Totodată, Curtea
Constituțională a reținut că dispozițiile legale criticate
sancționează tocmai reaua-credință în exercitarea de către
debitori a drepturilor lor, prin acte juridice încheiate în
dauna creditorilor. Dacă scopul părților contractante sau cel
puțin al debitorului la încheierea actului juridic respectiv l-a
constituit fraudarea creditorilor, atunci actul are o cauză
ilicită, iar, potrivit art. 966 din Codul civil, acesta nu poate
avea nici un efect. Aceste considerente, ce au stat la baza
pronunțării soluției în decizia amintită, se constituie în
argumente în favoarea concluziei că textele de lege
criticate nu contravin prevederilor constituționale și
convenționale privitoare la protecția proprietății, invocate de
autorul prezentei excepții.
Cât privește susținerea autorului excepției că textele
criticate sunt neconstituționale în măsura în care se referă
la creanțele născute ulterior încheierii actului pretins
fraudulos, Curtea constată că aceasta reprezintă o
problemă de interpretare și aplicare a legii, ce excedează
competenței instanței de contencios constituțional. Asupra

MONITORUL OFICIAL AL ROMÂNIEI, PARTEA I, Nr. 463/29.V.2006
acestei chestiuni, instanța judecătorească în fața căreia a
fost ridicată excepția de neconstituționalitate are
competența exclusivă de a se pronunța. Astfel, în funcție
de circumstanțele concrete ale speței urmează să
aprecieze asupra bunei sau relei-credințe a debitorului la

5

încheierea actului și asupra caracterului fraudulos sau,
dimpotrivă, licit, al acestuia, pentru a aprecia în ce măsură
sunt sau nu aplicabile prevederile de lege ce constituie
obiect al excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 60 și ale art. 61 alin. (1) lit. c) din Legea
nr. 64/1995 privind procedura reorganizării judiciare și a falimentului, excepție ridicată de Societatea Comercială îFlowtex
Technology“ — S.A. din Mediaș în Dosarul nr. 2.523/2003 al Tribunalului Sibiu — Secția comercială și de contencios
administrativ.
Definitivă și general obligatorie.
Pronunțată în ședința publică din data de 9 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea indicatorilor tehnico-economici ai obiectivelor de investiții
cuprinse în îProiectul nr. 3 — Modernizarea infrastructurii de apă și apă uzată în bazinul Criș,
în județul Vaslui și în municipiul Ploiești“ din cadrul Memorandumului aprobat
în ședința Guvernului din 12 ianuarie 2006 pentru aprobarea unor împrumuturi
de până la 1.441.000.000 euro în perioada 2006—2009, pentru finanțarea investițiilor prioritare
de mediu și gospodărire a apelor
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă lista cuprinzând obiectivele de
investiții cuprinse în îProiectul nr. 3 — Modernizarea
infrastructurii de apă și apă uzată în bazinul Criș, în județul
Vaslui și în municipiul Ploiești“ din cadrul Memorandumului
aprobat în ședința Guvernului din 12 ianuarie 2006 pentru
aprobarea unor împrumuturi de până la 1.441.000.000 euro
în perioada 2006—2009, pentru finanțarea investițiilor
prioritare de mediu și gospodărire a apelor, prevăzută în
anexa nr. I.
(2) Se aprobă indicatorii tehnico-economici ai obiectivelor
de investiții prevăzute la alin. (1), cuprinși în anexele
nr. II/1—II/29.
Art. 2. — Finanțarea obiectivelor de investiții cuprinse în
îProiectul nr. 3 — Modernizarea infrastructurii de apă și

apă uzată în bazinul Criș, în județul Vaslui și în municipiul
Ploiești“ din cadrul Memorandumului aprobat în ședința
Guvernului din 12 ianuarie 2006 pentru aprobarea unor
împrumuturi de până la 1.441.000.000 euro în
perioada 2006—2009, pentru finanțarea investițiilor prioritare
de mediu și gospodărire a apelor, prevăzute în anexa nr. I,
ai căror indicatori tehnico-economici sunt prevăzuți în
anexele nr. II/1—II/29, se face de la bugetul de stat, din
credite interne și externe prin bugetul Ministerului Mediului
și Gospodăririi Apelor, precum și de la bugetul local și din
alte surse legal constituite.
Art. 3. — La data intrării în vigoare a prezentei
hotărâri se abrogă pozițiile nr. 1/100—1/103 din anexa
nr. 1 și anexele nr. 2/100—2/103 la Hotărârea

6

MONITORUL OFICIAL AL ROMÂNIEI, PARTEA I, Nr. 463/29.V.2006

Guvernului nr. 529/2004 privind aprobarea indicatorilor
tehnico-economici ai unor obiective de investiții cuprinse
în prima fază a Programului de reabilitare a
infrastructurii din orașele mici și mijlocii, SAMTID,

publicată în Monitorul Oficial al României, Partea I,
nr. 349 din 21 aprilie 2004.
Art. 4. — Anexa nr. I și anexele nr. II/1—II/29*) fac
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 26 aprilie 2006.
Nr. 536.
*) Anexele II/1—II/29 nu se publică, fiind clasificate potrivit legii.

ANEXA Nr. I

LISTA

cuprinzând obiectivele de investiții cuprinse în îProiect nr. 3 — Modernizarea infrastructurii
de apă și apă uzată în bazinul Criș, în județul Vaslui și în municipiul Ploiești“ din cadrul
Memorandumului aprobat în ședința Guvernului din 12 ianuarie 2006 pentru aprobarea
unor împrumuturi de până la 1.441.000.000 euro în perioada 2006—2009,
pentru finanțarea investițiilor prioritare de mediu și gospodărire a apelor
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Obiectivul

Extinderea alimentării cu apă și canal pe străzi în municipiul Oradea, județul Bihor
Reabilitarea racordurilor de rețele de apă și canal în zona de locuințe colective Platoul
Romanilor, municipiul Alba-Iulia, județul Alba
Modernizarea sistemului de colectare și epurare a apelor uzate în municipiul Ploiești
Reabilitarea rețelelor de distribuție a apei potabile în stațiunea Geoagiu-Băi, orașul
Geoagiu, județul Hunedoara
Reabilitarea rețelelor de canalizare menajeră, pluvială și a stației de epurare în
stațiunea Geoagiu-Băi, orașul Geoagiu, județul Hunedoara
Rețea de canalizare menajeră și pluvială în comuna Rapoltu Mare, localitățile Rapoltu
Mare, Bobâlna, Boiu, Folt și Rapolțel, județul Hunedoara
Alimentare cu apă în sistem centralizat a localităților Vadu, Bărăștii Hațegului, Săcel,
Sânpetru, comuna Sântămăria-Orlea, județul Hunedoara
Extinderea distribuției de apă în comuna Băcia, alimentare cu apă în satul Totia Mare
etapa I, județul Hunedoara
Reabilitarea rețelei de distribuție a apei pe str. Viorele, satul Teliucu Inferior, județul
Hunedoara
Reabilitarea și modernizarea stației de epurare pentru ape uzate menajere a localității
Teliucu Inferior, comuna Teliucu Inferior, județul Hunedoara
Alimentare cu apă a localității Ruși, comuna Bretea Română, județul Hunedoara
Canalizare menajeră pentru localitățile Bretea Română și Bretea Streiului, comuna
Bretea Română, județul Hunedoara
Canalizare menajeră și pluvială pentru localitățile Boșorod și Chitid, comuna Boșorod,
județul Hunedoara
Canalizare și stație de pompare Simeria, județul Hunedoara
Stație de epurare a apei menajere și canalizare în Crișcior, comuna Crișcior, județul
Hunedoara
Extinderea canalizării menajere în orașul Petrila, județul Hunedoara
Canalizare menajeră în localitățile Baru și Petros, comuna Baru, județul Hunedoara
Alimentarea cu apă a satului Bătrâna, comuna Bătrâna, județul Hunedoara

MONITORUL OFICIAL AL ROMÂNIEI, PARTEA I, Nr. 463/29.V.2006
Nr.
crt.

19.
20.
21.
22.
23.
24.
25.
26.
27.
28.

29.

7

Obiectivul

Alimentare cu apă și canalizare în satele Mălăiești, Sălașu de Sus, Sălașu de Jos și
Ohaba de sub Piatră, comuna Sălașul de Sus, județul Hunedoara
Alimentarea cu apă a comunei Vața de Jos din sursa Izvor Peștera Prihodiște, județul
Hunedoara
Alimentare cu apă potabilă în sistem centralizat a satelor Romos și Romoșel, comuna
Romos, județul Hunedoara
Sistem de colectare și evacuare a apelor uzate, inclusiv lucrări de C+I+M pentru
finalizarea stației de tratare în localitatea Dobra, județul Hunedoara
Reabilitarea rețelelor de canalizare a apelor uzate, Hațeg, județul Hunedoara
Canalizarea apelor menajere și realizarea unei stații de epurare în localitatea Pui,
comuna Pui, județul Hunedoara
Alimentarea cu apă și canalizare în stațiunea turistică Straja și în zona de agrement
Braița, județul Hunedoara
Regularizarea canalului Morii în municipiul Orăștie, județul Hunedoara
Alimentare cu apă potabilă și canalizare menajeră în localitatea Cristur, municipiul
Deva, județul Hunedoara
Reabilitarea sistemului de alimentare cu apă, a sistemului de canalizare și a stațiilor
de epurare a apelor uzate din municipiul Vaslui, Bârlad, Huși și orașul Negrești,
județul Vaslui
Reabilitarea alimentării cu apă în municipiul Lugoj, județul Timiș

GUVERNUL ROMÂNIEI

HOTĂRÂRE
pentru aprobarea practicării sportului profesionist în ramurile de sport kick box și thai box
În temeiul art. 108 din Constituția României, republicată, și al art. 14 alin. (9) din Legea educației fizice și
sportului nr. 69/2000, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă practicarea sportului profesionist în
ramurile de sport kick box și thai box.
Art. 2. — Federația Română de Arte Marțiale de
Contact elaborează normele privind condițiile de practicare

a sportului profesionist în ramurile de sport kick box și thai
box și le propune spre avizare Agenției Naționale pentru
Sport în termen de 90 de zile de la data intrării în vigoare
a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
Ministrul muncii, solidarității sociale și familiei,
Gheorghe Barbu

București, 18 mai 2006.
Nr. 635.

8

MONITORUL OFICIAL AL ROMÂNIEI, PARTEA I, Nr. 463/29.V.2006

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
privind procedura de predare-primire a bunurilor proprietate publică a statului
date în administrarea instituțiilor publice
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
ministrul finanțelor publice emite următorul ordin:
Art. 1. — În vederea predării în administrare a bunurilor
care au fost supuse procedurii executării silite, se constituie
o comisie formată din 3 reprezentanți ai organului fiscal în
a cărui rază teritorială se află domiciliul fiscal al
contribuabilului ale cărui creanțe fiscale au fost stinse prin
dare în plată.
Art. 2. — În cazul în care bunurile care au fost supuse
executării silite prin dare în plată au aparținut unui
contribuabil ale cărui creanțe bugetare se administrează în
conformitate cu prevederile art. 33 alin. (3) din Ordonanța
Guvernului nr. 92/2003, republicată, comisia urmează să fie

formată din 3 reprezentanți ai Direcției generale de
administrare a marilor contribuabili.
Art. 3. — Persoanele care urmează să facă parte din
comisiile prevăzute la art. 1 și 2 vor fi desemnate prin
decizie a directorului executiv al direcțiilor generale ale
finanțelor publice județene/a municipiului București sau al
Direcției generale de administrare a marilor contribuabili,
după caz.
Art. 4. — Direcția generală de administrare a marilor
contribuabili și direcțiile generale ale finanțelor publice
județene/a municipiului București vor duce la îndeplinire
prevederile prezentului ordin.

Ministrul finanțelor publice,
Sebastian Teodor Gheorghe Vlădescu
București, 18 mai 2006.
Nr. 796.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 463/29.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116399]
ISSN 1453—4495

