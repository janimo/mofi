PARTEA

Anul 174 (XVIII) — Nr. 819

I

Miercuri, 4 octombrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.347. — Hotărâre privind trecerea din domeniul public al
statului în domeniul privat al acestuia a unor
construcții aflate în administrarea Ministerului
Administrației și Internelor ........................................

2

1.350. — Hotărâre pentru aprobarea Normelor metodologice
de aplicare a prevederilor Ordonanței de urgență
a Guvernului nr. 5/2003 privind acordarea de
ajutoare pentru încălzirea locuinței, precum și a
unor facilități populației pentru plata energiei
termice, cu modificările și completările ulterioare ....

3–30

1.351. — Hotărâre privind nivelul dobânzii aferente
sumelor de recuperat cu titlu de ajutor de stat
ilegal sau interzis ......................................................

31

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
653. — Ordin al ministrului agriculturii, pădurilor și
dezvoltării rurale privind combaterea râiei negre a
cartofului.....................................................................

31–32

2

MONITORUL OFICIAL AL ROMÂNIEI, PARTEA I, Nr. 819/4.X.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al acestuia
a unor construcții aflate în administrarea Ministerului Administrației și Internelor
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unor construcții
aflate în administrarea Ministerului Administrației și
Internelor, amplasate în incinta unor imobile situate în
municipiul Călărași, Șos. Chiciului nr. 1, județul Călărași, și
în municipiul Satu Mare, Str. Bujorului nr. 26, județul Satu
Mare, având datele de identificare prevăzute în anexa care
face parte integrantă din prezenta hotărâre.

Art. 2. — Trecerea în domeniul privat al statului a
construcțiilor prevăzute la art. 1 se face în vederea
scoaterii din funcțiune și demolării acestora.
Art. 3. — După scoaterea din funcțiune și demolarea
construcțiilor prevăzute la art. 1, Ministerul Administrației și
Internelor își va actualiza în mod corespunzător datele din
evidența cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 27 septembrie 2006.
Nr. 1.347.

ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor,
care trec din domeniul public al statului în domeniul privat al acestuia
Adresa
imobilului

Persoana juridică
ce administrează
imobilul

Caracteristicile bunurilor
care trec în domeniul privat
al statului

Număr
de înregistrare
la M.F.P.

Municipiul Călărași,
Șos. Chiciului nr. 1,
județul Călărași

Ministerul Administrației
și Internelor

Pavilion nr. 05 — șopron pentru cărbuni
Suprafața construită = 56,40 m2
Suprafața desfășurată = 56,40 m2
Valoarea contabilă = 1.576,01 lei
Pavilion nr. 10 — ghețărie
Suprafața construită = 31,00 m2
Suprafața desfășurată = 31,00 m2
Valoarea contabilă = 10.329,83 lei

105.212 (parțial)

Municipiul Satu Mare,
Str. Bujorului nr. 26,
județul Satu Mare

Ministerul Administrației
și Internelor

Pavilion nr. 06 — beci
Suprafața construită = 120,00 m2
Suprafața desfășurată = 120,00 m2
Valoarea contabilă = 107.472,1 lei

27.942 (parțial)

MONITORUL OFICIAL AL ROMÂNIEI, PARTEA I, Nr. 819/4.X.2006

3

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor
Ordonanței de urgență a Guvernului nr. 5/2003 privind acordarea de ajutoare
pentru încălzirea locuinței, precum și a unor facilități populației pentru plata energiei termice,
cu modificările și completările ulterioare
În temeiul art. 108 din Constituția României, republicată, și al art. IV din Ordonanța de urgență a Guvernului
nr. 57/2006 pentru modificarea și completarea Ordonanței de urgență a Guvernului nr. 5/2003 privind acordarea de
ajutoare pentru încălzirea locuinței, precum și a unor facilități populației pentru plata energiei termice,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a prevederilor Ordonanței de urgență a Guvernului
nr. 5/2003 privind acordarea de ajutoare pentru încălzirea
locuinței, precum și a unor facilități populației pentru plata
energiei termice, cu modificările și completările ulterioare,
prevăzute în anexa care face parte integrantă din prezenta
hotărâre.

Art. 2. — La data intrării în vigoare a prezentei hotărâri
se abrogă Hotărârea Guvernului nr. 1.285/2004 pentru
aprobarea Normelor metodologice de aplicare a prevederilor
Ordonanței Guvernului nr. 55/2004 privind unele măsuri
financiare în vederea acordării ajutoarelor pentru încălzirea
locuinței, publicată în Monitorul Oficial al României,
Partea I, nr. 769 din 23 august 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 27 septembrie 2006.
Nr. 1.350.
ANEXĂ

NORME METODOLOGICE
de aplicare a prevederilor Ordonanței de urgență a Guvernului nr. 5/2003
privind acordarea de ajutoare pentru încălzirea locuinței, precum și a unor facilități populației
pentru plata energiei termice, cu modificările și completările ulterioare
CAPITOLUL I
Dispoziții generale
Art. 1. — Beneficiază de drepturile prevăzute de
Ordonanța de urgență a Guvernului nr. 5/2003 privind
acordarea de ajutoare pentru încălzirea locuinței, precum și
a unor facilități populației pentru plata energiei termice, cu
modificările și completările ulterioare, denumită în
continuare ordonanță de urgență, familiile și persoanele
singure care locuiesc în România, cu sau fără cetățenie
română, precum și apatrizii.

Art. 2. — Familiile și persoanele singure care nu au
cetățenie română beneficiază de prevederile ordonanței de
urgență dacă se află în una dintre următoarele situații:
a) cetățenii străini, pe perioada în care au domiciliul
sau, după caz, reședința în România, în condițiile legii;
b) cetățenii străini și apatrizii care au dobândit, în
condițiile legii, statutul de refugiat în România sau cărora li
s-a acordat o altă formă de protecție umanitară prevăzută
de lege;
c) apatrizii care au domiciliul sau, după caz, reședința
în România, în condițiile legii.

4

MONITORUL OFICIAL AL ROMÂNIEI, PARTEA I, Nr. 819/4.X.2006
CAPITOLUL II

Ajutorul pentru încălzirea locuinței cu energie termică
furnizată în sistem centralizat
SECȚIUNEA 1
Dispoziții generale

Art. 3. — (1) Familiile și persoanele singure cu venituri
reduse, care utilizează pentru încălzirea locuinței energie
termică furnizată în sistem centralizat, beneficiază, în
condițiile prevăzute de ordonanța de urgență, de ajutor
lunar pentru încălzirea locuinței, prin compensarea
procentuală a valorii efective a facturii la energie termică,
indiferent de modul de facturare pentru care acestea au
optat.
(2) În sensul prevederilor alin. (1), ajutorul lunar pentru
încălzirea locuinței cu energie termică furnizată în sistem
centralizat se acordă numai pentru energia termică
consumată în scopul încălzirii locuinței și nu include
energia termică consumată în scopul preparării apei calde
menajere.
Art. 4. — În situația persoanei singure, compensarea
suplimentară prevăzută la art. 5 alin. (3) din ordonanța de
urgență se acordă după cum urmează:
a) în proporție de 100% în situația în care venitul net
lunar al persoanei singure se situează până la 125 lei;
b) în proporție de 90% în situația în care venitul net
lunar al persoanei singure se situează între 125 lei și
170 lei;
c) în proporție de 80% în situația în care venitul net
lunar al persoanei singure se situează între 170 lei și
210 lei;
d) în proporție de 70% în situația în care venitul net
lunar al persoanei singure se situează între 210 lei și
250 lei;
e) în proporție de 60% în situația în care venitul net
lunar al persoanei singure se situează între 250 lei și
290 lei;
f) în proporție de 50% în situația în care venitul net
lunar al persoanei singure se situează între 290 lei și
345 lei;
g) în proporție de 40% în situația în care venitul net
lunar al persoanei singure se situează între 345 lei și
390 lei;
h) în proporție de 30% în situația în care venitul net
lunar al persoanei singure se situează între 390 lei și
440 lei;
i) în proporție de 20% în situația în care venitul net
lunar al persoanei singure se situează între 440 lei și
500 lei.
Art. 5. — Pentru familiile și persoanele singure
beneficiare ale ajutorului social stabilit potrivit prevederilor
Legii nr. 416/2001 privind venitul minim garantat, cu

modificările și completările ulterioare, denumită în
continuare Legea nr. 416/2001, cu modificările și completările
ulterioare, procentul de compensare este cel prevăzut la
art. 5 alin. (4) din ordonanța de urgență.
Art. 6. — În sensul prevederilor art. 5 alin. (8) din
ordonanța de urgență, valoarea efectivă a ajutorului lunar
pentru încălzirea locuinței se calculează lunar de către
furnizor, după cum urmează:
Ajutor efectiv = Cp x Cid x Pl,
unde:
— Cp reprezintă compensarea procentuală prevăzută la
art. 5 alin. (2) și (4) din ordonanța de urgență și la art. 4;
— C id reprezintă consumul defalcat de asociația de
proprietari/chiriași pe consumatori individuali, beneficiari de
ajutor pentru încălzirea locuinței cu energie termică
furnizată în sistem centralizat;
— Pl reprezintă prețul local al energiei termice facturate
populației de către furnizor.
Art. 7. — (1) Ajutorul lunar pentru încălzirea locuinței
calculat în condițiile art. 6 nu poate depăși, pe toată
perioada sezonului rece, ajutorul maxim lunar stabilit de
către primar în condițiile art. 16 2 alin. (1) și (4) din
ordonanța de urgență.
(2) Ajutorul maxim lunar stabilit de primar se calculează
astfel:
Ajutor maxim lunar = Cp x Cmax.I. x PIr,
unde:
— Cp reprezintă compensarea procentuală prevăzută la
art. 5 alin. (2) și (4) din ordonanța de urgență și la art. 4;
— Cmax.I. reprezintă consumul maxim lunar stabilit pe tip
de apartament și în funcție de zona de temperatură,
prevăzut în anexa nr. 1 la ordonanța de urgență;
— PIr reprezintă prețul local de referință.
(3) Ajutorul maxim calculat în condițiile alin. (2) se
stabilește o singură dată, prin dispoziție a primarului, la
începutul sezonului rece și este același pentru fiecare lună
din sezonul rece.
Art. 8. — (1) Prețul local de referință va fi stabilit și
transmis primăriilor de autoritățile de reglementare
competente, respectiv Autoritatea Națională de
Reglementare în Domeniul Energiei și Autoritatea Națională
de Reglementare pentru Serviciile Comunitare de Utilități
Publice, până la data de 1 octombrie a fiecărui an.
(2) Consiliile locale stabilesc, prin hotărâre, prețul local
al energiei termice facturate populației conform art. 3 din
Ordonanța Guvernului nr. 36/2006 privind instituirea
prețurilor locale de referință pentru energia termică
furnizată populației prin sisteme centralizate, denumită în
continuare Ordonanța Guvernului nr. 36/2006.
(3) În situația prevăzută la art. 2 alin. (2) din Ordonanța
Guvernului nr. 36/2006, în care nu se stabilește de către

MONITORUL OFICIAL AL ROMÂNIEI, PARTEA I, Nr. 819/4.X.2006
autoritățile de reglementare competente prețul local de
referință, primăriile au obligația să aprobe pentru furnizori
prețul local al energiei termice facturate populației.
Art. 9. — Consiliile locale pot aproba din bugetele
proprii ajutoare pentru încălzirea locuinței, peste cele
stabilite în condițiile art. 5 din ordonanța de urgență și ale
art. 4, prin majorări ale gradului de compensare în același
procent pentru toți beneficiarii de ajutor pentru încălzirea
locuinței, care se regăsesc în aceeași tranșă de venituri.
SECȚIUNEA a 2-a
Modul de stabilire și acordare a ajutorului pentru încălzirea
locuinței cu energie termică furnizată în sistem centralizat

Art. 10. — (1) Ajutorul pentru încălzirea locuinței se
acordă pe baza cererii titularilor, însoțită de declarația pe
propria răspundere privind componența familiei, veniturile
acesteia și numărul de camere aferent locuinței.
(2) Formularele conținând cererile și declarațiile pe
propria răspundere pentru acordarea ajutorului pentru
încălzirea locuinței sunt transmise de către primării
furnizorilor de energie termică, cu respectarea termenului
prevăzut la art. 15 alin. (1) din ordonanța de urgență.
(3) Formularul conținând cererea și declarația pe propria
răspundere pentru acordarea ajutorului pentru încălzirea
locuinței se completează de către persoanele care
îndeplinesc condițiile de acordare a ajutorului pentru
încălzirea locuinței, potrivit modelului prevăzut în anexa
nr. 1.
Art. 11. — (1) La stabilirea numărului de camere
prevăzut în anexa nr. 1 pct. II lit. C la prezentele norme
metodologice, solicitantul va ține cont de suprafața
locuibilă, respectiv suprafața desfășurată a încăperilor de
locuit, care cuprinde dormitoarele și camera de zi, potrivit
notei de la lit. B din anexa nr. 1 la Legea locuinței
nr. 114/1996, republicată, cu modificările și completările
ulterioare.
(2) Ajutorul maxim calculat în condițiile art. 7 alin. (2)
se va stabili în funcție de consumul maxim lunar prevăzut
în anexa nr. 1 la Ordonanța de urgență a Guvernului
nr. 57/2006 pentru modificarea și completarea Ordonanței
de urgență a Guvernului nr. 5/2003 privind acordarea de
ajutoare pentru încălzirea locuinței, precum și a unor
facilități populației pentru plata energiei termice.
Art. 12. — La stabilirea venitului net mediu lunar pe
membru de familie sau, după caz, al persoanei singure, se
iau în calcul toate veniturile realizate de membrii acesteia
în luna anterioară depunerii cererii, potrivit pct. II lit. B din
anexa nr. 1.
Art. 13. — (1) Furnizorii de energie termică transmit
formularele titularilor de contract, și anume consumatorilor
individuali și asociațiilor de proprietari/chiriași, cu
respectarea termenului prevăzut la art. 15 alin. (2) din
ordonanța de urgență.

5

(2) Familiile și persoanele singure care îndeplinesc
condițiile prevăzute la art. 5 din ordonanța de urgență
depun individual, prin asociațiile de proprietari/chiriași sau
prin furnizorii de energie termică, cererile și declarațiile pe
propria răspundere la primăria comunei, orașului,
municipiului sau, după caz, a sectorului municipiului
București în a cărei rază teritorială se află locuința de
domiciliu sau de reședință, cu respectarea termenului
prevăzut la art. 161 din ordonanța de urgență.
Art. 14. — (1) Pe baza cererilor și declarațiilor pe
propria răspundere completate de către familiile și
persoanele singure care îndeplinesc condițiile prevăzute la
art. 5 din ordonanța de urgență, primarii emit dispoziții
pentru acordarea ajutorului pentru încălzirea locuinței cu
energie termică, care conțin compensarea procentuală
stabilită în funcție de venitul net mediu lunar pe membru
de familie, respectiv al persoanei singure, precum și
valoarea ajutorului maxim lunar.
(2) Dispozițiile primarilor prevăzute la alin. (1) se
transmit titularilor ajutoarelor pentru încălzirea locuinței,
direct sau prin intermediul furnizorilor ori al asociațiilor de
proprietari/chiriași, precum și, în copie, direcțiilor de muncă,
solidaritate socială și familie județene, respectiv a
municipiului București, denumite în continuare direcții
teritoriale, până la data de 1 noiembrie a fiecărui an.
Modelul dispoziției pentru aprobarea ajutorului pentru
încălzirea locuinței cu energie termică este prevăzut în
anexa nr. 2a.
(3) În termenul prevăzut la alin. (2) primarii vor
comunica solicitanților care nu îndeplinesc condițiile de
acordare a ajutorului pentru încălzirea locuinței cu energie
termică dispoziția privind neacordarea ajutorului pentru
încălzirea locuinței cu energie termică, conform modelului
prevăzut în anexa nr. 3a.
Art. 15. — În aplicarea prevederilor art. 162 alin. (6) din
ordonanța de urgență, primarii au obligația de a transmite
furnizorilor, asociațiilor de proprietari/chiriași și direcțiilor
teritoriale situația centralizatoare privind beneficiarii
ajutoarelor, compensarea procentuală și valoarea maximă
calculată a ajutorului stabilit potrivit art. 7 alin. (2), în scris
și în format electronic, conform anexei nr. 4a.
Art. 16. — (1) Lunar, până la data de 3 a lunii,
reprezentantul furnizorului de energie termică împreună cu
reprezentantul asociației de proprietari/chiriași, după caz,
stabilesc consumul general de energie termică.
(2) Prin consumul general de energie termică prevăzut la
alin. (1) se înțelege consumul contorizat la data citirii ce
urmează să fie facturat.
(3) În situația în care la branșamentul unde se
realizează citirea sunt racordați mai mulți titulari de
contract, defalcarea consumului general de energie termică
se face în funcție de reglementările legale în vigoare.

6

MONITORUL OFICIAL AL ROMÂNIEI, PARTEA I, Nr. 819/4.X.2006

(4) La stabilirea consumului general de energie termică
prevăzut la alin. (1) se încheie un proces-verbal constatator
al cărui model este prevăzut în anexa nr. 5a.
(5) În situația asociațiilor de proprietari/chiriași în care
există modalitatea de stabilire a consumului de energie
termică, furnizată în sistem centralizat, pe bază de
repartitoare montate de prestatorii autorizați de către
autoritățile de reglementare, citirea și repartizarea
consumului general de energie termică pe consumatori
individuali se vor realiza pe baza unor contracte încheiate,
în condițiile legii, de asociațiile de proprietari/chiriași cu
acești prestatori, cu respectarea termenelor prevăzute de
ordonanța de urgență.
Art. 17. — (1) Pe baza datelor cuprinse în procesulverbal prevăzut la art. 16 alin. (4), asociația de
proprietari/chiriași defalcă consumul general de energie
termică pe consumatori individuali.
(2) Modalitatea de defalcare a consumului general de
energie termică pe consumatori individuali se realizează în
conformitate cu prevederile legale în vigoare.
(3) Atât consumul general de energie termică, cât și cel
defalcat pe consumatori individuali vor fi determinate în
gigacalorii și exprimate cu 6 zecimale.
(4) În termenul prevăzut la art. 16 4 alin. (4) din
ordonanța de urgență, asociația de proprietari/chiriași
transmite furnizorilor de energie termică situația
centralizatoare cuprinzând consumurile defalcate pentru
beneficiarii de ajutor pentru încălzirea locuinței.
(5) Situația centralizatoare cuprinzând consumurile
defalcate de asociația de proprietari/chiriași pe beneficiarii
ajutorului pentru încălzirea locuinței cu energie termică se
întocmește potrivit modelului prevăzut în anexa nr. 6a.
Art. 18. — Pe baza consumului defalcat prevăzut la
art. 17, furnizorul calculează cuantumul ajutorului lunar
pentru încălzirea locuinței cu energie termică, astfel:
a) la nivelul ajutorului efectiv calculat potrivit prevederilor
art. 6, dacă valoarea acestuia este mai mică sau egală cu
cuantumul ajutorului maxim stabilit de primar, potrivit
prevederilor art. 7 alin. (2);
b) la nivelul ajutorului maxim calculat potrivit art. 7
alin. (2), dacă valoarea ajutorului efectiv este mai mare
decât cuantumul ajutorului maxim stabilit de primar.
Art. 19. — (1) Furnizorii de energie termică în sistem
centralizat transmit lunar consumatorilor individuali, titulari
de contracte, factura reprezentând consumul de energie
termică și, după caz, suma de plată calculată ca diferență
între valoarea consumului și ajutorul pentru încălzirea
locuinței calculat în condițiile art. 18.
(2) Pe baza facturilor prevăzute la alin. (1), furnizorul de
energie termică întocmește situația centralizatoare
cuprinzând beneficiarii ajutorului pentru încălzirea locuinței
cu energie termică și ajutoarele efective calculate pentru
aceștia, potrivit modelului prevăzut în anexa nr. 7a.

(3) În cazul asociațiilor de proprietari/chiriași, furnizorii
de energie termică în sistem centralizat transmit lunar
factura reprezentând consumul general de energie termică
la nivel de asociație și, după caz, suma de plată calculată
ca diferență între valoarea consumului general de energie
termică și suma totală a ajutoarelor pentru încălzirea
locuinței, prevăzute la coloana 10 din anexa nr. 7a.
(4) Factura prevăzută la alin. (3) va fi însoțită de
situația centralizatoare întocmită potrivit modelului prevăzut
în anexa nr. 7a.
(5) Asociația de proprietari/chiriași are obligația de a
evidenția lunar ajutorul pentru încălzirea locuinței cu
energie termică în tabelul cu cheltuielile de întreținere.
Art. 20. — (1) Situațiile centralizatoare prevăzute la
art. 19 alin. (2) și (4) reprezintă documente de plată, se
întocmesc de către furnizor și se transmit primarilor pentru
certificare.
(2) Lunar, până la data de 15 a lunii, după certificare,
primarii transmit exemplarul original direcțiilor teritoriale, pe
baza căruia acestea achită la furnizori sumele reprezentând
ajutoarele pentru încălzirea locuinței cu energie termică.
CAPITOLUL III
Ajutorul pentru încălzirea locuinței cu gaze naturale
SECȚIUNEA 1
Dispoziții generale

Art. 21. — Familiile și persoanele singure cu venituri
reduse, care utilizează pentru încălzirea locuinței gaze
naturale, beneficiază de ajutor lunar pentru încălzirea
locuinței pe perioada sezonului rece în cuantumurile și în
funcție de veniturile nete medii lunare pe membru de
familie, prevăzute la art. 6 din ordonanța de urgență.
Art. 22. — Ajutorul pentru încălzirea locuinței cu gaze
naturale se acordă în cuantumurile stabilite la art. 6 din
ordonanța de urgență, dar nu mai mult decât valoarea
facturii individuale sau, după caz, a cheltuielilor efectiv
repartizate pentru cantitatea de gaze naturale consumată
lunar în perioada sezonului rece.
Art. 23. — Consiliile locale pot aproba din bugetele
proprii ajutoare pentru încălzirea locuinței peste nivelul
celor stabilite în condițiile art. 6 din ordonanța de urgență,
prin majorări cu același cuantum pentru toți beneficiarii de
ajutor pentru încălzirea locuinței cu gaze naturale, care se
regăsesc în aceeași tranșă de venituri.
SECȚIUNEA a 2-a
Modul de stabilire și acordare a ajutorului pentru încălzirea
locuinței cu gaze naturale

Art. 24. — (1) Ajutorul pentru încălzirea locuinței se
acordă pe baza cererii titularilor, însoțită de declarația pe

MONITORUL OFICIAL AL ROMÂNIEI, PARTEA I, Nr. 819/4.X.2006
propria răspundere privind componența familiei și veniturile
acesteia.
(2) Formularele conținând cererile și declarațiile pe
propria răspundere pentru acordarea ajutorului pentru
încălzirea locuinței sunt transmise de către primării
furnizorilor de gaze naturale, cu respectarea termenului
prevăzut la art. 15 alin. (1) din ordonanța de urgență.
(3) Formularul conținând cererea și declarația pe propria
răspundere pentru acordarea ajutorului pentru încălzirea
locuinței se completează de către persoanele care
îndeplinesc condițiile de acordare a ajutorului pentru
încălzirea locuinței, potrivit modelului prevăzut în anexa
nr. 1.
Art. 25. — La stabilirea venitului net mediu lunar pe
membru de familie sau, după caz, al persoanei singure, se
iau în calcul toate veniturile realizate de membrii acesteia
în luna anterioară depunerii cererii, potrivit pct. II lit. B din
anexa nr. 1.
Art. 26. — (1) Furnizorii de gaze naturale transmit
formularele titularilor de contract, consumatori individuali și
asociații de proprietari/chiriași, până la data de
25 septembrie a fiecărui an.
(2) Familiile și persoanele singure care îndeplinesc
condițiile prevăzute la art. 6 din ordonanța de urgență
depun individual sau prin asociațiile de proprietari/chiriași
cererile și declarațiile pe propria răspundere la primăria
comunei, orașului, municipiului sau, după caz, a sectorului
municipiului București în a cărei rază teritorială se află
locuința de domiciliu sau de reședință, cu respectarea
termenului prevăzut la art. 161 din ordonanța de urgență.
Art. 27. — (1) Pe baza cererilor și declarațiilor pe
propria răspundere completate de către familiile și
persoanele singure care îndeplinesc condițiile prevăzute la
art. 6 din ordonanța de urgență, primarii emit dispoziții
privind acordarea ajutorului, care prevăd cuantumul
acestuia calculat în funcție de venitul net mediu lunar pe
membru de familie, respectiv al persoanei singure.
(2) Dispozițiile primarilor prevăzute la alin. (1) se
transmit direct titularilor ajutoarelor pentru încălzirea
locuinței
sau
prin
intermediul
asociațiilor
de
proprietari/chiriași, precum și, în copie, direcțiilor teritoriale,
până la data de 1 noiembrie a fiecărui an. Modelul
dispoziției pentru aprobarea ajutorului pentru încălzirea
locuinței cu gaze naturale este prevăzut în anexa nr. 2b.
(3) În termenul prevăzut la alin. (2) primarii comunică
solicitanților care nu îndeplinesc condițiile de acordare a
ajutorului pentru încălzirea locuinței dispoziția privind
neacordarea ajutorului pentru încălzirea locuinței cu gaze
naturale, conform modelului prevăzut în anexa nr. 3b.
Art. 28. — (1) În cazul modificărilor prevăzute la
art. 163 alin. (1) din ordonanța de urgență, comunicarea
acestora se va face prin depunerea unei noi declarații pe

7

propria răspundere, potrivit prevederilor art. 163 alin. (2) din
ordonanța de urgență.
(2) În situația prevăzută la alin. (1) primarii emit noi
dispoziții pe care le transmit titularilor ajutoarelor pentru
încălzirea locuinței, în termen de 5 zile de la data emiterii,
potrivit prevederilor art. 16 3 alin. (5) din ordonanța de
urgență.
Art. 29. — În aplicarea prevederilor art. 162 alin. (6) din
ordonanța de urgență, primarii au obligația de a transmite
furnizorilor, asociațiilor de proprietari/chiriași și direcțiilor
teritoriale situația centralizatoare privind beneficiarii și
cuantumul ajutoarelor pentru încălzirea locuinței cu gaze
naturale stabilit în condițiile art. 6 din ordonanța de
urgență, în scris și în format electronic, conform anexei
nr. 4b.
Art. 30. — (1) Lunar, până la data de 3 a lunii,
reprezentantul furnizorului de gaze naturale împreună cu
reprezentantul asociației de proprietari/chiriași, după caz,
stabilesc consumul general de gaze naturale.
(2) Prin consumul general de gaze naturale prevăzut la
alin. (1) se înțelege consumul contorizat la data citirii ce
urmează să fie facturat.
(3) La stabilirea consumului general de gaze naturale
prevăzut la alin. (1) se încheie un proces-verbal constatator
al cărui model este prevăzut în anexa nr. 5b.
Art. 31. — (1) Pe baza datelor cuprinse în procesulverbal prevăzut la art. 30 alin. (3), asociația de
proprietari/chiriași defalcă consumul general de gaze
naturale pe consumatori individuali, beneficiari de ajutor
pentru încălzirea locuinței cu gaze naturale.
(2) În termenul prevăzut la art. 16 4 alin. (4) din
ordonanța de urgență, asociația de proprietari/chiriași
transmite furnizorilor de gaze naturale situația centralizatoare
cuprinzând consumurile defalcate pentru beneficiarii de
ajutor pentru încălzirea locuinței cu gaze naturale.
(3) Situația centralizatoare cuprinzând consumurile
defalcate de asociația de proprietari/chiriași pe beneficiarii
ajutorului pentru încălzirea locuinței cu gaze naturale se
întocmește potrivit modelului prevăzut în anexa nr. 6b.
(4) Pe baza consumului defalcat prevăzut la alin. (1),
furnizorul stabilește cuantumul ajutorului efectiv, după cum
urmează:
a) la nivelul cuantumului ajutorului stabilit prin dispoziție
a primarului, dacă valoarea consumului este mai mare sau
egală cu acest nivel;
b) la valoarea consumului, dacă acesta este mai mic
decât cuantumul ajutorului stabilit prin dispoziție a
primarului.
Art. 32. — (1) În cazul asociațiilor de proprietari/chiriași,
furnizorii de gaze naturale transmit lunar factura
reprezentând valoarea consumului general de gaze naturale

8

MONITORUL OFICIAL AL ROMÂNIEI, PARTEA I, Nr. 819/4.X.2006

la nivel de asociație și, după caz, suma de plată calculată
ca diferență între valoarea consumului general și suma
totală a ajutoarelor efective pentru încălzirea locuinței
prevăzută la coloana 8 din anexa nr. 7b.
(2) Factura prevăzută la alin. (1) este însoțită de un
borderou întocmit conform modelului prevăzut în anexa
nr. 7b.
(3) Lunar, până la data de 15 a lunii, după certificare,
primarii transmit direcțiilor teritoriale exemplarul original al
documentului de plată prevăzut la art. 168 din ordonanța
de urgență, pe baza căruia acestea achită sumele
reprezentând ajutoarele pentru încălzirea locuinței cu gaze
naturale.
(4) Asociația de proprietari/chiriași are obligația de a
evidenția lunar ajutorul pentru încălzirea locuinței cu gaze
naturale în tabelul cu cheltuieli de întreținere.

CAPITOLUL V
Dispoziții tranzitorii și finale
Art. 36. — Direcțiile teritoriale, pe baza situațiilor
centralizatoare prevăzute la art. 20, respectiv a
borderourilor prevăzute la art. 32 alin. (2) și art. 33
alin. (2), solicită Ministerului Muncii, Solidarității Sociale și
Familiei, până cel târziu la data de 20 a fiecărei luni,
creditele bugetare corespunzătoare ajutoarelor pentru
încălzirea locuinței.
Art. 37. — Ministerul Muncii, Solidarității Sociale și
Familiei transmite Ministerului Finanțelor Publice, până la
data de 23 a fiecărei luni, documentația pentru deschiderea
de credite bugetare.

Art. 33. — (1) Furnizorii de gaze naturale transmit lunar
consumatorilor individuali, titulari de contracte, factura
reprezentând consumul de gaze naturale și, după caz,
suma de plată calculată ca diferență între valoarea
consumului și ajutorul efectiv calculat în condițiile art. 31
alin. (4).

Art. 38. — În baza creditelor bugetare deschise de
Ministerul Finanțelor Publice, direcțiile teritoriale virează,
până la sfârșitul lunii, sumele alocate cu titlu de ajutoare
pentru încălzirea locuinței în conturile de tip angajament
scris în păstrarea unui terț, escrow, deschise de către
producătorii și distribuitorii de energie termică sau gaze
naturale.

(2) Pe baza facturilor prevăzute la alin. (1), furnizorii de
gaze naturale întocmesc borderoul cuprinzând beneficiarii
ajutorului pentru încălzirea locuinței cu gaze naturale și
ajutoarele efective calculate pentru aceștia, potrivit
modelului prevăzut în anexa nr. 7b.

Art. 39. — În aplicarea prevederilor art. 1617 alin. (2)
din ordonanța de urgență, primarii transmit, la solicitarea
direcțiilor teritoriale, până la data de 15 a fiecărei luni, un
raport statistic potrivit modelelor prevăzute în anexele
nr. 8a—8c.

(3) Lunar, până la data de 15 a lunii, după certificare,
primarii transmit direcțiilor teritoriale exemplarul original al
documentului de plată prevăzut la art. 168 din ordonanța
de urgență, pe baza căruia acestea achită sumele
reprezentând ajutoarele pentru încălzirea locuinței cu gaze
naturale.

Art. 40. — Pe baza rapoartelor prevăzute la art. 39,
direcțiile teritoriale întocmesc un raport statistic la nivelul
județului, respectiv al municipiului București, pe care îl
transmit Ministerului Muncii, Solidarității Sociale și Familiei
până la data de 25 a fiecărei luni.

CAPITOLUL IV
Ajutorul pentru încălzirea locuinței cu lemne, cărbuni
și combustibili petrolieri
Art. 34. — (1) Ajutorul pentru încălzirea locuinței cu
lemne, cărbuni și combustibili petrolieri se acordă
beneficiarilor de ajutor social stabilit în condițiile Legii
nr. 416/2001, cu modificările și completările ulterioare.
(2) Plata ajutorului pentru încălzirea locuinței, stabilit în
condițiiile art. 1611—1613 din ordonanța de urgență, se
acordă o singură dată pentru toată perioada sezonului
rece.
Art. 35. — În cazul în care mai multe familii și
persoane singure beneficiare de ajutor social locuiesc
împreună, ajutorul pentru încălzirea locuinței cu lemne,
cărbuni și combustibili petrolieri se acordă pentru fiecare
dintre acestea.

Art. 41. — Până la data de 31 mai, potrivit prevederilor
art. 1617 alin. (2) din ordonanța de urgență, furnizorii și
primarii au obligația de a pune la dispoziție direcțiilor
teritoriale date și informații sintetice solicitate de acestea cu
privire la numărul de beneficiari de ajutor pentru încălzirea
locuinței în funcție de venituri, numărul de persoane
din familie, sistemul de încălzire utilizat, modul de facturare
a energiei termice, precum și cheltuielile cu încălzirea
locuinței și gradul de acoperire a acestora prin acordarea
ajutoarelor.
Art. 42. — În aplicarea prezentelor norme metodologice,
Ministerul Muncii, Solidarității Sociale și Familiei și
Ministerul Administrației și Internelor pot emite precizări sau
instrucțiuni care se aprobă prin ordin comun.
Art. 43. — Anexele nr. 1, 2a, 2b, 3a, 3b, 4a, 4b, 5a,
5b, 6a, 6b, 7a, 7b, 8a/1—8a/3, 8b și 8c*) fac parte
integrantă din prezentele norme metodologice.

*) Anexele nr. 1, 2a, 2b, 3a, 3b, 4a, 4b, 5a, 5b, 6a, 6b, 7a, 7b, 8a/1—8a/3, 8b și 8c sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 819/4.X.2006

9

10

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

11

12

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

13

14

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

15

16

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

17

18

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

19

20

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

21

22

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

23

24

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

25

26

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

27

28

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

29

30

MONITORUL OFICIAL AL ROMÂNIEI, PARTEA I, Nr. 819/4.X.2006

MONITORUL OFICIAL AL ROMÂNIEI, PARTEA I, Nr. 819/4.X.2006

31

GUVERNUL ROMÂNIEI

HOTĂRÂRE
privind nivelul dobânzii aferente sumelor de recuperat
cu titlu de ajutor de stat ilegal sau interzis
În temeiul art. 108 din Constituția României, republicată, și al art. 1942
alin. (4) din Ordonanța Guvernului nr. 92/2003 privind Codul de procedură
fiscală, republicată, cu modificările și completările ulterioare,
Guvernul României adoptă prezenta hotărâre.
Art. 1. — Nivelul dobânzii anuale aferente sumelor de recuperat cu
titlu de ajutor de stat ilegal sau interzis este de 17,5%.
Art. 2. — Prezenta hotărâre intră în vigoare începând cu data de
1 noiembrie 2006.
PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul administrației și internelor,
Vasile Blaga
Ministrul integrării europene,
Anca Daniela Boagiu
București, 27 septembrie 2006.
Nr. 1.351.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind combaterea râiei negre a cartofului
În temeiul prevederilor art. 5 din Ordonanța Guvernului nr. 136/2000 privind măsurile de protecție împotriva
introducerii și răspândirii organismelor de carantină dăunătoare plantelor sau produselor vegetale în România, aprobată cu
modificări prin Legea nr. 214/2001,
văzând Referatul de aprobare nr. 95.292 din 22 august 2006 al Direcției fitosanitare din cadrul Ministerului
Agriculturii, Pădurilor și Dezvoltării Rurale,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. 1. — Prezentul ordin stabilește minimum de măsuri
care trebuie luate în România pentru combaterea bolii râia
neagră a cartofului și pentru prevenirea răspândirii acestei
boli criptogamice.
Art. 2. — (1) Atunci când se constată apariția ciupercii
Synchytrium endobioticum, agentul patogen al râiei negre a
cartofului, inspectorii din cadrul unităților fitosanitare vor

delimita parcela contaminată și o zonă de siguranță
suficient de largă pentru a se asigura protecția suprafețelor
învecinate.
(2) O parcelă este considerată ca fiind contaminată
atunci când simptomele râiei negre a cartofului au fost
găsite pe cel puțin o plantă din acea parcelă.

32

MONITORUL OFICIAL AL ROMÂNIEI, PARTEA I, Nr. 819/4.X.2006

Art. 3. — Tuberculii de cartof și vrejii care provin din
parcele contaminate vor fi tratați astfel încât organismul
dăunător să fie distrus. Dacă nu mai este posibil să se
determine locul din care provin tuberculii și vrejii
contaminați, întreaga cantitate în care au fost găsiți
tuberculii sau vrejii contaminați trebuie tratată.
Art. 4. — În parcelele contaminate:
a) niciun fel de cartof nu poate fi cultivat;
b) nicio plantă destinată replantării nu poate fi cultivată,
păstrată în sol sau în alt mod.
Art. 5. — (1) În zona de siguranță cartofii pot fi cultivați
numai dacă aceștia sunt dintr-un soi care este rezistent la
rasele de Synchytrium endobioticum, găsite în parcela
contaminată.
(2) Un soi de cartof este considerat ca fiind rezistent la
o anumită rasă de Synchytrium endobioticum atunci când
acesta reacționează la contaminarea cu agentul patogen
din acea rasă, astfel încât nu există niciun pericol de
infecție secundară.
Art. 6. — Măsurile luate pentru combaterea bolii râia
neagră a cartofului sau pentru prevenirea răspândirii
acesteia sunt revocate în situația în care ciuperca
Synchytrium endobioticum nu mai este găsită ca fiind
prezentă.
Art. 7. — Este interzisă deținerea culturilor de
Synchytrium endobioticum.
Art. 8. — Ministerul Agriculturii, Pădurilor și Dezvoltării
Rurale, prin Direcția fitosanitară, poate autoriza derogări de
la măsurile prevăzute la art. 3, 4, 5 și 7 pentru scopuri
științifice, teste și lucrări de selecție, cu condiția ca aceste
derogări să nu prejudicieze combaterea bolii râia neagră a
cartofului și să nu creeze niciun risc de răspândire a
acestei boli.
Art. 9. — Ministerul Agriculturii, Pădurilor și Dezvoltării
Rurale, prin Direcția fitosanitară, poate stabili atunci când

este necesar prevederi suplimentare sau mai stricte pentru
a combate boala râia neagră a cartofului sau pentru a
preveni răspândirea acesteia.
Art. 10. — (1) Ministerul Agriculturii, Pădurilor și
Dezvoltării Rurale, prin Direcția fitosanitară, va comunica
Comisiei Europene, înainte de data de 1 ianuarie a fiecărui
an, o listă cu toate soiurile de cartof acceptate pentru
comercializare și descoperite prin investigație oficială ca
fiind rezistente la Synchytrium endobioticum. Ministerul
Agriculturii, Pădurilor și Dezvoltării Rurale, prin Direcția
fitosanitară, va menționa rasele la care soiurile sunt
rezistente.
(2) Comisia Europeană va asigura, pe baza
comunicărilor făcute de statele membre, publicarea în
fiecare an a unei liste cu soiurile rezistente, dacă este
posibil înainte de data de 1 februarie.
Art. 11. — Contaminarea cu Synchytrium endobioticum
și rezistența soiurilor de cartof la acest organism vor fi
determinate prin metode corespunzătoare, la care statele
membre nu ridică nicio obiecție.
Art. 12. — Prezentul ordin transpune prevederile
Directivei Consiliului 69/464/CEE din 8 decembrie 1969
privind combaterea râiei negre a cartofului.
Art. 13. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării, cu excepția art. 10 și 11 care vor intra în
vigoare la data aderării României la Uniunea Europeană.
Art. 14. — De la data intrării în vigoare a prezentului
ordin se abrogă Ordinul ministrului agriculturii și alimentației
nr. 28/1999 privind măsurile pentru prevenirea răspândirii și
diminuarea pagubelor produse de râia neagră a cartofului,
produsă de ciuperca Synchytrium endobioticum (Schilb.)
Perc., publicat în Monitorul Oficial al României, Partea I,
nr. 486 din 8 octombrie 1999.

Ministrul agriculturii, pădurilor și dezvoltării rurale,
Gheorghe Flutur

București, 20 septembrie 2006.
Nr. 653.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 819/4.X.2006 conține 32 de pagini.

Prețul: 2,25 lei

&JUYDGY|119956]
ISSN 1453—4495

