PARTEA

Anul 174 (XVIII) — Nr. 264

I

Joi, 23 martie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE
32. — Lege privind obligațiunile ipotecare ....................

2–10

220. — Decret pentru promulgarea Legii privind
obligațiunile ipotecare................................................

10

DECIZII ALE CURȚII CONSTITUȚIONALE
Decizia nr. 119 din 16 februarie 2006 referitoare la
excepția de neconstituționalitate a dispozițiilor
art. 190 alin. (1) lit. c) din Ordonanța Guvernului
nr. 92/2003 privind Codul de procedură fiscală .....

11–12

Decizia nr. 120 din 16 februarie 2006 referitoare la
excepția de neconstituționalitate a dispozițiilor
art. 21 alin. (2) din Ordonanța de urgență a
Guvernului nr. 51/1998 privind valorificarea unor
active ale statului ......................................................

13–14

ACTE ALE COMISIEI DE SUPRAVEGHERE
A ASIGURĂRILOR
113.235. — Decizie privind retragerea autorizației de
funcționare a Societății Comerciale îInsurance
Brittania Consulting“ — S.R.L. .................................

14–15

2

MONITORUL OFICIAL AL ROMÂNIEI, PARTEA I, Nr. 264/23.III.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind obligațiunile ipotecare
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege are drept scop stabilirea
condițiilor și a cadrului general pentru emisiunea de
obligațiuni ipotecare, precum și reglementarea drepturilor și
obligațiilor conferite de acestea deținătorilor lor.
Art. 2. — În sensul prezentei legi, termenii și expresiile
de mai jos au următoarea semnificație:
1. agent — persoană juridică sau organizație fără
personalitate juridică, numită și autorizată în condițiile
cap. IV să reprezinte interesele deținătorilor de obligațiuni
ipotecare aparținând aceleiași emisiuni;
2. arhivă — Arhiva Electronică de Garanții Reale
Mobiliare;
3. autoritate competentă — Banca Națională a României
și Comisia Națională a Valorilor Mobiliare, cu atribuții de
reglementare, supraveghere și control al emitenților și al
emisiunilor de obligațiuni ipotecare potrivit prevederilor
prezentei legi;
4. credit ipotecar — orice împrumut acordat în condițiile
Legii nr. 190/1999 privind creditul ipotecar pentru investiții
imobiliare, cu modificările ulterioare;
5. credit ipotecar comercial — credit ipotecar pentru
investiții imobiliare, prin care se finanțează investiții
imobiliare cu altă destinație decât locativă;
6. credit ipotecar eligibil — credit ipotecar care
îndeplinește criteriile de eligibilitate prevăzute la art. 5
pentru a fi inclus în portofoliul de credite ipotecare pe baza
căruia urmează a se realiza o emisiune de obligațiuni
ipotecare;
7. credit ipotecar performant — credit ipotecar eligibil,
afectat unei emisiuni de obligațiuni ipotecare, care
îndeplinește caracteristicile de performanță anunțate în
prospectul de emisiune;
8. credit ipotecar rezidențial — credit ipotecar pentru
investiții imobiliare, prin care se finanțează investiții
imobiliare cu destinație locativă;
9. drepturi accesorii — totalitatea drepturilor reale ori
personale aferente creanței ipotecare, inclusiv drepturi de
garanție reală și drepturi de creanță decurgând din polițele
de asigurare încheiate de beneficiarul împrumutului;
10. emitent — banca sau banca de credit ipotecar,
persoana juridică română care a acordat sau a preluat prin

cesiune credite ipotecare și care a emis, emite sau
intenționează să emită obligațiuni ipotecare;
11. investitor — orice persoană care deține obligațiuni
ipotecare în cont propriu;
12. investitor calificat — entitate care are capacitatea de
a evalua caracteristicile de risc și randament ale
obligațiunilor ipotecare, definită conform art. 2 alin. (1)
pct. 15 din Legea nr. 297/2004 privind piața de capital, cu
modificările și completările ulterioare;
13. obligațiuni ipotecare — valori mobiliare în formă
dematerializată, emise în baza unui prospect aprobat de
Comisia Națională a Valorilor Mobiliare și sub
supravegherea acesteia, în vederea refinanțării activității
emitentului de acordare de credite ipotecare, în baza unui
portofoliu de credite ipotecare asupra căruia investitorii
dobândesc o garanție de prim rang și un drept de
preferință în raport cu orice alt creditor al emitentului;
14. persoană afiliată — persoana fizică sau juridică care,
conform art. 2 alin. (1) pct. 23 din Legea nr. 297/2004, cu
modificările și completările ulterioare, este prezumată a
acționa concertat cu o altă persoană fizică sau juridică;
15. ofertă publică de obligațiuni ipotecare — comunicarea
adresată unor persoane, făcută sub orice formă și prin
orice mijloace, care prezintă informații suficiente despre
termenii ofertei și despre obligațiunile ipotecare oferite,
astfel încât să permită investitorului să adopte o decizie cu
privire la vânzarea, cumpărarea sau subscrierea
respectivelor obligațiuni ipotecare. Această definiție se va
aplica, de asemenea, și în situația plasamentului de
obligațiuni ipotecare prin intermediari financiari;
16. ofertă adresată investitorilor calificați — vânzarea în
integralitate a unei emisiuni de obligațiuni ipotecare către
investitori calificați, cu respectarea prevederilor Legii
nr. 297/2004, cu modificările și completările ulterioare,
precum și ale normelor de aplicare a prezentei legi;
17. portofoliu de credite ipotecare sau portofoliu —
totalitatea drepturilor de creanță și a drepturilor accesorii cu
care emitentul garantează îndeplinirea obligațiilor asumate
printr-o emisiune de obligațiuni ipotecare determinată;
18. prospect de emisiune sau prospect — prospectul de
ofertă publică de vânzare de obligațiuni ipotecare, întocmit
cu respectarea prevederilor prezentei legi, ale Legii
nr. 297/2004, cu modificările și completările ulterioare,
precum și ale normelor emise în aplicarea acestora;

MONITORUL OFICIAL AL ROMÂNIEI, PARTEA I, Nr. 264/23.III.2006
19. valoare nominală — suma principală a creditului ori,
în cazul garanțiilor, suma maximă pentru care au fost
constituite;
20. valoarea creditului ipotecar — suma rămasă de
rambursat din valoarea nominală a unui credit;
21. valoarea portofoliului — suma valorilor creditelor
ipotecare din portofoliu;
22. valoarea de referință — valoarea stabilită de către
un evaluator autorizat potrivit legii.
Art. 3. — (1) Sintagma îobligațiuni ipotecare“ se
folosește exclusiv pentru a desemna valori mobiliare emise
în condițiile prezentei legi.
(2) Valorile mobiliare care nu întrunesc caracteristicile
prevăzute la art. 2 pct. 13 nu beneficiază de regimul juridic
consacrat prin prezenta lege și nu pot fi denumite
îobligațiuni ipotecare“.
CAPITOLUL II
Structurarea portofoliilor
Art. 4. — (1) Pentru a fi afectate garantării unei
emisiuni de obligațiuni ipotecare, creditele ipotecare se
grupează în portofolii, cu condiția respectării, în mod
cumulativ, pe toată durata emisiunii, a următoarelor
principii:
a) fiecare credit ipotecar din portofoliu să fi fost acordat
în conformitate cu normele legale în vigoare la acea dată;
b) creditele ipotecare să fi fost acordate în scopul
efectuării de investiții imobiliare pe teritoriul României sau
pe teritoriile statelor membre ale Uniunii Europene ori ale
Spațiului Economic European;
c) uniformizarea portofoliului astfel încât să includă un
singur tip de credite ipotecare din punct de vedere al
destinației investiției imobiliare;
d) media ponderată a scadenței creditelor ipotecare din
portofoliul afectat emisiunii să fie mai mare decât scadența
obligațiunilor ipotecare ce urmează a fi emise pe baza
acestora; media ponderată a scadențelor se calculează ca
medie ponderată a duratei rămase a creditelor din
portofoliul afectat, ponderată cu valoarea nominală a
creditului la momentul lansării emisiunii;
e) valoarea actualizată a creanțelor afectate garantării
unei emisiuni de obligațiuni ipotecare să fie cel puțin egală
cu valoarea actualizată a obligațiilor de plată ale
emitentului față de deținătorii de obligațiuni ipotecare din
emisiunea garantată cu portofoliul respectiv;
f) valoarea totală a creditelor ipotecare garantate cu
ipoteci asupra terenurilor fără construcții și a celor
garantate cu ipoteci asupra imobilelor aflate în construcție
să nu depășească 20% din valoarea portofoliului;
g) întrunirea criteriilor generale de eligibilitate prevăzute
de lege și a caracteristicilor de performanță anunțate în
prospectul de emisiune.
(2) Prospectul de emisiune trebuie să includă informații
privind respectarea fiecăruia dintre principiile prevăzute la
alin. (1).

3

Art. 5. — (1) Criteriile generale de eligibilitate a
creditelor ipotecare pentru garantarea unei emisiuni de
obligațiuni ipotecare sunt:
a) valoarea nominală a unui credit ipotecar să nu
depășească 80% din valoarea de referință a imobilului
constituit în garanție, în cazul unui credit ipotecar
rezidențial, și 70% din valoarea de referință a imobilului
constituit în garanție, în cazul unui credit ipotecar
comercial;
b) suma creditului ipotecar să fi fost pusă la dispoziția
beneficiarului în integralitate;
c) valoarea creditelor ipotecare acordate unui singur
beneficiar, prin ea însăși sau prin adiționare cu valoarea
creditelor ipotecare acordate unor persoane afiliate
acestuia, să nu depășească 10% din valoarea portofoliului;
d) drepturile de creanță conferite de creditul ipotecar să
nu constituie obiectul unei garanții reale;
e) creditul să nu înregistreze întârziere la plată la
momentul includerii în portofoliu și, ulterior, pentru a putea
fi menținut în portofoliul de credite ipotecare, să nu aibă
întârziere mai mare de 61 de zile la efectuarea serviciului
datoriei;
f) imobilul constituit în garanție să fi fost asigurat contra
riscurilor pentru o sumă egală cu valoarea de referință a
imobilului stabilită la data încheierii contractului de ipotecă;
g) drepturile reale constituite pentru garantarea
rambursării creditului să fie de prim rang.
(2) Emitenții pot stabili, prin norme interne, criterii de
eligibilitate suplimentare care se fac publice prin prospectul
de emisiune.
Art. 6. — În cazul în care, pe perioada derulării unei
emisiuni, unele dintre creditele ipotecare din portofoliu nu
mai îndeplinesc criteriile de eligibilitate, devin neperformante
în înțelesul prezentei legi sau determină scăderea mediei
ponderate a scadențelor creditelor ipotecare din portofoliu,
a sumei valorilor acestora ori a sumei dobânzilor aferente
sub limita prevăzută de lege, portofoliul se suplimentează
în mod corespunzător cu credite ipotecare eligibile și, în
conformitate cu art. 7, cu active noi, cu respectarea
principiilor, condițiilor și a formalităților prevăzute de lege și
de prospectul de emisiune pentru constituirea acestuia.
Art. 7. — (1) Emitentul poate suplimenta portofoliul și
substitui creditele ipotecare aflate în situația prevăzută la
art. 6 cu active care prezintă un grad de risc cel mult egal
cu cel al creditelor ipotecare din portofoliu, dacă sunt
îndeplinite cumulativ următoarele condiții:
a) o asemenea posibilitate a fost prevăzută în mod
expres în prospectul de emisiune;
b) emitentul nu dispune de credite ipotecare care să
poată fi incluse în portofoliu, cu respectarea dispozițiilor
art. 4 alin. (1);
c) activele respective nu fac obiectul unei garanții reale.
(2) Categoriile de active eligibile pentru suplimentarea
portofoliului și substituirea de credite ipotecare din

4

MONITORUL OFICIAL AL ROMÂNIEI, PARTEA I, Nr. 264/23.III.2006

portofoliu, condițiile și procentele în care fiecare categorie
de active poate substitui credite ipotecare dintr-un portofoliu
se stabilesc prin norme ale Băncii Naționale a României.
(3) Limita maximă generală în care este permisă
suplimentarea portofoliului și substituirea creditelor
portofoliului și substituirea creditelor ipotecare din portofoliu
cu active nu poate depăși 20% din valoarea portofoliului.
Art. 8. — Prevederile art. 167 din Legea nr. 31/1990
privind societățile comerciale, republicată, cu modificările și
completările ulterioare, nu se aplică obligațiunilor ipotecare
emise în temeiul prezentei legi.
Art. 9. — Sumele rezultate din emisiunea de obligațiuni
ipotecare nu intră sub incidența prevederilor Ordonanței
Guvernului nr. 39/1996 privind înființarea și funcționarea
Fondului de garantare a depozitelor în sistemul bancar,
republicată, cu modificările și completările ulterioare.
CAPITOLUL III
Registrul de evidență internă
Art. 10. — (1) Emitenții au obligația ca, pentru fiecare
emisiune de obligațiuni ipotecare, să țină un registru de
evidență internă în care să reflecte structura și dinamica
portofoliului. Registrul de evidență internă conține în mod
obligatoriu următoarele informații cu privire la fiecare credit
ipotecar din portofoliu:
1. datele de identificare a contractului de credit ipotecar,
cu specificarea categoriei din care face parte din punct de
vedere al destinației investiției imobiliare;
2. datele de identificare a beneficiarului;
3. datele de identificare a imobilului asupra căruia s-a
constituit garanția pentru rambursarea creditului ipotecar, cu
menționarea numărului de carte funciară;
4. valoarea nominală, valoarea creditului ipotecar și
valoarea de referință a imobilului prevăzut la pct. 3,
calculată la momentul încheierii contractului de ipotecă;
5. orice altă garanție constituită pentru rambursarea
creditului, cu specificarea valorii nominale a acesteia.
(2) Registrul de evidență internă cuprinde o secțiune
destinată înscrierilor referitoare la activele incluse în
portofoliu potrivit prevederilor art. 7.
(3) Registrul de evidență internă se completează de
către emitent cu ocazia fiecărei modificări ori completări a
datelor cuprinse în înscrierile inițiale. Lunar, emitentul pune
la dispoziția agentului o copie a Registrului de evidență
internă, purtând semnătura reprezentantului său legal,
precum și o informare scrisă cu privire la structura
portofoliului, suma obligațiilor patrimoniale ale emitentului
față de deținătorii de obligațiuni ipotecare din emisiunea
respectivă, valoarea creditelor ipotecare și a activelor
incluse în portofoliu potrivit prevederilor art. 6 și 7,
valoarea creditelor ipotecare prevăzute la art. 6, indiferent
dacă au fost sau nu eliminate din portofoliu, valoarea
drepturilor accesorii cu care emitentul garantează, precum

și documentația sintetică pe baza căreia s-au determinat
valorile respective.
(4) Registrul de evidență internă al emitentului este
supus controlului Băncii Naționale a României.
(5) Banca Națională a României poate elabora norme
privind conținutul, păstrarea și completarea Registrului de
evidență internă.
CAPITOLUL IV
Agentul
Art. 11. — (1) Emitentul, pentru a putea proceda la o
emisiune de obligațiuni ipotecare, are obligația să
numească un agent autorizat să verifice corecta ținere a
Registrului de evidență internă de către emitent, să înscrie
la arhivă garanțiile mobiliare asupra portofoliului, precum și
orice modificări ulterioare referitoare la acestea și să îi
reprezinte pe deținătorii de obligațiuni ipotecare.
(2) Agentul numit de către emitent nu poate fi o
persoană afiliată acestuia și nici auditorul financiar al
emitentului.
Art. 12. — (1) Agentul este ales de către emitent din
rândul agenților autorizați de Banca Națională a României
și Comisia Națională a Valorilor Mobiliare și este numit prin
prospectul de emisiune.
(2) Mandatul agentului este confirmat de către investitori
prin subscrierea emisiunii de obligațiuni ipotecare și
încetează la momentul plății integrale a obligațiilor asumate
de către emitent față de deținătorii de obligațiuni ipotecare
din respectiva emisiune.
(3) În condițiile prevăzute la alin. (1) și (2) emitentul
poate să numească și un agent supleant.
Art. 13. — (1) Serviciile de agent se prestează de
către:
a) persoane juridice auditori financiari, înregistrați în
Registrul auditorilor financiari;
b) instituții de credit;
c) societăți de servicii de investiții financiare pentru care
activitatea de agent reprezintă serviciu conex în temeiul
prezentei legi;
d) cabinete individuale, cabinete asociate sau societăți
civile profesionale de avocați, în condițiile Legii nr. 51/1995
pentru organizarea și exercitarea profesiei de avocat,
republicată, cu modificările și completările ulterioare;
e) birouri notariale organizate în condițiile Legii notarilor
publici și a activității notariale nr. 36/1995, cu modificările
și completările ulterioare.
(2) În vederea autorizării ca agent, Banca Națională a
României și Comisia Națională a Valorilor Mobiliare
evaluează solicitantul din punct de vedere al competenței,
capacității, experienței, reputației și integrității cerute pentru
îndeplinirea serviciilor de agent în condiții de siguranță
pentru investitori, examinează circumstanțele și informațiile
disponibile privind activitatea acestuia și decid prin ordin
comun autorizarea, dacă acesta corespunde cerințelor

MONITORUL OFICIAL AL ROMÂNIEI, PARTEA I, Nr. 264/23.III.2006
prevăzute în prezenta lege și în normele de aplicare a
acesteia.
(3) Persoana juridică ori organizația fără personalitate
juridică autorizată ca agent desemnează o persoană fizică
în calitate de reprezentant permanent pentru îndeplinirea
mandatului de agent. Această persoană răspunde în nume
propriu pentru obligațiile decurgând din îndeplinirea
serviciilor de agent, fără însă a înlătura sau a diminua
răspunderea persoanei juridice ori a organizației fără
personalitate juridică pe care o reprezintă, și trebuie să
îndeplinească cumulativ următoarele condiții:
a) să aibă studii juridice sau economice;
b) să aibă experiență profesională de cel puțin 5 ani în
domeniul său de activitate;
c) să aibă o bună reputație;
d) să nu fi fost condamnată sau să nu se fi pus în
mișcare acțiunea penală împotriva acesteia pentru gestiune
frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau
luare de mită ori pentru alte infracțiuni prevăzute de legea
specială de organizare a profesiei;
e) să nu fi fost sancționată în ultimii 3 ani de
autoritatea de reglementare a activității pe care o
desfășoară.
Art. 14. — (1) Obligațiile și răspunderea agentului față
de deținătorii de obligațiuni ipotecare sunt reglementate de
dispozițiile referitoare la mandat, dacă prin prezenta lege
nu se prevede altfel.
(2) Agentul nu poate delega îndeplinirea atribuțiilor
specifice și nu poate transmite dreptul de reprezentare a
deținătorilor de obligațiuni ipotecare decât la încetarea
mandatului înainte de termen.
(3) Contractul încheiat între emitent și agent se
atașează la prospectul de emisiune.
Art. 15. — (1) Agentul are următoarele atribuții
principale:
a) să verifice respectarea de către emitent a cerințelor
legii și ale prospectului de emisiune referitoare la
portofoliile de credite ipotecare la data confirmării
mandatului și, lunar, pe toată durata acestuia;
b) să încheie, în nume propriu, dar pe seama
investitorilor, în emisiunea de obligațiuni ipotecare
respectivă, un contract de garanție asupra creditelor
ipotecare și activelor incluse în portofoliu potrivit
prevederilor art. 7, în forma atașată prospectului, și să
înscrie la arhivă, în numele agentului, dar pe seama
emisiunii, avizul de garanție corespunzător;
c) să înscrie la arhivă, în nume propriu, dar pe seama
investitorilor, în emisiunea de obligațiuni ipotecare
respectivă, toate modificările și completările aduse garanției
prevăzute la lit. b), astfel încât arhiva să reflecte cu
acuratețe Registrul de evidență internă;
d) să notifice în scris emitentului, Băncii Naționale a
României și Comisiei Naționale a Valorilor Mobiliare cu

5

privire la constatarea încălcării de către emitent a unei
obligații ce îi incumbă față de investitori, conform prezentei
legi și prospectului, dacă această încălcare nu este
remediată în termen de 10 zile de la data constatării;
e) să convoace adunarea generală a deținătorilor de
obligațiuni ipotecare, în cazul în care constată o încălcare
de către emitent a obligațiilor ce îi revin față de aceștia,
conform prezentei legi și prospectului de emisiune, dacă
această încălcare nu este remediată în termen de 30 de
zile de la data constatării;
f) să informeze Banca Națională a României și Comisia
Națională a Valorilor Mobiliare despre convocarea adunării
generale a deținătorilor de obligațiuni ipotecare pentru
motivul prevăzut la lit. e);
g) să facă publicitatea hotărârilor luate de adunarea
generală a deținătorilor de obligațiuni ipotecare în Monitorul
Oficial al României, Partea a IV-a, precum și într-un ziar
de circulație națională și să le pună în executare;
h) să îi reprezinte pe deținătorii de obligațiuni ipotecare
în fața emitentului, a autorităților publice și a oricărei terțe
persoane, în limitele stabilite de adunarea generală a
acestora, să exercite, în nume propriu, dar pe seama
investitorilor, drepturile acestora decurgând din deținerea de
obligațiuni ipotecare, cu excepția dreptului de vot.
(2) Atribuțiile de verificare și control prevăzute în
prezenta lege se realizează exclusiv pe baza documentației
sintetice întocmite de către emitent pe propria răspundere.
La cerere, emitentul este obligat să furnizeze agentului
clarificări și declarații scrise ori documente primare pentru
stabilirea gradului de conformare a acestuia cu obligațiile
ce îi revin față de deținătorii de obligațiuni ipotecare din
emisiunea respectivă.
(3) În urma verificării documentației sintetice prevăzute
la alin. (2), agentul emite un certificat privind regularitatea
îndeplinirii cerințelor legale și ale prospectului de emisiune
referitoare la structurarea portofoliului de credite ipotecare.
Certificatul însoțește în mod obligatoriu prospectul de
emisiune.
Art. 16. — (1) Agentul își va exercita atribuțiile cu
aceeași prudență și diligență cu care ar fi acționat pentru
gestionarea propriilor interese.
(2) În legătură cu îndeplinirea atribuțiilor prevăzute în
prezenta lege, agentului i se aplică în mod corespunzător
prevederile art. 49—53 din Legea nr. 58/1998 privind
activitatea bancară, republicată, sau, după caz, ale
titlului VII din Legea nr. 297/2004, cu modificările și
completările ulterioare.
(3) Agentul este răspunzător, în solidar cu emitentul și,
după caz, cu societatea de servicii de investiții financiare
care a intermediat vânzarea și/sau cu auditorul financiar al
emitentului, față de deținătorii de obligațiuni ipotecare pe
care îi reprezintă pentru daunele cauzate ca urmare a
îndeplinirii necorespunzătoare a atribuțiilor prevăzute la
art. 15 alin. (1) lit. a)—c).

6

MONITORUL OFICIAL AL ROMÂNIEI, PARTEA I, Nr. 264/23.III.2006

(4) Agentul este răspunzător în exclusivitate pentru
îndeplinirea necorespunzătoare a tuturor celorlalte atribuții
ce îi revin potrivit legii ori prospectului de emisiune. De
asemenea, agentul răspunde pentru toate daunele cauzate
în mod direct emitentului și/sau deținătorilor de obligațiuni
ipotecare ca urmare a:
a) refuzului nejustificat de a pune în executare o
hotărâre a adunării generale a deținătorilor de obligațiuni
ipotecare;
b) renunțării la mandat, altfel decât pentru motive de
necorespundere pentru exercitarea atribuțiilor de agent
potrivit prevederilor prezentei legi;
c) omisiunii de a anunța emitentul și deținătorii de
obligațiuni ipotecare cu privire la apariția unui motiv de
necorespundere pentru exercitarea atribuțiilor specifice de
către agent ori de către reprezentantul permanent al
acestuia;
d) omisiunii de a convoca adunarea generală a
deținătorilor de obligațiuni ipotecare pentru numirea unui
nou agent, acolo unde este cazul, de a colabora cu
agentul supleant sau cu noul agent numit pentru predareapreluarea mandatului ori de a asigura continuitatea
serviciilor de agent până la intrarea în funcție a agentului
supleant ori a noului agent.
CAPITOLUL V
Emisiunea de obligațiuni ipotecare
Art. 17. — (1) Obligațiunile ipotecare pot fi oferite spre
subscriere prin ofertă publică, în baza unui prospect
aprobat de Comisia Națională a Valorilor Mobiliare.
(2) Oferta publică de obligațiuni ipotecare se realizează
cu respectarea prevederilor prezentei legi, ale Legii
nr. 297/2004, cu modificările și completările ulterioare,
precum și ale normelor emise în aplicarea acestora.
Art. 18. — (1) În scopul evaluării succesului unei oferte
publice de obligațiuni ipotecare sunt permise activități de
solicitare a intenției de investiție, cu condiția difuzării unui
prospect preliminar aprobat în conformitate cu
reglementările Comisiei Naționale a Valorilor Mobiliare.
(2) Prospectul preliminar și răspunsul la solicitarea
intenției de investiție exprimată prin acesta nu produc
efecte juridice între părți.
(3) Ulterior aprobării de către Comisia Națională a
Valorilor Mobiliare a prospectului preliminar, emitentul poate
contacta potențialii investitori și poate să prezinte acestora
informații privind activitatea sa, precum și emisiunea pe
care intenționează să o lanseze.
Art. 19. — Oferta publică de vânzare de obligațiuni
ipotecare se realizează printr-un intermediar autorizat, în
conformitate cu prevederile Legii nr. 297/2004, cu
modificările și completările ulterioare.
Art. 20. — (1) Conținutul minim al prospectului de
emisiune include, pe lângă informațiile prevăzute în

legislația pieței de capital, următoarele categorii de
informații.
a) date privind emitentul și activitatea acestuia, inclusiv
situațiile financiare pentru ultimul exercițiu financiar sau
ultimele raportări contabile, în forma stabilită de Banca
Națională a României și aprobată de Ministerul Finanțelor
Publice, conform art. 62 din Legea nr. 58/1998, republicată;
b) caracteristicile împrumutului obligatar, respectiv:
valoarea totală a emisiunii și numărul de obligațiuni
ipotecare emise, valoarea nominală și prețul de emisiune,
prețul de vânzare, comisioanele de intermediere plătite
societăților de servicii de investiții financiare; valoarea
estimativă a costurilor de emisiune, perioada de derulare a
ofertei publice, piața reglementată/sistemul alternativ pe
care se intenționează tranzacționarea obligațiunilor
ipotecare, scadența, dobânda, metoda de calcul al
cuantumului dobânzii și intervalele de plată, programul de
rambursare a obligațiunilor ipotecare, opțiunea de
răscumpărare, modalitatea de plată a obligațiunilor
ipotecare subscrise și de alocare a obligațiunilor ipotecare
în situația de suprasubscriere; în cazul emisiunilor de
obligațiuni ipotecare care nu conferă deținătorilor drepturi
egale, informațiile privitoare la acestea se prezintă distinct
pentru fiecare clasă de obligațiuni ipotecare din emisiunea
respectivă;
c) caracteristicile portofoliului de credite ipotecare afectat
emisiunii, inclusiv valoarea creditelor din portofoliu și
valoarea de referință a garanțiilor constituite pentru
rambursarea creditelor ipotecare la momentul încheierii
contractului de garanție, raportate la valoarea nominală a
emisiunii, precum și gradul de acoperire a obligației de
plată a dobânzii, dispersia creditelor ipotecare din punct de
vedere geografic, scadența, dobânda, metoda de calcul al
cuantumului dobânzii și intervalele de plată, condițiile de
plată anticipată;
d) posibilitatea redimensionării corespunzătoare a
portofoliului în caz de subsubscriere și păstrarea ori, după
caz, modificarea caracteristicilor acestuia;
e) date privind auditorul financiar;
f) date privind agentul, inclusiv comisionul aferent.
(2) Informațiile cuprinse în prospectul de emisiune se
certifică de către auditorul financiar al emitentului.
(3) Conținutul prospectului, forma de prezentare și
documentele care trebuie să îl însoțească în vederea
autorizării sunt prevăzute în legislația specifică a pieței de
capital.
Art. 21. — Rezultatele ofertei se transmit către Comisia
Națională a Valorilor Mobiliare și către instituțiile pieței,
dacă este cazul, în conformitate cu reglementările Comisiei
Naționale a Valorilor Mobiliare.

MONITORUL OFICIAL AL ROMÂNIEI, PARTEA I, Nr. 264/23.III.2006
Art. 22. — Emitenții pot dobândi obligațiuni ipotecare din
propria emisiune, fără drept de vot în adunările deținătorilor
de obligațiuni ipotecare în baza obligațiunilor astfel
dobândite.
CAPITOLUL VI
Drepturile deținătorilor de obligațiuni ipotecare
Art. 23. — (1) Fiecare emisiune de obligațiuni ipotecare
este garantată cu portofoliul de credite ipotecare descris în
Registrul de evidență internă. În baza garanției constituite,
deținătorii de obligațiuni ipotecare dobândesc dreptul de
a-și satisface creanțele împotriva emitentului, prin
valorificarea portofoliului cu prioritate în raport cu oricare alt
creditor, indiferent de natura creanței acestuia sau de
garanția reală ori privilegiul, legal sau convențional,
constituit în favoarea acestuia asupra portofoliului sau
asupra oricărei componente a portofoliului, dacă dreptul de
garanție reală sau privilegiul nu a fost înscris la arhivă
anterior înscrierii drepturilor deținătorilor de obligațiuni.
(2) Înscrierea în Registrul de evidență internă a unui
credit ipotecar sau a unui activ inclus în portofoliu, potrivit
prevederilor art. 7, are ca efect evidențierea și tratarea
distinctă a acestuia în contabilitatea emitentului, conform
dispozițiilor legale în vigoare.
(3) Cesiunea creanțelor aferente creditelor ipotecare ori
a activelor înscrise în Registrul de evidență internă, precum
și constituirea de sarcini sau garanții asupra acestora în
favoarea unor terți, față de emisiunea de obligațiuni
ipotecare pe care o garantează, fără ca acest drept să fi
fost rezervat în mod expres prin prospectul de emisiune,
iar publicitatea garanției să fi fost efectuată potrivit
dispozițiilor alin. (4), se sancționează cu nulitatea absolută.
(4) Garanția mobiliară asupra portofoliului afectat
emisiunii se constituie și se înscrie la arhivă pe numele
agentului numit de emitent și pe contul emisiunii până la
data lansării prospectului. Contractul de garanție mobiliară
ca instrumentum se semnează între agent și emitent, în
condițiile art. 15 alin. (1) lit. b), cu ajustarea
corespunzătoare a obiectului, în cazul prevăzut la art. 20
alin. (1) lit. d), și, ulterior, pe durata perioadei de garanție,
și cu efectuarea înscrierilor corespunzătoare la arhivă,
pentru a reflecta dinamica portofoliului.
(5) Înscrierea la arhivă a dreptului de garanție reală
mobiliară asupra creanței ipotecare din portofoliu se face
pe formulare speciale pentru a putea descrie ipoteca
aferentă acestora, prin menționarea principalelor date de
identificare a imobilului pe care îl grevează: localitatea în
care se află imobilul, numărul cărții funciare, numărul
corpului de proprietate, numărul cadastral și numărul de
parcelă, după caz, precum și eventuale alte garanții reale
constituite în vederea garantării respectivei creanțe
ipotecare. Programul bazei de date a arhivei se modifică
astfel încât, la cerere, să se poată determina și elibera un
certificat, indicându-se dacă dreptul de ipotecă asupra unui

7

imobil a fost constituit în garanție odată cu creanța pe care
o garantează, precum și beneficiarul curent al acestui
drept.
(6) Constituirea în garanție a dreptului de ipotecă
asupra unui imobil, odată cu creanța pe care o
garantează, nu este supusă formalităților de publicitate în
cartea funciară a imobilului. Radierea ipotecii constituite
asupra unui imobil pentru garantarea rambursării unui credit
ipotecar se poate face exclusiv pe baza unui certificat emis
de un operator autorizat care să ateste că în baza de date
a arhivei nu este înscrisă constituirea în garanție, în
favoarea unui terț, a dreptului de ipotecă asupra imobilului
respectiv.
(7) Constituirea în garanție a creanțelor și drepturilor
accesorii, aferente fiecărui credit ipotecar din portofoliu, în
favoarea deținătorilor de obligațiuni ipotecare trebuie
notificată de emitent ori de agent beneficiarului de credit
ipotecar, în calitate de debitor cedat, cel mai târziu în
termen de 7 zile de la data realizării garanției asupra
portofoliului.
Art. 24. — (1)
aceeași emisiune
pentru a delibera
este necesar a se

Deținătorii de obligațiuni ipotecare din
se pot întruni în adunarea generală
asupra intereselor lor, ori de câte ori
lua o hotărâre în legătură cu:

a) revocarea agentului și numirea unui nou agent, cu
condiția validării acestuia de către autoritățile competente;
b) declararea emisiunii de obligațiuni ipotecare ca fiind
exigibilă anticipat în cazul în care agentul constată, iar
Comisia Națională a Valorilor Mobiliare certifică, la
solicitarea agentului, o încălcare de către emitent a
obligațiilor față de deținătorii de obligațiuni ipotecare, dacă
aceasta nu a fost remediată în termenul prevăzut la art. 15
alin. (1) lit. e);
c) transferul portofoliului spre administrare de la emitent
către o terță persoană autorizată potrivit legii, atunci când
emitentul se află în situația prevăzută la lit. b) sau dacă
împotriva acestuia s-a deschis procedura de faliment;
d) alte aspecte necesare protecției investitorilor în
obligațiuni ipotecare ale emitentului.
(2) În cadrul adunării generale, deținătorii de obligațiuni
ipotecare nu pot fi reprezentați de acționarii, administratorii,
cenzorii sau funcționarii emitentului. Agentul nu poate vota,
în baza obligațiunilor ipotecare pe care le deține ori în
calitate de mandatar al altor deținători de obligațiuni
ipotecare, asupra problemei prevăzute la alin. (1) lit. a).
(3) Ședința adunării generale a deținătorilor
obligațiuni ipotecare va fi prezidată de agent, asistat
către unul până la trei secretari, aleși dintre deținătorii
obligațiuni ipotecare prezenți, care vor verifica lista
prezență a deținătorilor, indicând cota reprezentată
fiecare din valoarea emisiunii.

de
de
de
de
de

(4) Votul deținătorilor de obligațiuni ipotecare poate fi
exprimat și prin corespondență.

8

MONITORUL OFICIAL AL ROMÂNIEI, PARTEA I, Nr. 264/23.III.2006

Art. 25. — Adunarea generală a deținătorilor de
obligațiuni ipotecare se convoacă pe cheltuiala emitentului,
la cererea unui număr de deținători de obligațiuni ipotecare
reprezentând cel puțin 25% din numărul total al
obligațiunilor ipotecare din emisiunea respectivă sau la
cererea agentului.
Art. 26. — (1) Pentru validitatea deliberărilor adunării
generale a deținătorilor de obligațiuni ipotecare este
necesară prezența unui număr de deținători care să
reprezinte cel puțin 25% din numărul total al obligațiunilor
ipotecare din emisiunea respectivă, iar hotărârile să fie
luate de deținători reprezentând 50% din numărul total al
deținătorilor de obligațiuni ipotecare din emisiunea
respectivă, prezenți la adunarea generală.
(2) Dacă adunarea generală a deținătorilor de obligațiuni
ipotecare nu poate lucra din cauza neîndeplinirii condițiilor
prevăzute la alin. (1), adunarea generală ce se va întruni
după o a doua convocare poate să hotărască asupra
problemelor pe ordinea de zi a primei adunări, oricare ar fi
procentul din numărul total al obligațiunilor ipotecare
reprezentate de deținătorii de obligațiuni prezenți, cu
majoritate.
(3) Pentru adoptarea hotărârilor privind declararea
emisiunii de obligațiuni ipotecare ca fiind scadentă anticipat
ori transferul dreptului de administrare a portofoliului de la
emitent către o terță persoană, în conformitate cu
prevederile art. 24 alin. (1) lit. b), este necesar votul
afirmativ al deținătorilor de obligațiuni ipotecare
reprezentând 25% din numărul total al obligațiunilor
ipotecare din emisiunea respectivă, indiferent de procentul
reprezentat de deținătorii care au votat împotrivă.
Art. 27. — Hotărârile adunării generale a deținătorilor de
obligațiuni ipotecare se aduc la cunoștință emitentului în
termen de cel mult două zile de la adoptarea lor.
Art. 28. — Dispozițiile Legii nr. 31/1990, republicată, cu
modificările și completările ulterioare, referitoare la formele,
condițiile, termenele convocării, depunerea titlurilor,
reprezentarea și votarea, obligativitatea hotărârilor adunării
generale a deținătorilor de obligațiuni ipotecare și atacarea
acestora în justiție se aplică în mod corespunzător
organizării și procesului decizional al adunării generale a
deținătorilor de obligațiuni ipotecare.
CAPITOLUL VII
Prevederi speciale privind dizolvarea
și lichidarea emitentului
Art. 29. — Pe durata împrumutului obligatar contractat
conform prezentei legi, adunarea generală a acționarilor
emitentului nu poate hotărî dizolvarea acestuia dacă
anterior luării acestei hotărâri emitentul nu a transferat
portofoliul și obligațiile asumate față de deținătorii de
obligațiuni ipotecare garantați cu respectivul portofoliu către
un alt emitent autorizat, în condițiile prevăzute la art. 26

alin. (3) și cu aprobarea prealabilă a Băncii Naționale a
României.
CAPITOLUL VIII
Prevederi speciale privind falimentul emitenților
Art. 30. — În cazul în care împotriva emitentului este
deschisă procedura falimentului, organele de aplicare a
acesteia vor urmări realizarea efectivă în integralitate a
drepturilor deținătorilor de obligațiuni ipotecare asupra
portofoliului afectat emisiunii, în condițiile prezentei legi.
Art. 31. — (1) Până la satisfacerea tuturor obligațiilor ce
îi incumbă emitentului față de deținătorii de obligațiuni
ipotecare, în baza prezentei legi și a prospectului,
portofoliile de credite ipotecare afectate emisiunilor de
obligațiuni ipotecare nu pot face obiectul realizării prin
vânzare în cursul procedurii de lichidare a bunurilor din
averea emitentului. Contractele de vânzare-cumpărare
încheiate cu nerespectarea acestor prevederi sunt lovite de
nulitate absolută.
(2) Prin derogare de la prevederile alin. (1), unul sau
mai multe portofolii de credite ipotecare pot fi incluse într-o
tranzacție având ca obiect cumpărarea de active și
asumarea de pasive de către un terț, cu condiția întrunirii
cumulative a următoarelor cerințe:
a) cel mai recent raport lunar prevăzut la art. 5 lit. p)
din Ordonanța Guvernului nr. 10/2004 privind falimentul
instituțiilor de credit, aprobată cu modificări și completări
prin Legea nr. 278/2004, aprobat de judecătorul-sindic, să
prevadă sursele și angajamentul de plată, în integralitate,
prealabil și independent de vânzarea portofoliului în cauză,
a tuturor obligațiilor emitentului față de toți deținătorii de
obligațiuni ipotecare ale emitentului, recalculate la zi;
b) adunarea generală a deținătorilor de obligațiuni
ipotecare din fiecare emisiune să aprobe realizarea în
avans a drepturilor de creanță împotriva emitentului, în
condițiile prevăzute în raportul lichidatorului, după caz, cu
numărul de voturi prevăzut la art. 26 alin. (3).
Art. 32. — Creanțele deținătorilor de obligațiuni
ipotecare dau dreptul acestora de a participa la dezbateri,
fără drept de vot, în cadrul adunării creditorilor emitentului.
În acest scop, ca și în raporturile cu lichidatorul, deținătorii
de obligațiuni ipotecare sunt reprezentați de agent, care își
va exercita mandatul în conformitate cu deciziile adunării
generale a deținătorilor de obligațiuni ipotecare.
Art. 33. — (1) Ori de câte ori condițiile prevăzute la
art. 31 alin. (2) nu sunt îndeplinite, deținătorii de obligațiuni
ipotecare sunt îndreptățiți să primească sumele ce li se
cuvin, în cuantumul și la termenele prevăzute în prospect.
Dispozițiile art. 18 din Ordonanța Guvernului nr. 10/2004,
aprobată cu modificări și completări prin Legea
nr. 278/2004, nu se aplică în privința dobânzilor care,
potrivit graficului din prospectul de emisiune, devin
scadente după data deschiderii procedurii falimentului.

MONITORUL OFICIAL AL ROMÂNIEI, PARTEA I, Nr. 264/23.III.2006
(2) În scopul prevăzut la alin. (1), administrarea
portofoliului va continua pe parcursul procedurii falimentului
și independent de aceasta, până la data realizării tuturor
creanțelor aferente creditelor ipotecare din portofoliul
respectiv. Pentru administrarea portofoliului se deschid și
se utilizează unul sau mai multe conturi cu afectațiune
specială, distincte de conturile prevăzute la art. 5 lit. a) din
Ordonanța Guvernului nr. 10/2004, aprobată cu modificări
și completări prin Legea nr. 278/2004.
(3) După deschiderea procedurii falimentului, administrarea
portofoliului se face, cu aprobarea adunării generale a
deținătorilor de obligațiuni ipotecare, de către o societate
de management de portofoliu abilitată în înțelesul legii
privind securitizarea creanțelor să administreze portofolii de
creanțe. Administrarea portofoliului include monitorizarea
îndeplinirii obligațiilor debitorilor cedați, restructurarea
creanțelor, colectarea plăților efectuate de beneficiarii
creditelor ipotecare din portofoliu, inclusiv pe calea
executării silite în numele și pe seama emitentului, și plata
sumelor datorate de emitent către deținătorii de obligațiuni
ipotecare conform termenilor și condițiilor stabilite prin
prospectul de emisiune, după achitarea serviciilor de agent
și de administrare a portofoliului.
(4) Societatea de management de portofoliu de creanțe
are dreptul la rambursarea tuturor cheltuielilor făcute cu
luarea în custodie și administrarea portofoliilor respective,
potrivit hotărârii adunării generale a deținătorilor de
obligațiuni ipotecare, și are prioritate la distribuția sumelor
rezultate din realizarea creanțelor aferente portofoliului
respectiv, prin raport cu deținătorii de obligațiuni ipotecare.
Art. 34. — În cazul în care ritmul de încasare a
sumelor datorate de beneficiarii creditelor ipotecare din
portofoliu permite satisfacerea în avans a unei părți a
obligațiilor emitentului față de deținătorii de obligațiuni
ipotecare din emisiunea garantată cu acesta, aceștia sunt
obligați să accepte plățile în avans, cu recalcularea
corespunzătoare a drepturilor lor.
Art. 35. — (1) Orice sume generate de portofoliul de
credite ipotecare, aferent unei emisiuni, după acoperirea
integrală a drepturilor deținătorilor de obligațiuni ipotecare
din emisiunea respectivă, vor fi depuse de către societatea
de management de portofoliu într-un cont special, deschis
pe numele lichidatorului, și vor fi distribuite după cum
urmează:
a) deținătorilor de obligațiuni ipotecare din alte emisiuni,
proporțional, în situația în care creanțele acestora nu au
fost integral satisfăcute prin realizarea drepturilor decurgând
din portofoliile afectate respectivelor emisiuni;
b) creditorilor ale căror creanțe nu au fost acoperite
integral la închiderea provizorie a procedurii falimentului, în
ordinea prevăzută de Ordonanța Guvernului nr. 10/2004,
aprobată cu modificări și completări prin Legea
nr. 278/2004.

9

(2) Distribuția sumelor prevăzute la alin. (1) se face de
către lichidator numai după ce acesta constată epuizată
activitatea de administrare a tuturor portofoliilor de credite
ipotecare afectate garantării obligațiunilor ipotecare ale
emitentului, prin raportul supus aprobării judecătorului-sindic.
(3) În situația în care procedura falimentului se
finalizează înainte de a se fi epuizat activitatea de
administrare a tuturor portofoliilor de credite ipotecare
garantând emisiuni de obligațiuni ipotecare ale emitentului,
lichidatorul întocmește un raport de închidere provizorie, pe
baza căruia tribunalul pronunță o hotărâre de închidere
provizorie, cu indicarea expresă a titularilor și a
cuantumului creanțelor neacoperite.
(4) Pentru titularii creanțelor indicate în hotărârea de
închidere provizorie a procedurii falimentului, termenul legal
de prescripție în care aceștia pot solicita sumele ce le
revin potrivit alin. (1) lit. b) se întrerupe până la notificarea
acestora cu privire la existența unor sume rămase
nedistribuite după acoperirea creanțelor prevăzute la
alin. (1) lit. a).
CAPITOLUL IX
Prevederi speciale privind executarea silită
Art. 36. — (1) Executarea silită asupra unui portofoliu
poate fi inițiată doar de către deținătorii de obligațiuni
ipotecare din emisiunea garantată cu portofoliul respectiv,
în condițiile art. 24 alin. (1) lit. b).
(2) Executarea silită în condițiile alin. (1) poate fi inițiată
împotriva portofoliului de creanțe în integralitatea sa, ca
universalitate.
(3) Distribuirea sumelor rezultate din executare se va
face potrivit următoarei ordini de preferință:
a) creanțele reprezentând cheltuieli de orice fel făcute
cu urmărirea și administrarea portofoliului supus executării;
b) creanțele rezultând din deținerea obligațiunilor
ipotecare din emisiunea garantată cu portofoliul supus
executării;
c) alte categorii de creditori, în ordinea stabilită de lege.
CAPITOLUL X
Contravenții și sancțiuni
Art. 37. — (1) Constituie contravenții următoarele fapte:
a) încălcarea prevederilor art. 3 alin. (1), dacă utilizarea
sintagmei îobligațiuni ipotecare“ s-a făcut în prospectul de
emisiune sau în orice material de informare, în scris ori pe
cale audiovizuală, a potențialilor investitori cu privire la
caracteristicile unor valori mobiliare emise sau în curs de a
fi emise;
b) încălcarea condițiilor prevăzute în autorizație, în cazul
activităților și operațiunilor pentru care prezenta lege
impune autorizarea;
c) nerespectarea de către emitent a condițiilor privind
structurarea portofoliilor prevăzute la art. 4 alin. (1), art. 5
alin. (1) și art. 7;

10

MONITORUL OFICIAL AL ROMÂNIEI, PARTEA I, Nr. 264/23.III.2006

d) ținerea incorectă de către emitenți a Registrului de
evidență internă.
(2) Săvârșirea faptelor prevăzute la alin. (1) se
sancționează cu:
a) amendă de la 10.000 lei (RON) la 50.000 lei (RON);
b) următoarele sancțiuni complementare:
1. retragerea autorizației;
2. interzicerea temporară sau definitivă, pentru persoane
fizice ori juridice, a ocupării unor funcții ori a desfășurării
unor activități și servicii prevăzute de prezenta lege.
(3) Sancțiunile prevăzute la alin. (2) lit. b) pct. 1 și 2 se
aplică numai cu luarea măsurilor necesare protecției
deținătorilor de obligațiuni ipotecare.
(4) Săvârșirea faptelor prevăzute la alin. (1) lit. a) și b)
se constată și se sancționează de către organele abilitate
și cu respectarea dispozițiilor procedurale prevăzute în
Legea nr. 297/2004, cu modificările și completările
ulterioare.
(5) Săvârșirea faptelor prevăzute la alin. (1) lit. b)—d)
se constată și se sancționează de către persoanele
împuternicite în acest scop de Banca Națională a
României, în conformitate cu prevederile Legii nr. 58/1998,
republicată.
(6) Banca Națională a României și Comisia Națională a
Valorilor Mobiliare pot emite norme comune cu privire la

constatarea și sancționarea săvârșirii faptelor prevăzute la
alin. (1), în conformitate cu prevederile alin. (2)—(5).
(7) Prevederile privind contravențiile și sancțiunile se
completează cu dispozițiile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare, în măsura în care
acestea nu contravin prezentului capitol.
(8) Prin excepție de la prevederile alin. (7), procedura
de stabilire și constatare a contravențiilor, precum și de
aplicare a sancțiunilor de către Comisia Națională a
Valorilor Mobiliare derogă de la dispozițiile Ordonanței
Guvernului nr. 2/2001, aprobată cu modificări și completări
prin Legea nr. 180/2002, cu modificările și completările
ulterioare.
CAPITOLUL XI
Dispoziții finale
Art. 38. — Banca Națională a României și Comisia
Națională a Valorilor Mobiliare vor emite norme comune,
precum și regulamentele prevăzute în prezenta lege, în
termen de 3 luni de la intrarea în vigoare a acesteia.
Art. 39. — Prezenta lege intră în vigoare la 30 de zile
de la data publicării în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE
București, 1 martie 2006.
Nr. 32.

NICOLAE VĂCĂROIU

PREȘEDINTELE ROMÂNIEI

DECRET
pentru promulgarea Legii privind obligațiunile ipotecare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind obligațiunile ipotecare și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 28 februarie 2006.
Nr. 220.

MONITORUL OFICIAL AL ROMÂNIEI, PARTEA I, Nr. 264/23.III.2006

DECIZII

ALE

CURȚII

11

CONSTITUȚIONALE

CURTEA CONSTITUȚIONALĂ

D E C I Z I A Nr. 119
din 16 februarie 2006

referitoare la excepția de neconstituționalitate a dispozițiilor art. 190 alin. (1) lit. c)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 190 alin. (1) lit. d) din
Ordonanța Guvernului nr. 92/2003 privind Codul de
procedură fiscală, excepție ridicată de Societatea
Comercială îAgrodivtrans“ — S.R.L. din Târgu Mureș în
Dosarul nr. 7.229/2005 al Judecătoriei Târgu Mureș.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate, potrivit art. 2 alin. (3) din Legea nr. 47/1992,
apreciind în acest sens că aspectele criticate privesc
interpretarea legii. Totodată, se arată că excepția de
neconstituționalitate este inadmisibilă și din perspectiva
faptului că aceasta nu este motivată, ceea ce este contrar
prevederilor art. 10 alin. (2) din Legea nr. 47/1992.
C U R T E A,

având în vedere actele și lucrările dosarului, constată
următoarele:
Prin Încheierea din 25 octombrie 2005, pronunțată în
Dosarul nr. 7.229/2005, Judecătoria Târgu Mureș a sesizat
Curtea Constituțională cu excepția de neconstituționalitate
a dispozițiilor art. 190 alin. (1) lit. d) din Ordonanța
Guvernului nr. 92/2003 privind Codul de procedură fiscală,
excepție ridicată de Societatea Comercială îAgrodivtrans“ —
S.R.L. din Târgu Mureș într-un litigiu având ca obiect
soluționarea plângerii împotriva procesului-verbal de
constatare și sancționare a unei contravenții.
În motivarea excepției de neconstituționalitate, autorul
acesteia susține că textul de lege criticat este ambiguu și
ar fi trebuit să prevadă aplicarea sancțiunii contravenționale
în sarcina importatorului sau producătorului și nicidecum în
sarcina celui care comercializează produsele, întrucât
acestuia din urmă i se îngrădește astfel dreptul de a
efectua acte și fapte de comerț pentru culpa altuia.
Totodată, se consideră că statul român ar trebui, pe de
o parte, să ia măsuri ca de la producător sau importator
să nu intre pe piață produse accizabile marcate

necorespunzător sau cu marcaje false, iar pe de altă
parte, să nu sancționeze un simplu comerciant de bunăcredință care a cumpărat astfel de produse în scop de
revânzare.
Judecătoria Târgu Mureș apreciază că excepția de
neconstituționalitate ridicată este neîntemeiată. În
argumentarea acestei opinii, se consideră că textele legale
criticate nu încalcă prevederile constituționale ale art. 45 și
135, întrucât accesul liber la o activitate economică și
măsurile ce trebuie luate de stat pentru respectarea
statutului de economie de piață nu exclud, ci, dimpotrivă,
implică stabilirea limitelor de exercitare a libertății
economice cu specificarea faptelor ilicite prejudiciabile
pentru societate sau terți.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, întrucât legiuitorul este îndreptățit, în
considerarea unui interes public general, să creeze
condițiile necesare pentru o mai bună supraveghere
exercitată de organele cu atribuții fiscale de control, în
vederea urmăririi și încasării creanțelor bugetare, ceea ce
nu contravine art 135 alin. (1) și (2) lit. a) din Constituție.
Avocatul Poporului consideră că excepția de
neconstituționalitate este neîntemeiată, arătând, în esență,
că dispozițiile legale criticate nu pun în discuție restrângeri
ale accesului liber la o activitate economică și nu încalcă
dispozițiile constituționale privind neretroactivitatea legii și
ocrotirea proprietății private.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.

12

MONITORUL OFICIAL AL ROMÂNIEI, PARTEA I, Nr. 264/23.III.2006

Obiectul excepției de neconstituționalitate îl constituie
art. 190 alin. (1) lit. d) din Ordonanța Guvernului
nr. 92/2003 privind Codul de procedură fiscală, devenit
art. 190 alin. (1) lit. c) în urma republicării în Monitorul
Oficial al României, Partea I, nr. 863 din 26 septembrie
2005, care are următorul cuprins: î(1) Constituie contravenții
următoarele fapte:
c) deținerea în afara antrepozitului fiscal sau
comercializarea pe teritoriul României a produselor accizabile
supuse marcării, potrivit titlului VII din Codul fiscal, fără a fi
marcate sau marcate necorespunzător ori cu marcaje false;“.
Deși, în mod formal, autorul excepției nu invocă în
susținerea acesteia nici un text constituțional, Curtea reține
că, în realitate, astfel cum rezultă din motivarea excepției
și din încheierea de sesizare a Curții Constituționale, sunt
avute în vedere în susținerea excepției dispozițiile art. 45
privind libertatea economică și ale art. 135 din Constituție
privind economia.
Examinând excepția de neconstituționalitate ridicată,
Curtea reține următoarele:
În esență, autorul excepției consideră că sancțiunea
contravențională prevăzută de lege este în sarcina
importatorului sau producătorului și nicidecum a celui care
comercializează produsele, întrucât acestuia i s-ar îngrădi
dreptul de a efectua acte și fapte de comerț pentru culpa
altuia.
Curtea reține că textul legal criticat stabilește faptul că
deținerea în afara antrepozitului fiscal sau comercializarea
pe teritoriul României a produselor accizabile supuse
marcării, fără a fi marcate sau marcate necorespunzător ori
cu marcaje false, constituie contravenție.
Curtea observă că, potrivit art. 203 din Codul fiscal,
responsabilitatea marcării revine antrepozitarilor autorizați
[persoana fizică sau juridică autorizată de autoritatea fiscală
competentă, în exercitarea activității acesteia, să producă,
să transforme, să dețină, să primească și să expedieze
produse accizabile, într-un antrepozit fiscal — art. 163
lit. e) din Codul fiscal] sau importatorilor. Totodată, Codul

fiscal, la art. 2961 alin. (1) lit. h), stabilește că marcarea
cu marcaje false a produselor accizabile supuse marcării
ori deținerea în antrepozitul fiscal a produselor marcate în
acest fel constituie infracțiune.
Astfel, coroborând textele legale de mai sus, Curtea
constată că atât cel ce marchează cu marcaje false
produsele accizabile supuse marcării sau deține în
antrepozitul fiscal produse marcate în acest fel, cât și cel
care deține în afara antrepozitului fiscal sau
comercializează pe teritoriul României produse accizabile
supuse marcării, fără a fi marcate, necorespunzător
marcate sau cu marcaje false, sunt sancționați, prima faptă
constituind infracțiune, iar cea de-a doua contravenție.
Este, de altfel, o soluție legislativă care sancționează
aceste fapte săvârșite cu vinovăție, orice încălcare a legii
impunând o sancțiune în raport cu gravitatea faptei
săvârșite.
Totodată, Curtea reține că aceste măsuri au fost
instituite pentru a lupta eficient împotriva evaziunii fiscale,
ceea ce nu îngrădește cu nimic libertatea comerțului și nici
protejarea intereselor naționale în activitatea economică, ci,
dimpotrivă, stabilește un cadru legal, clar și precis, în care
să se desfășoare schimburile comerciale cu protejarea
intereselor economice naționale. Astfel, măsura în cauză
protejează și concurența loială, neîngăduind intrarea pe
piață a unor produse accizabile care eludează cadrul legal
în domeniu.
De altfel, accesul liber la o activitate economică nu
exclude, ci, dimpotrivă, implică stabilirea unor limite de
exercitare a libertății economice cu specificarea faptelor
ilicite prejudiciabile pentru societate sau terți.
De asemenea, Curtea constată că prevederile
constituționale ale art. 135 alin. (2) lit. c)—g) nu sunt
incidente în cauză, având în vedere cuprinsul normei
legale criticate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 190 alin. (1) lit. c) din Ordonanța Guvernului
nr. 92/2003 privind Codul de procedură fiscală, excepție ridicată de Societatea Comercială îAgrodivtrans“ — S.R.L. din
Târgu Mureș în Dosarul nr. 7.229/2005 al Judecătoriei Târgu Mureș.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 264/23.III.2006

13

CURTEA CONSTITUȚIONALĂ

D E C I Z I A Nr. 120
din 16 februarie 2006

referitoare la excepția de neconstituționalitate a dispozițiilor art. 21 alin. (2)
din Ordonanța de urgență a Guvernului nr. 51/1998 privind valorificarea unor active ale statului
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 21 alin. (2) din Ordonanța de urgență a
Guvernului nr. 51/1998 privind valorificarea unor active ale
statului, excepție ridicată de Societatea Comercială îH.G.A.
Servimpex“ — S.R.L. din București în Dosarul nr. 616/2005
al Curții de Apel București — Secția a V-a comercială.
La apelul nominal răspunde autorul excepției, prin
reprezentant legal, constatându-se lipsa celeilalte părți, față
de care procedura de citare a fost legal îndeplinită.
Magistratul-asistent referă asupra faptului că unul dintre
avocații autorului excepției a depus la dosarul cauzei o
cerere de amânare a judecății pentru imposibilitate de
prezentare.
Autorul excepției, prin reprezentant, nu susține această
cerere. Totodată, reprezentantul Ministerului Public solicită
respingerea acesteia.
Curtea respinge cererea de amânare a judecății cauzei,
având în vedere că autorul excepției este legal reprezentat,
precum și faptul că nu susține această cerere.
Reprezentantul autorului excepției solicită admiterea
acesteia, arătând, în esență, că prevederile legale criticate
încalcă textul constituțional al art. 15 alin. (2).
Reprezentantul Ministerului Public pune concluzii de
respingere a excepției de neconstituționalitate, arătând că
formula redacțională a textului legal criticat nu cuprinde
dispoziții retroactive. Totodată, în același sens este invocată
jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 17 noiembrie 2005, pronunțată în
Dosarul nr. 616/2005, Curtea de Apel București — Secția a
V-a comercială a sesizat Curtea Constituțională cu
excepția de neconstituționalitate a dispozițiilor art. 21
alin. (2) din Ordonanța de urgență a Guvernului nr. 51/1998
privind valorificarea unor active ale statului, excepție
ridicată de Societatea Comercială îH.G.A. Servimpex“ —
S.R.L. din București în Dosarul nr. 616/2005 într-un litigiu
având ca obiect anularea unei convenții de eșalonare.

În motivarea excepției de neconstituționalitate, autorul
acesteia susține că prevederile legale criticate contravin
dispozițiilor constituționale ale art. 15 alin. (2).
Autorul excepției apreciază că textul legal criticat este
retroactiv, întrucât creanțele preluate de Autoritatea pentru
Valorificarea Activelor Statului se consolidează în USD în
baza raportului leu/USD existent la data preluării, indiferent
dacă această dată este anterioară intrării în vigoare a
actului normativ care a reglementat consolidarea creanțelor
neperformante preluate la datoria publică.
Curtea de Apel București — Secția a V-a comercială
apreciază că excepția de neconstituționalitate ridicată este
neîntemeiată. În argumentarea acestei opinii, se apreciază
că scopul Ordonanței de urgență a Guvernului nr. 51/1998
este acela de a pregăti valorificarea creanțelor preluate la
datoria publică internă, astfel încât nivelul de acoperire a
datoriei publice rezultate din valorificare să fie cât mai
apropiat de cel real. În consecință, instanța consideră că
folosirea sintagmei îla data preluării“ nu are relevanță sub
aspectul respectării principiului neretroactivității legii.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată, întrucât consolidarea
creanțelor în USD reprezintă o modalitate tehnică de
echivalare a obligației a cărei valoare se schimbă în raport
cu fluctuația valorică a monedei naționale, ceea ce nu
încalcă art. 15 alin. (2) din Constituție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
notele scrise depuse, dispozițiile legale criticate, raportate
la prevederile Constituției, Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 21 alin. (2) din Ordonanța de urgență a

14

MONITORUL OFICIAL AL ROMÂNIEI, PARTEA I, Nr. 264/23.III.2006

Guvernului nr. 51/1998 privind valorificarea unor active ale
statului, republicată în Monitorul Oficial al României, Partea I,
nr. 948 din 24 decembrie 2002, care au următorul cuprins:
î(2) În vederea valorificării creanțelor preluate de A.V.A.S.,
la valori cât mai apropiate de valoarea nominală, actualizată la
zi, debitele în lei și în alte valute decât USD, la data preluării,
se consolidează în USD, în baza raportului leu/USD la acea
dată.“
Textul constituțional invocat în susținerea excepției este
cel al art. 15 alin. (2) privind principiul neretroactivității legii.
Examinând excepția de neconstituționalitate ridicată,
Curtea reține următoarele:
În esență, autorul excepției consideră că prin
consolidarea în USD a creanțelor preluate de Autoritatea
pentru Valorificarea Activelor Statului în baza raportului leu/
USD de la data preluării, indiferent dacă această dată este
anterioară intrării în vigoare a legii, se încalcă dispozițiile
art. 15 alin. (2) din Constituție.
Textul legal criticat a mai format obiect al controlului de
constituționalitate în raport cu prevederile art. 15 alin. (2)
din Constituție, Curtea, prin mai multe decizii, constatând
constituționalitatea acestuia.

Astfel, prin deciziile nr. 78 din 25 februarie 2003,
publicată în Monitorul Oficial al României, Partea I, nr. 217
din 2 aprilie 2003, și nr. 174 din 6 mai 2003, publicată în
Monitorul Oficial al României, Partea I, nr. 411 din 12 iunie
2003, Curtea a stabilit că textul de lege criticat pentru
neconstituționalitate reglementează o procedură specială de
reflectare în contabilitate a creanțelor bancare
neperformante preluate la datoria publică, de conservare și
de valorificare a acestora cu mai multă celeritate. Totodată,
s-a reținut că sintagma îla data preluării“ nu are în vedere
o aplicare retroactivă a textului criticat, ci valorificarea
creanțelor preluate de Autoritatea pentru Valorificarea
Activelor Statului la valori cât mai apropiate de valoarea
nominală, actualizată la zi, aceasta fiind o modalitate
tehnică de echivalare a obligației a cărei valoare se
schimbă în raport cu fluctuația valorică a monedei
naționale.
Neexistând elemente noi de natură a determina
schimbarea jurisprudenței Curții, considerentele și soluția
deciziilor menționate își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 21 alin. (2) din Ordonanța de urgență a Guvernului
nr. 51/1998 privind valorificarea unor active ale statului, excepție ridicată de Societatea Comercială îH.G.A. Servimpex“ —
S.R.L. din București în Dosarul nr. 616/2005 al Curții de Apel București — Secția a V-a comercială.
Definitivă și general obligatorie.
Pronunțată în ședința publică din data de 16 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind retragerea autorizației de funcționare a Societății Comerciale
îInsurance Brittania Consulting“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală nr. 14045240 din 1 iulie 2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
în baza Hotărârii Consiliului Comisiei de Supraveghere a Asigurărilor, adoptată în ședința din data de 9 februarie
2006, conform prevederilor art. 4 alin. (22)—(241) din Legea nr. 32/2000, cu modificările și completările ulterioare, în
cadrul căreia a fost analizată documentația aferentă Notei nr. 124.211 din 26 ianuarie 2006, s-a hotărât retragerea

MONITORUL OFICIAL AL ROMÂNIEI, PARTEA I, Nr. 264/23.III.2006

15

autorizației de funcționare a Societății Comerciale îInsurance Brittania Consulting“ — S.R.L., cu sediul în municipiul
București, bd. Burebista nr. 2, bl. D14, sc. 4, et. 1, ap. 99, sectorul 3, înregistrată la Oficiul registrului comerțului cu
nr. J40/5.863/12.07.2002, cod unic de înregistrare 14749377, reprezentată legal de domnul Vasilică Marin, în calitate de
director general,
avându-se în vedere următoarele motive de drept și de fapt:
Conform art. 35 alin. (5) lit. b) din Legea nr. 32/2000, cu modificările și completările ulterioare, brokerii de
asigurare și/sau reasigurare trebuie să aibă un capital social vărsat în formă bănească, a cărui valoare va fi actualizată
prin norme adoptate de Comisia de Supraveghere a Asigurărilor.
Conform art. 2 lit. b) din Normele privind autorizarea brokerilor de asigurare și/sau de reasigurare, puse în
aplicare prin Ordinul președintelui Comisiei de Supraveghere a Asigurărilor nr. 3.110/2004, modificat și completat prin
Ordinul președintelui Comisiei de Supraveghere a Asigurărilor nr. 3.121/2005, ordin emis în aplicarea art. 35 alin. (5)
lit. b) din Legea nr. 32/2000, cu modificările și completările ulterioare, brokerii de asigurare aveau obligația ca până la
data de 31 decembrie 2005 să aibă un capital social vărsat în formă bănească, a cărui valoare nu poate fi mai mică de
25.000 lei (RON).
Față de prevederile legale sus-menționate, deși Societatea Comercială îInsurance Brittania Consulting“ — S.R.L.
avea obligația să își majoreze capitalul social până la limita de 25.000 lei (RON), capitalul social înregistrat la Oficiul
Registrului Comerțului al Municipiului București la data de 31 decembrie 2005 era în cuantum de 15.000 lei (RON), deci
sub limita minimă prevăzută de ordinul sus-menționat.
Având în vedere faptul că până la termenul stabilit de dispozițiile legale, respectiv 31 decembrie 2005, brokerul
de asigurare nu a depus dovada majorării capitalului social, în conformitate cu prevederile art. 35 alin. (5) lit. b) din
Legea nr. 32/2000, cu modificările și completările ulterioare, și ale art. 2 lit. b) din Normele privind autorizarea brokerilor
de asigurare și/sau reasigurare, puse în aplicare prin Ordinul președintelui Comisiei de Supraveghere a Asigurărilor
nr. 3.110/2004, modificat și completat prin Ordinul președintelui Comisiei de Supraveghere a Asigurărilor nr. 3.121/2005,
faptă ce constituie contravenție conform art. 39 alin. (2) lit. m)2 și r) din Legea nr. 32/2000, cu modificările și completările
ulterioare, Consiliul Comisiei de Supraveghere a Asigurărilor a hotărât în ședința din data de 9 februarie 2006 retragerea
autorizației de funcționare a Societății Comerciale îInsurance Brittania Consulting“ — S.R.L.
Pentru aceste motive, în scopul apărării drepturilor asiguraților și al promovării stabilității activității de asigurare în
România, în temeiul art. 4 alin. (1), al art. 8 alin. (2) lit. a) și al art. 35 alin. (7) lit. a) coroborat cu art. 39 alin. (3) lit. e)
din Legea nr. 32/2000, cu modificările și completările ulterioare, emite următoarea decizie:
Art. 1. — În conformitate cu prevederile art. 35 alin. (7)
lit. a) coroborat cu art. 39 alin. (3) lit. e) din Legea
nr. 32/2000, cu modificările și completările ulterioare, se
retrage autorizația de funcționare nr. 2.855 din
17 octombrie 2002 a Societății Comerciale îInsurance
Brittania Consulting“ — S.R.L., cu sediul în municipiul
București, bd. Burebista nr. 2, bl. D14, sc. 4, et. 1,
ap. 99, sectorul 3, înregistrată la Oficiul registrului
comerțului cu nr. J40/5.863/12.07.2002, cod unic de
înregistrare 14749377, reprezentată legal de domnul
Vasilică Marin, în calitate de director general.
Art. 2. — Societății Comerciale îInsurance Brittania
Consulting“ — S.R.L. i se interzice, de la data primirii
prezentei decizii, desfășurarea activității de broker de
asigurare în România, conform prevederilor Legii
nr. 32/2000, cu modificările și completările ulterioare, și ale
normelor date în aplicarea acesteia.
Art. 3. — Brokerul de asigurare are obligația să își
notifice clienții, în termen de 3 zile de la data primirii
prezentei decizii, în vederea efectuării plății ratelor
scadente la contractele în curs de derulare direct la
asiguratori, rămânând direct răspunzător pentru îndeplinirea

obligațiilor asumate prin contractele în vigoare, la data
emiterii prezentei decizii.
Art. 4. — Nerespectarea și/sau neîndeplinirea în mod
corespunzător a dispozițiilor prezentei decizii atrag
răspunderea civilă sau penală a persoanelor vinovate
pentru prejudiciile cauzate intereselor legitime și drepturilor
asiguraților, potrivit legii.
Art. 5. — (1) Împotriva prezentei decizii, Societatea
Comercială îInsurance Brittania Consulting“ — S.R.L. poate
face plângere la curtea de apel, în termen de 30 de zile
de la comunicarea acesteia conform art. 40 din Legea
nr. 32/2000, cu modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă pe timpul
soluționării acesteia executarea deciziei emise de către
Comisia de Supraveghere a Asigurărilor.
Art. 6. — Prezenta decizie își produce efecte la data
comunicării ei societății sancționate, potrivit art. 39 alin. (5)
din Legea nr. 32/2000, cu modificările și completările
ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 22 februarie 2006.
Nr. 113.235.

TARIFELE
aplicate pentru publicațiile prevăzute de lege a fi inserate în Monitorul Oficial al României începând cu 1 ianuarie 2006
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
490.000 lei/pag. de manuscris/49 lei noi/pag. de manuscris
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
490.000 lei/pag. de manuscris/49 lei noi/pag. de manuscris
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice
120.000 lei/act/12 lei noi/act
2.2. Schimbări de nume
120.000 lei/act/12 lei noi/act
2.3. Citații emise de instanțele judecătorești
120.000 lei/act/12 lei noi/act
2.4. Citații la care numărul persoanelor citate este mai mare de unu
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
650.000 lei/pag. de manuscris/65 lei noi/pag. de manuscris
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
650.000 lei/pag. de manuscris/65 lei noi/pag. de manuscris
2.7. Extras-cerere pentru dobândirea sau renunțarea la cetățenia română
750.000 lei/anunț/75 lei noi/anunț
2.8. Concursuri pentru ocuparea de posturi didactice în învățământul superior și a posturilor vacante de funcționari publici
650.000 lei/pag. de manuscris/65 lei noi/pag. de manuscris
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
650.000 lei/pag. de manuscris/65 lei noi/pag. de manuscris
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
650.000 lei/pag. de manuscris/65 lei noi/pag. de manuscris
2.11. Anunțuri privind data la care au loc adunările generale ale judecătorilor și procurorilor, precum și perioada
650.000 lei/pag. de manuscris/65 lei noi/pag. de manuscris
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
650.000 lei/pag. de manuscris/65 lei noi/pag. de manuscris
prin care se constată că proveniența bunurilor este justificată
2.13. Publicarea declarațiilor de avere potrivit legii
490.000 lei/pag. de manuscris/49 lei noi/pag. de manuscris
2.14. Publicarea rapoartelor periodice de activitate ale autorităților publice și a raportului privind starea justiției
490.000 lei/pag. de manuscris/49 lei noi/pag. de manuscris
2.15. Bilanțuri de ocupare a forței de muncă pe județe și la nivel național
490.000 lei/pag. de manuscris/49 lei noi/pag. de manuscris
2.16. Publicarea listei donatorilor și a donațiilor făcute partidelor politice
50.000 lei/rând tabel/5 lei noi/rând tabel
2.17. Publicarea raportului de venituri și cheltuieli electorale ale partidelor
490.000 lei/pag. de manuscris + 50.000 lei/rând tabel
49 lei noi/pag. de manuscris + 5 lei noi/rând tabel
2.18. Alte publicații cu prezentare tabelară
50.000 lei/rând tabel/5 lei noi/rând tabel
2.19. Alte acte a căror publicare este prevăzută de lege
2.500 lei/cuvânt/0,25 lei noi/cuvânt
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
315.000 lei/pag. de manuscris/31,5 lei noi/pag. de manuscris
3.2. Alte hotărâri judecătorești prevăzute de lege
750.000 lei/pag. de manuscris/75 lei noi/pag. de manuscris
3.3. Publicarea proiectului de fuziune sau divizare
875.000 lei/pag. de manuscris/87,5 lei noi/pag. de manuscris
3.4. Bilanțuri și conturi de profit și pierdere (anunțuri-extras)
795.000 lei/anunț/79,5 lei noi/anunț
3.5. Bilanțuri ale băncilor
875.000 lei/pag. de manuscris/87,5 lei noi/pag. de manuscris
3.6. Acte adiționale
875.000 lei/pag. de manuscris/87,5 lei noi/pag. de manuscris
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
400.000 lei/anunț/40 lei noi/anunț
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
875.000 lei/pag. de manuscris/87,5 lei noi/pag. de manuscris
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
50.000 lei/rând tabel/5 lei noi/rând tabel
3.10. Alte acte a căror publicare este prevăzută de lege
875.000 lei/pag. de manuscris/87,5 lei noi/pag. de manuscris
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
Tariful se calculează în funcție de numărul de pagini și de
tirajul comandat
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
490.000 lei/pag. de manuscris/49 lei noi/pag. de manuscris
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
720.000 lei/pag. de manuscris/72 lei noi/pag. de manuscris
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
490.000 lei/pag. de manuscris/49 lei noi/pag. de manuscris
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
490.000 lei/pag. de manuscris/49 lei noi/pag. de manuscris
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
490.000 lei/pag. de manuscris/49 lei noi/pag. de manuscris
și privat de interes local
5.6. Alte acte a căror publicare este prevăzută de lege
490.000 lei/pag. de manuscris/49 lei noi/pag. de manuscris
6. MONITORUL OFICIAL AL ROMÂNIEI, PARTEA a VII-a
315.000 lei/pag. de manuscris/31,5 lei noi/pag. de manuscris
6.1. Încheierea judecătorului delegat de înmatriculare în registrul comerțului a societății cooperative, conform Legii nr. 1/2005
6.2. Hotărârea adunării generale și/sau actul adițional cuprinzând textul integral al clauzelor modificatoare
875.000 lei/pag. de manuscris/87,5 lei noi/pag. de manuscris
6.3. Hotărârea judecătorească irevocabilă de anulare a hotărârii adunării generale
400.000 lei/anunț/40 lei noi/anunț
6.4. Hotărârea adoptată de adunarea generală a membrilor cooperatori prin care se aprobă situația financiară anuală
875.000 lei/pag. de manuscris/87,5 lei noi/pag. de manuscris
6.5. Hotărârea adunării generale pentru majorarea capitalului social, numai dacă majorarea este mai mare de 10%
875.000 lei/pag. de manuscris/87,5 lei noi/pag. de manuscris
6.6. Proiectul de fuziune sau de divizare, vizat de judecătorul delegat, integral sau în extras
875.000 lei/pag. de manuscris/87,5 lei noi/pag. de manuscris
6.7. Actul modificator al actului constitutiv al societății cooperative absorbante, vizat de judecătorul delegat
875.000 lei/pag. de manuscris/87,5 lei noi/pag. de manuscris
6.8. Actul de dizolvare a societății
875.000 lei/pag. de manuscris/87,5 lei noi/pag. de manuscris
6.9. Actul de numire a lichidatorilor, precum și orice alt act care ar aduce schimbări în persoana acestora
875.000 lei/pag. de manuscris/87,5 lei noi/pag. de manuscris
Tarifele de publicare cuprind T.V.A. în cotă de 19%.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 264/23.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114401]
ISSN 1453—4495

