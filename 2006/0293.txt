PARTEA

Anul 174 (XVIII) — Nr. 293

I

Vineri, 31 martie 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.
construirea și/sau reabilitarea caselor de locuit din
zonele afectate de inundațiile produse în anul
2005 ...........................................................................

LEGI ȘI DECRETE
70.

359.

— Lege pentru aprobarea Ordonanței de urgență
a Guvernului nr. 164/2005 privind diminuarea
valorii bunurilor care alcătuiesc domeniul public al
statului în vederea recuperării valorii rămase
neamortizate de către Compania Națională de
Transport al Energiei Electrice îTranselectrica“ —
S.A..............................................................................
— Decret privind promulgarea Legii pentru
aprobarea Ordonanței de urgență a Guvernului
nr. 164/2005 privind diminuarea valorii bunurilor
care alcătuiesc domeniul public al statului în
vederea recuperării valorii rămase neamortizate de
către Compania Națională de Transport al Energiei
Electrice îTranselectrica“ — S.A..............................

366.

— Lege pentru aprobarea Ordonanței de urgență
a Guvernului nr. 156/2005 privind suplimentarea
numărului maxim de posturi finanțat pentru
Cancelaria Primului-Ministru ....................................
— Decret privind promulgarea Legii pentru
aprobarea Ordonanței de urgență a Guvernului
nr. 156/2005 privind suplimentarea numărului maxim
de posturi finanțat pentru Cancelaria PrimuluiMinistru.......................................................................

´

367.

— Lege privind aprobarea Ordonanței de urgență
a Guvernului nr. 147/2005 pentru modificarea
Ordonanței Guvernului nr. 44/2005 privind unele
măsuri pentru construirea și/sau reabilitarea
caselor de locuit din zonele afectate de inundațiile
produse în anul 2005 ...............................................
— Decret pentru promulgarea Legii privind
aprobarea Ordonanței de urgență a Guvernului
nr. 147/2005 pentru modificarea Ordonanței
Guvernului nr. 44/2005 privind unele măsuri pentru

— Lege privind aprobarea Ordonanței de urgență
a Guvernului nr. 157/2005 pentru modificarea
alin. (3) al art. 3 din Legea nr. 682/2002 privind
protecția martorilor.....................................................

5

368.

— Decret pentru promulgarea Legii privind
aprobarea Ordonanței de urgență a Guvernului
nr. 157/2005 pentru modificarea alin. (3) al art. 3
din Legea nr. 682/2002 privind protecția martorilor

5

2

2

DECIZII ALE CURȚII CONSTITUȚIONALE
Decizia nr. 185 din 2 martie 2006 referitoare la excepția
de neconstituționalitate a prevederilor art. 665,
666 și 676 din Codul civil........................................

3

3

´
78.

4

79.

´
77.

Pagina

6–7

Decizia nr. 215 din 7 martie 2006 referitoare la excepția
de neconstituționalitate a dispozițiilor art. 7
alin. (1) din Legea contenciosului administrativ
nr. 554/2004, precum și ale art. 72 lit. a) și ale
art. 73 alin. (2) și (3) din Legea nr. 188/1999
privind Statutul funcționarilor publici ........................

8–10

Decizia nr. 218 din 7 martie 2006 referitoare la excepția
de neconstituționalitate a dispozițiilor art. 12 lit. A
din Ordonanța de urgență a Guvernului
nr. 158/2005 privind concediile și indemnizațiile de
asigurări sociale de sănătate ...................................

10–12

HOTĂRÂRI ALE GUVERNULUI ROMÂNIEI
4

368.

— Hotărâre privind transmiterea unor drumuri
forestiere și a terenurilor aferente acestora din
domeniul public al statului și din administrarea
Regiei Naționale a Pădurilor — Romsilva în
domeniul public al unor comune din județul Bihor
și în administrarea consiliilor locale ale acestora

12–15

2

MONITORUL OFICIAL AL ROMÂNIEI, PARTEA I, Nr. 293/31.III.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 164/2005 privind diminuarea valorii
bunurilor care alcătuiesc domeniul public al statului în vederea recuperării valorii rămase
neamortizate de către Compania Națională de Transport al Energiei Electrice îTranselectrica“ — S.A.
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 164 din 24 noiembrie 2005 privind
diminuarea valorii bunurilor care alcătuiesc domeniul public
al statului în vederea recuperării valorii rămase

neamortizate de către Compania Națională de Transport al
Energiei Electrice îTranselectrica“ — S.A., publicată în
Monitorul Oficial al României, Partea I, nr. 1.073 din
29 noiembrie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 23 martie 2006.
Nr. 70.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 164/2005
privind diminuarea valorii bunurilor care alcătuiesc domeniul public al statului
în vederea recuperării valorii rămase neamortizate de către Compania Națională de Transport
al Energiei Electrice îTranselectrica“ — S.A.
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea
Ordonanței de urgență a Guvernului nr. 164/2005 privind
diminuarea valorii bunurilor care alcătuiesc domeniul public
al statului în vederea recuperării valorii rămase

neamortizate de către Compania Națională de Transport al
Energiei Electrice îTranselectrica“ — S.A. și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 22 martie 2006.
Nr. 359.

´

MONITORUL OFICIAL AL ROMÂNIEI, PARTEA I, Nr. 293/31.III.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului
nr. 156/2005 privind suplimentarea numărului maxim
de posturi finanțat pentru Cancelaria Primului-Ministru
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 156
din 17 noiembrie 2005 privind suplimentarea numărului maxim de posturi
finanțat pentru Cancelaria Primului-Ministru, publicată în Monitorul Oficial al
României, Partea I, nr. 1.026 din 18 noiembrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 23 martie 2006.
Nr. 77.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 156/2005 privind suplimentarea
numărului maxim de posturi finanțat pentru Cancelaria
Primului-Ministru
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 156/2005 privind suplimentarea numărului maxim
de posturi finanțat pentru Cancelaria Primului-Ministru și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 martie 2006.
Nr. 366.

´

3

4

MONITORUL OFICIAL AL ROMÂNIEI, PARTEA I, Nr. 293/31.III.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 147/2005 pentru modificarea Ordonanței Guvernului
nr. 44/2005 privind unele măsuri pentru construirea
și/sau reabilitarea caselor de locuit din zonele afectate
de inundațiile produse în anul 2005
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 147
din 3 noiembrie 2005 pentru modificarea Ordonanței Guvernului nr. 44/2005
privind unele măsuri pentru construirea și/sau reabilitarea caselor de locuit
din zonele afectate de inundațiile produse în anul 2005, publicată în
Monitorul Oficial al României, Partea I, nr. 1.004 din 11 noiembrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 23 martie 2006.
Nr. 78.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 147/2005 pentru modificarea
Ordonanței Guvernului nr. 44/2005 privind unele măsuri
pentru construirea și/sau reabilitarea caselor de locuit
din zonele afectate de inundațiile produse în anul 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 147/2005 pentru modificarea Ordonanței Guvernului
nr. 44/2005 privind unele măsuri pentru construirea și/sau reabilitarea
caselor de locuit din zonele afectate de inundațiile produse în anul 2005 și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 martie 2006.
Nr. 367.
´

MONITORUL OFICIAL AL ROMÂNIEI, PARTEA I, Nr. 293/31.III.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 157/2005 pentru modificarea alin. (3) al art. 3 din Legea
nr. 682/2002 privind protecția martorilor
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 157
din 17 noiembrie 2005 pentru modificarea alin. (3) al art. 3 din Legea
nr. 682/2002 privind protecția martorilor, publicată în Monitorul Oficial al
României, Partea I, nr. 1.045 din 24 noiembrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (1) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 23 martie 2006.
Nr. 79.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 157/2005 pentru modificarea
alin. (3) al art. 3 din Legea nr. 682/2002
privind protecția martorilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 157/2005 pentru modificarea alin. (3) al art. 3 din
Legea nr. 682/2002 privind protecția martorilor și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 martie 2006.
Nr. 368.

5

6

MONITORUL OFICIAL AL ROMÂNIEI, PARTEA I, Nr. 293/31.III.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 185
din 2 martie 2006

referitoare la excepția de neconstituționalitate a prevederilor art. 665, 666 și 676
din Codul civil
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Maria Bratu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 665, 666 și 676 din Codul civil, excepție
ridicată de Marioara Ogîrcin în Dosarul nr. 9.558/C/2005 al
Curții de Apel Timișoara — Secția civilă.
La apelul nominal este prezent autorul excepției, prin
avocat Teofil Haica, lipsind celelalte părți, față de care
procedura de citare a fost legal îndeplinită.
Reprezentantul autorului excepției susține că
neconstituționalitatea textelor de lege criticate este strâns
legată de Legea fiscală din anul 1921, a cărei
neconstituționalitate, de asemenea, o invocă în fața
instanței constituționale. În acest sens, arată că limitarea
reprezentării succesorale numai la ordinul descendenților
contravine dispozițiilor art. 46 din Constituție, deoarece
această instituție juridică este un beneficiu al legii care are
drept scop tocmai înlăturarea consecințelor injuste ale
principiului proximității gradelor de rudenie și ale principiului
egalității în grad de rudenie. Se ajunge astfel la situația că,
datorită principiului proximității gradului de rudenie în cadrul
clasei a patra de moștenitori, un colateral ordinar de gradul
trei, unchi pe linie paternă, să excludă de la moștenire
gradul patru de rudenie, verișoara primară pe linie maternă.
Dacă reprezentarea ar fi fost admisă și pe tulpini în cadrul
clasei a patra de moștenitori, s-ar fi putut ajunge la o
situație echitabilă ca cei doi unchi, cel pe linie paternă și
cel pe linie maternă, să moștenească în mod egal defuncta
rămasă fără erezi. În consecință, solicită admiterea
excepției, avându-se în vedere interesele moștenitorilor de
gradul patru din clasa a patra de moștenitori, precum și
interesele statului de a ocroti transmiterea succesorală.
Depune note scrise.
Reprezentantul Ministerului Public pune concluzii de
respingere a excepției ca inadmisibilă, deoarece criticile de
neconstituționalitate vizează necorelări între dispoziții legale.
C U R T E A,

având în vedere actele și lucrările dosarului, constată
următoarele:
Prin Încheierea din 7 noiembrie 2005, pronunțată în
Dosarul nr. 9.558/C/2005, Curtea de Apel Timișoara —
Secția civilă a sesizat Curtea Constituțională cu excepția
de neconstituționalitate a prevederilor art. 665, 666 și 676
din Codul civil, excepție ridicată de Marioara Ogîrcin într-un
proces de partaj succesoral.

În motivarea excepției de neconstituționalitate autorul
acesteia susține, în esență, că textele de lege criticate
contravin dispozițiilor art. 21 și 46 din Constituție, deoarece
dreptul său la moștenire este îngrădit prin limitarea
reprezentării succesorale și prin principiul proximității
gradelor de rudenie. Este invocată, de asemenea, și
încălcarea art. 6 paragraful 1 din Convenția pentru
apărarea drepturilor omului și a libertăților fundamentale. În
speță, autorul excepției face parte din clasa colateralilor
ordinari.
Curtea de Apel Timișoara — Secția civilă apreciază că
textele legale criticate sunt constituționale, întrucât
legiuitorul a avut în vedere ca în cadrul moștenirii legale
să fie chemate la succesiune persoanele care sunt în
legătură de familie cu defunctul, rudenia fiind, potrivit legii,
legătura bazată pe descendența unei persoane sau pe
faptul că mai multe persoane au un ascendent comun.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că prevederile legale
criticate sunt în concordanță cu dispozițiile constituționale
privind dreptul la moștenire și cu cele privind liberul acces
la justiție.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
prevederile legale criticate, raportate la dispozițiile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Examinând excepția de neconstituționalitate, Curtea
reține că autorul excepției, cu ocazia dezbaterilor în ședință
publică, a ridicat în fața sa și excepția de neconstituționalitate a prevederilor art. 4 din Legea fiscală din
28 iulie 1921.
Cu privire la această excepție, Curtea Constituțională nu
se poate pronunța, deoarece aceasta a fost ridicată direct
în fața Curții, iar nu a instanței judecătorești care a fost
învestită cu soluționarea cauzei.
Potrivit art. 146 lit. d) din Constituție, Curtea
Constituțională îhotărăște asupra excepțiilor de neconstituționalitate privind legile și ordonanțele, ridicate în fața

MONITORUL OFICIAL AL ROMÂNIEI, PARTEA I, Nr. 293/31.III.2006
instanțelor judecătorești sau de arbitraj comercial“. Rezultă,
pe cale de interpretare, că instanța de contencios
constituțional nu hotărăște asupra excepțiilor de
neconstituționalitate ridicate direct în fața sa. Soluția
contrară nu poate fi primită și pentru aceea că astfel s-ar
încălca prevederile art. 29 alin. (4) din Legea nr. 47/1992,
conform cărora părțile trebuie să își exprime punctele de
vedere în legătură cu excepția de neconstituționalitate,
depunând dovezile și probele pe care le consideră
necesare și exercitându-și astfel drepturile lor procesuale.
Mai mult, însăși instanța de judecată este obligată să își
exprime opinia cu privire la excepția de neconstituționalitate
ridicată și să sesizeze, prin încheiere motivată, Curtea
Constituțională. De asemenea, Curtea Constituțională
hotărăște asupra excepției de neconstituționalitate nu numai
pe baza sesizării prin încheierea instanței de judecată, dar
și în limitele acestei sesizări. Orice demers al Curții
Constituționale, dincolo de limitele sesizării, ar avea drept
consecință ignorarea prevederilor constituționale și ale legii
sale organice privind imposibilitatea sesizării ei din oficiu.
În consecință, Curtea va exercita controlul de
constituționalitate asupra prevederilor art. 665, 666 și 676
din Codul civil, care au următorul conținut:
— Art. 665: îReprezentarea se întinde nemărginit în linie
directă descendentă.
Ea este admisă în toate cazurile, concure copiii defunctului
cu descendenții unui copil mort mai dinainte, întâmple-se ca
toți copiii defunctului fiind morți înaintea lui, descendenții zișilor
copii să se găsească între ei în grade egale sau neegale.“;
— Art. 666: îÎn linie colaterală, reprezentarea este admisă
în privința copiilor și descendenților fraților sau surorilor
defunctului, vie ei la succesiunea sa în concurs cu unchi sau
mătușe, întâmple-se ca toți frații și surorile defunctului, fiind
morți mai dinainte, succesiunea să se găsească trecută la
descendenții lor, în grade egale sau neegale.“;
— Art. 676: îRudele succed până la al doisprezecelea
grad inclusiv.“
Textele constituționale considerate a fi încălcate sunt
cele ale art. 21 privind accesul liber la justiție și art. 46
privind dreptul la moștenire. Este invocată, de asemenea,
încălcarea art. 6 paragraful 1 din Convenția pentru
apărarea drepturilor omului și a libertăților fundamentale.

7

În speță, autorul excepției este nemulțumit de faptul că,
în calitatea sa de rudă (văr primar cu defunctul), făcând
parte din clasa colateralilor ordinari, nu beneficiază de
prevederile art. 665 din Codul civil privind reprezentarea
succesorală, fiindu-i îngrădit acest drept prin prevederile
art. 666 și 672 din Codul civil, precum și de principiul
proximității gradelor de rudenie.
Analizând criticile de neconstituționalitate și argumentele
aduse în susținerea acestora, Curtea constată că acestea
sunt neîntemeiate pentru considerentele ce urmează.
Potrivit art. 665, 666 și 672 din Codul civil,
reprezentarea succesorală este admisă în linie dreaptă
descendentă, precum și în favoarea copiilor și
descendenților fraților și surorilor ce fac parte din ordinul
colateralilor privilegiați. Din analiza textelor de lege criticate
rezultă că beneficiul reprezentării este refuzat ascendenților,
fie ei chiar privilegiați, precum și colateralilor ordinari.
Având în vedere că legăturile de rudenie pot fi foarte
îndepărtate, astfel încât chemarea la moștenire a rudelor
nu ar mai fi bazată pe sentimente reale de afecțiune față
de defunct, legiuitorul a limitat în linie colaterală vocația
succesorală legală la gradul al patrulea inclusiv, cu
respectarea principiului proximității gradelor de rudenie. În
consecință, Curtea constată că textele de lege criticate nu
conțin reglementări de natură a contraveni principiului
constituțional al garantării dreptului la moștenire, întrucât
reprezentarea succesorală este o instituție ce derogă de la
principiile devoluțiunii legale a moștenirii.
Referitor la critica privind încălcarea liberului acces la
justiție, precum și a prevederilor cuprinse în Convenția
pentru apărarea drepturilor omului și a libertăților
fundamentale, și anume a celor care privesc procesul
echitabil și dreptul persoanei de a se plânge unei instanțe,
Curtea reține că textele de lege criticate de autorul
excepției nu opresc, în realitate, părțile interesate de a
apela la instanțele judecătorești și de a se prevala de
toate garanțiile procesuale ce condiționează într-o societate
democratică, procesul echitabil.
Pe de altă parte, în ceea ce privește nemulțumirea
autorului excepției că, datorită gradului de rudenie cu
defunctul, nu îi sunt aplicabile prevederile art. 666 din
Codul civil, Curtea constată că stabilirea vocației
succesorale a rudelor defunctului, ținând seama de clasa
de moștenitori și de gradul de rudenie, reprezintă un
aspect ce excedează competenței sale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 665, 666 și 676 din Codul civil, excepție ridicată de
Marioara Ogîrcin în Dosarul nr. 9.558/C/2005 al Curții de Apel Timișoara — Secția civilă.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Maria Bratu

8

MONITORUL OFICIAL AL ROMÂNIEI, PARTEA I, Nr. 293/31.III.2006
CURTEA CONSTITUȚIONALĂ

D E C I Z I A Nr. 215
din 7 martie 2006

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004, precum și ale art. 72 lit. a)
și ale art. 73 alin. (2) și (3) din Legea nr. 188/1999 privind Statutul funcționarilor publici
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 7 din Legea contenciosului administrativ
nr. 554/2004, precum și ale art. 72 lit. a) și ale art. 73
alin. (2) și (3) din Legea nr. 188/1999 privind Statutul
funcționarilor publici, excepție ridicată de Liviu Filipescu în
Dosarul nr. 6.513/2005 al Curții de Apel Iași — Secția de
contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Curtea dispune a se face apelul și în Dosarul
nr. 147D/2006, având ca obiect aceeași excepție de
neconstituționalitate, ridicată de același autor în Dosarul
nr. 7.106/2005 al aceleiași instanțe.
La apelul nominal efectuat în dosarul de mai sus se
constată lipsa părților, față de care procedura de citare a
fost legal îndeplinită.
Curtea, având în vedere identitatea obiectului excepțiilor
de neconstituționalitate ridicate în dosarele nr. 1.012D/2005
și nr. 147D/2006, pune în discuție, din oficiu, problema
conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 147D/2006
la Dosarul nr. 1.012D/2005, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarelor, constată
următoarele:
Prin încheierile din 12 decembrie 2005 și 6 februarie
2006, pronunțate în dosarele nr. 6.513/2005 și nr. 7.106/2005,
Curtea de Apel Iași — Secția de contencios administrativ
și fiscal a sesizat Curtea Constituțională cu excepția de
neconstituționalitate a dispozițiilor art. 7 din Legea
contenciosului administrativ nr. 554/2004, precum și ale
art. 72 lit. a) și ale art. 73 alin. (2) și (3) din Legea

nr. 188/1999 privind Statutul funcționarilor publici, excepție
ridicată de Liviu Filipescu în cauze având ca obiect
soluționarea recursului formulat de autorul excepției,
funcționar public, împotriva unor sentințe prin care
contestațiile sale împotriva unor decizii de imputare au fost
respinse ca fiind prematur formulate.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 16, 21, 24 și 124. În
argumentarea excepției se apreciază că dispozițiile legale
criticate contravin îegalității în drepturi a funcționarului
public față de instituția publică“, iar instituirea unei
proceduri speciale în favoarea acesteia constituie o
inechitate, ceea ce încalcă art. 21 și 24 din Constituție,
precum și art. 6 paragraful 1 din Convenția pentru
apărarea drepturilor omului și a libertăților fundamentale.
Curtea de Apel Iași — Secția de contencios administrativ
și fiscal apreciază că excepția de neconstituționalitate
ridicată este neîntemeiată. Se arată că dispozițiile art. 7 din
Legea nr. 554/2004 sunt constituționale, în acest sens
pronunțându-se și Curtea Constituțională prin mai multe
decizii.
În ceea ce privește dispozițiile art. 73 alin. (2) și (3) din
Legea nr. 188/1999, instanța apreciază că acestea nu
îngrădesc în nici un fel accesul la justiție al funcționarului
public.
Totodată, cu privire la dispozițiile legale ce urmează a fi
aplicate în condițiile art. 73 alin. (2) și (3) din Legea
nr. 188/1999, instanța apreciază că această chestiune nu
este una de constituționalitate, ci privește o problemă de
interpretare și aplicare a legii.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată. Se consideră că
dispozițiile legale criticate nu încalcă art. 21 din Constituție,
întrucât accesul la justiție poate fi supus unor condiționări.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

MONITORUL OFICIAL AL ROMÂNIEI, PARTEA I, Nr. 293/31.III.2006
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 7 din Legea
contenciosului administrativ nr. 554/2004, publicată în
Monitorul Oficial al României, Partea I, nr. 1.154 din
7 decembrie 2004, precum și ale art. 72 lit. a) și ale
art. 73 alin. (2) și (3) din Legea nr. 188/1999 privind
Statutul funcționarilor publici, republicată în Monitorul Oficial
al României, Partea I, nr. 251 din 22 martie 2004. Curtea
observă că, deși autorul excepției, în mod formal, contestă
constituționalitatea întregului art. 7 din Legea nr. 554/2004,
în realitate, astfel cum rezultă din motivarea excepției,
criticile privesc doar art. 7 alin. (1) din lege.
În consecință, prin prezenta decizie Curtea se va
pronunța numai asupra constituționalității dispozițiilor art. 7
alin. (1) din Legea nr. 554/2004, ale art. 72 lit. a) și ale
art. 73 alin. (2) și (3) din Legea nr. 188/1999, care au
următorul cuprins:
— Art. 7 alin. (1) din Legea nr. 554/2004: î(1) Înainte
de a se adresa instanței de contencios administrativ
competente, persoana care se consideră vătămată într-un
drept al său sau într-un interes legitim, printr-un act
administrativ unilateral, trebuie să solicite autorității publice
emitente, în termen de 30 de zile de la data comunicării actului,
revocarea, în tot sau în parte, a acestuia. Plângerea se poate
adresa în egală măsură organului ierarhic superior, dacă
acesta există.“;
— Art. 72 lit. a) din Legea nr. 188/1999: îRăspunderea
civilă a funcționarului public se angajează:
a) pentru pagubele produse cu vinovăție patrimoniului
autorității sau instituției publice în care funcționează; [...]“;
— Art. 73 alin. (2) și (3) din Legea nr. 188/1999:
î(2) Împotriva ordinului sau dispoziției de imputare funcționarul
public în cauză se poate adresa instanței de contencios
administrativ.
(3) Dreptul conducătorului autorității sau instituției publice
de a emite ordinul sau dispoziția de imputare se prescrie în
termen de 3 ani de la data producerii pagubei.“
Textele constituționale invocate în susținerea excepției
sunt cele ale art. 16 privind egalitatea în drepturi, ale
art. 21 privind accesul liber la justiție, ale art. 24 privind
dreptul la apărare și ale art. 124 privind înfăptuirea justiției.
Totodată, sunt invocate în susținerea excepției și
prevederile art. 6 privind dreptul la un proces echitabil din
Convenția pentru apărarea drepturilor omului și a libertăților
fundamentale.
Examinând excepția de neconstituționalitate ridicată,
Curtea reține următoarele:
În esență, autorul excepției consideră că dispozițiile
legale criticate încalcă egalitatea în drepturi a funcționarului
public în raport cu instituția publică, împiedică accesul liber
la justiție, dreptul la apărare și nu asigură o justiție unică,
imparțială și egală pentru toți.
Cu privire la critica de neconstituționalitate a dispozițiilor
art. 72 lit. a) din Legea nr. 188/1999, Curtea reține că
textul în cauză se aplică tuturor persoanelor aflate în
ipoteza acestuia, fără excepții sau discriminări, neîngrădind
accesul liber la justiție sau dreptul la apărare al acestora.
Curtea constată că art. 73 alin. (2) din Legea
nr. 188/1999 nu numai că nu îngrădește accesul liber la

9

justiție, ci, în mod expres, prevede dreptul persoanei de a
se adresa justiției, în speță instanțelor de contencios
administrativ, împotriva ordinului sau dispoziției de imputare.
Totodată, Curtea reține că nu există vreo încălcare a
dreptului la un proces echitabil sau a dreptului de apărare
atât timp cât textul criticat nu exclude controlul judiciar și
nu cuprinde măsuri de natură a înlătura garanțiile privitoare
la desfășurarea procesului. De asemenea, textul în cauză
se aplică tuturor persoanelor aflate în ipoteza prevăzută de
normă, fără excepții sau discriminări.
În ceea ce privește critica prevederilor art. 7 alin. (1)
din Legea contenciosului administrativ nr. 554/2004, Curtea
s-a mai pronunțat. Prin Decizia nr. 252 din 10 mai 2005,
publicată în Monitorul Oficial al României, Partea I, nr. 534
din 23 iunie 2005, și Decizia nr. 700 din 20 decembrie
2005, publicată în Monitorul Oficial al României, Partea I,
nr. 89 din 31 ianuarie 2006, respingând o excepție de
neconstituționalitate identică, Curtea a reținut, în esență, că
textul constituțional care se referă la caracterul facultativ al
jurisdicțiilor speciale administrative nu este aplicabil
prevederilor legale criticate care instituie obligația persoanei
vătămate de a se adresa organului administrativ emitent,
pe calea recursului grațios, sau organului ierarhic superior,
pe calea recursului ierarhic, mai înainte de sesizarea
instanței de judecată cu cererea de anulare a actului
considerat ilegal. De asemenea, Curtea a mai statuat că
nici o dispoziție constituțională nu interzice ca prin lege să
se instituie o procedură administrativă prealabilă, fără
caracter jurisdicțional, cum este, de exemplu, procedura
recursului administrativ grațios sau a celui ierarhic.
Neexistând elemente noi de natură să determine
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.
Curtea constată că dispozițiile art. 7 alin. (1) din Legea
contenciosului administrativ nr. 554/2004 se aplică tuturor
persoanelor aflate în ipoteza acestuia, fără excepții sau
discriminări. Totodată, Curtea reține că textul constituțional
al art. 16 nu are în vedere egalitatea în drepturi a
funcționarului în raport cu instituția publică, astfel cum
susține autorul excepției, ci a cetățenilor în fața legii și a
autorităților publice.
În ceea ce privește interpretarea și aplicarea art. 73
alin. (2) din Legea nr. 188/1999, în sensul că acest text
se referă doar la instanța competentă să soluționeze
contestația împotriva deciziei de imputare sau că se referă
și la procedura prealabilă prevăzută de art. 7 din Legea
contenciosului administrativ nr. 554/2004, Curtea observă
că aceasta nu este o problemă de constituționalitate de
competența sa, ci privește exclusiv interpretarea și
aplicarea legii de către instanța judecătorească învestită cu
soluționarea cauzei. Curtea Constituțională, conform art. 2
alin. (3) din Legea nr. 47/1992 privind organizarea și
funcționarea Curții Constituționale, se pronunță numai
asupra constituționalității actelor cu privire la care a fost
sesizată, iar nu și cu privire la aplicarea sau neaplicarea
unui text de lege la o speță aflată pe rolul instanței de
judecată.

10

MONITORUL OFICIAL AL ROMÂNIEI, PARTEA I, Nr. 293/31.III.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, precum și ale art. 72 lit. a) și ale art. 73 alin. (2) și (3) din Legea nr. 188/1999 privind Statutul
funcționarilor publici, excepție ridicată de Liviu Filipescu în dosarele nr. 6.513/2005 și nr. 7.106/2005 ale Curții de Apel
Iași — Secția de contencios administrativ și fiscal.
Definitivă și general obligatorie.
Pronunțată în ședința publică din data de 7 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 218
din 7 martie 2006

referitoare la excepția de neconstituționalitate a dispozițiilor art. 12 lit. A
din Ordonanța de urgență a Guvernului nr. 158/2005 privind concediile și indemnizațiile
de asigurări sociale de sănătate
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 101 lit. A din Legea nr. 19/2000 privind
sistemul public de pensii și alte drepturi de asigurări
sociale, excepție ridicată de Societatea Comercială îSafir“ —
S.R.L. din Văleni în Dosarul nr. 3.509/2005 al Tribunalului
Vaslui.
La apelul nominal răspunde avocat Paula Iacob pentru
autorul excepției, lipsă fiind cealaltă parte, față de care
procedura de citare este legal îndeplinită.
Cauza fiind în stare de judecată, reprezentantul
Societatea Comercială îSafir“ — S.R.L. solicită admiterea
excepției de neconstituționalitate. În acest sens arată că
textul de lege criticat creează discriminări între angajatori,
astfel că angajatorii care plătesc mai multe salarii sunt
obligați să suporte și mai multe zile de plată a
indemnizației pentru incapacitate temporară de muncă.
Pentru acest motiv consideră că sunt încălcate dispozițiile
art. 16, 4 și 20 din Constituție în raport cu prevederile
Declarației Universale a Drepturilor Omului.
Reprezentantul Ministerului Public pune concluzii de
respingere a excepției de neconstituționalitate ca

neîntemeiată, sens în care arată că, în funcție de numărul
de angajați, angajatorii se găsesc în situații obiectiv diferite,
care justifică tratamentul juridic diferențiat instituit de textul
de lege criticat. De asemenea, consideră că dispozițiile
art. 16 din Constituție se adresează cetățenilor, persoane
fizice, iar nu persoanelor juridice.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2005, pronunțată în
Dosarul nr. 3.509/2005, Tribunalul Vaslui a sesizat Curtea
Constituțională cu excepția de neconstituționalitate a
dispozițiilor art. 101 lit. A din Legea nr. 19/2000 privind
sistemul public de pensii și alte drepturi de asigurări
sociale. Excepția a fost ridicată de Societatea Comercială
îSafir“ — S.R.L. din Văleni într-o cauză civilă având ca
obiect un litigiu de asigurări sociale.
În motivarea excepției autorul acesteia susține, în
esență, că prevederile art. 101 lit. A din Legea nr. 19/2000
contravin dispozițiilor constituționale care consacră
egalitatea în drepturi. Astfel, consideră că textul de lege
criticat îi favorizează pe angajatorii care au un număr mai
mic de angajați, deoarece aceștia sunt obligați să plătească
indemnizațiile pentru incapacitate temporară de muncă
pentru o perioadă mai redusă decât angajatorii care au
peste 100 de angajați. În acest context, precizează că
numărul de angajați depinde de rațiuni obiective, cum sunt
necesitățile economice, specificul activității desfășurate sau
puterea financiară, iar nu de rațiuni subiective. De
asemenea, consideră că părți ale raportului juridic de

MONITORUL OFICIAL AL ROMÂNIEI, PARTEA I, Nr. 293/31.III.2006
asigurare sunt asiguratul și asigurătorul, astfel că nu se
explică obligația de plată a indemnizației de asigurare ce
cade în sarcina angajatorului.
Tribunalul Vaslui apreciază că excepția de
neconstituționalitate nu este întemeiată, întrucât dispozițiile
legale criticate nu creează efecte discriminatorii între
angajatori, în înțelesul prevederilor art. 16 alin. (1) din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul arată că art. 101 din Legea nr. 19/2000 a fost
abrogat prin dispozițiile art. 60 alin. (1) din Ordonanța de
urgență a Guvernului nr. 158/2005, dar soluția legislativă
criticată a fost preluată în art. 12 al actului normativ
abrogator. În ceea ce privește susținerile autorului
excepției, arată că dispozițiile art. 16 din Constituție nu îi
sunt aplicabile acestuia, întrucât este persoană juridică. De
asemenea, critica de neconstituționalitate vizează, în fapt,
politica pe care legiuitorul a înțeles să o adopte în
domeniul asigurărilor sociale, aspect ce nu reprezintă o
problemă de constituționalitate. Pentru aceste argumente,
apreciază excepția de neconstituționalitate ca fiind
inadmisibilă.
Avocatul Poporului consideră că dispozițiile art. 101
lit. A din Legea nr. 19/2000 sunt constituționale. În acest
sens arată că aceste dispoziții reprezintă norme cu
caracter tehnic, ce nu contravin prevederilor art. 16
alin. (1) din Constituție, având în vedere că situațiile
obiectiv diferite justifică instituirea unui tratament juridic
diferențiat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 101 lit. A din Legea nr. 19/2000 privind
sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, așa cum au fost modificate prin
articolul unic pct. 30 din Legea nr. 338/2002 privind
aprobarea Ordonanței de urgență a Guvernului nr. 49/2001
pentru modificarea și completarea Legii nr. 19/2000 privind
sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 446 din 25 iunie 2002. Textul de lege criticat are
următoarea redactare: îIndemnizația pentru incapacitate
temporară de muncă se suportă astfel:
A. de către angajator, în funcție de numărul de angajați avut
la data ivirii incapacității temporare de muncă, astfel:

11

a) până la 20 de angajați, din prima zi până în a 7-a zi de
incapacitate temporară de muncă;
b) între 21—100 de angajați, din prima zi până în a 12-a zi
de incapacitate temporară de muncă;
c) peste 100 de angajați, din prima zi până în a 17-a zi de
incapacitate temporară de muncă;“.
În opinia autorului excepției, prevederile legale criticate
contravin dispozițiilor art. 16 alin. (1) din Constituție, care
consacră egalitatea în drepturi.
Examinând excepția de neconstituționalitate, Curtea
constată că, anterior sesizării, textul de lege criticat a fost
abrogat în ceea ce privește dispozițiile referitoare la
accidente de muncă și boli profesionale prin dispozițiile
art. V din Ordonanța de urgență a Guvernului nr. 107/2003
pentru modificarea și completarea Legii nr. 346/2002
privind asigurarea pentru accidente de muncă și boli
profesionale, publicată în Monitorul Oficial al României,
Partea I, nr. 747 din 26 octombrie 2003, aprobată prin
Legea nr. 598/2003, publicată în Monitorul Oficial al
României, Partea I, nr. 936 din 24 decembrie 2003.
De asemenea, art. 60 alin. (1) din Ordonanța de
urgență a Guvernului nr. 158/2005 privind concediile și
indemnizațiile de asigurări sociale de sănătate, publicată în
Monitorul Oficial al României, Partea I, nr. 1.074 din
29 noiembrie 2005, abrogă și celelalte dispoziții ale
art. 101 lit. A din Legea nr. 19/2000 referitoare la
indemnizația pentru incapacitate temporară de muncă, actul
abrogator preluând însă, cu un conținut identic, prevederile
legale criticate în art. 12 lit. A.
Având în vedere că, în speță, este vorba de plata unei
indemnizații pentru incapacitate temporară de muncă ce se
încadrează în una dintre situațiile reglementate de
Ordonanța de urgență a Guvernului nr. 158/2005, precum
și faptul că, în jurisprudența sa, instanța de contencios
constituțional a statuat în mod constant că, atunci când
dispoziția legală criticată pentru neconstituționalitate nu mai
este în vigoare, excepția este admisibilă în măsura în care
noua reglementare menține în substanța sa reglementarea
anterioară, Curtea urmează să se pronunțe asupra
excepției de neconstituționalitate a prevederilor art. 12 lit. A
din Ordonanța de urgență a Guvernului nr. 158/2005.
Examinând pe fond temeinicia excepției ridicate, Curtea
constată că diferențele de tratament juridic instituite de
textul de lege criticat au în vedere situațiile obiectiv diferite
în care se află diferiții angajatori în funcție de posibilitățile
lor financiare și, mai ales, de fondurile alocate pentru
cheltuieli de personal.
Conform jurisprudenței constante a Curții Constituționale,
în acord cu cele statuate de Curtea Europeană a
Drepturilor Omului, principiul egalității în drepturi nu trebuie
interpretat în sensul uniformității, astfel că situațiile obiectiv
diferite justifică instituirea unor tratamente juridice rezonabil
diferite.
În ceea ce privește susținerea autorului excepției potrivit
căreia angajatorul nu este parte a raportului juridic de
asigurare, astfel că nu se explică obligația de plată a
indemnizației de asigurare ce cade în sarcina sa, Curtea
reține că dispozițiile legale supuse controlului de
constituționalitate nu stabilesc drepturi sau îndatoriri pentru
cetățeni, ci obligații pentru anumite persoane fizice sau
juridice în calitate de angajator, fapt ce nu contravine
prevederilor constituționale invocate.

12

MONITORUL OFICIAL AL ROMÂNIEI, PARTEA I, Nr. 293/31.III.2006

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 12 lit. A din Ordonanța de urgență a Guvernului
nr. 158/2005 privind concediile și indemnizațiile de asigurări sociale de sănătate, excepție ridicată de Societatea
Comercială îSafir“ — S.R.L. din Văleni în Dosarul nr. 3.509/2005 al Tribunalului Vaslui.
Definitivă și general obligatorie.
Pronunțată în ședința publică din data de 7 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor drumuri forestiere și a terenurilor aferente acestora din domeniul public
al statului și din administrarea Regiei Naționale a Pădurilor — Romsilva în domeniul public
al unor comune din județul Bihor și în administrarea consiliilor locale ale acestora
În temeiul art. 108 din Constituția României, republicată, al art. 4 alin. (3) din Ordonanța Guvernului nr. 96/1998
privind reglementarea regimului silvic și administrarea fondului forestier național, republicată, cu modificările și completările
ulterioare, al art. 9 alin. (1) și al art. 12 alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor drumuri
forestiere, având datele de identificare prevăzute în anexa
nr. 1*), din domeniul public al statului și din administrarea
Regiei Naționale a Pădurilor — Romsilva în domeniul
public al unor comune din județul Bihor și în administrarea
consiliilor locale ale acestora.
Art. 2. — (1) Se aprobă transmiterea terenurilor aferente
drumurilor forestiere prevăzute la art. 1, având datele de
identificare prevăzute în anexa nr. 2*), din domeniul public al
statului și din administrarea Regiei Naționale a Pădurilor —

Romsilva în domeniul public al unor comune din județul
Bihor și în administrarea consiliilor locale ale acestora.
(2) Pentru terenurile forestiere prevăzute la alin. (1)
consiliile locale în cauză asigură respectarea regimului silvic.
Art. 3. — Predarea-preluarea drumurilor forestiere
prevăzute la art. 1 și a terenurilor aferente acestora
prevăzute la art. 2 se va face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.
Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 368.
*) Anexele nr. 1 și 2 sunt reproduse în facsimil.

în domeniul public al unor comune din județul Bihor și în administrarea consiliilor locale ale acestora

a drumurilor forestiere care se transmit din domeniul public al statului și din administrarea Regiei Naționale a Pădurilor — Romsilva

DATELE DE IDENTIFICARE

ANEXA Nr. 1

MONITORUL OFICIAL AL ROMÂNIEI, PARTEA I, Nr. 293/31.III.2006
13

14

MONITORUL OFICIAL AL ROMÂNIEI, PARTEA I, Nr. 293/31.III.2006

în domeniul public al unor comune din județul Bihor și în administrarea consiliilor locale ale acestora

a terenurilor aferente drumurilor forestiere care se transmit din domeniul public al statului și din administrarea Regiei Naționale a Pădurilor — Romsilva

DATELE DE IDENTIFICARE

ANEXA Nr. 2

MONITORUL OFICIAL AL ROMÂNIEI, PARTEA I, Nr. 293/31.III.2006
15

TARIFELE
aplicate pentru publicațiile prevăzute de lege a fi inserate în Monitorul Oficial al României începând cu 1 ianuarie 2006
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
490.000 lei/pag. de manuscris/49 lei noi/pag. de manuscris
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
490.000 lei/pag. de manuscris/49 lei noi/pag. de manuscris
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice
120.000 lei/act/12 lei noi/act
2.2. Schimbări de nume
120.000 lei/act/12 lei noi/act
2.3. Citații emise de instanțele judecătorești
120.000 lei/act/12 lei noi/act
2.4. Citații la care numărul persoanelor citate este mai mare de unu
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
650.000 lei/pag. de manuscris/65 lei noi/pag. de manuscris
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
650.000 lei/pag. de manuscris/65 lei noi/pag. de manuscris
2.7. Extras-cerere pentru dobândirea sau renunțarea la cetățenia română
750.000 lei/anunț/75 lei noi/anunț
2.8. Concursuri pentru ocuparea de posturi didactice în învățământul superior și a posturilor vacante de funcționari publici
650.000 lei/pag. de manuscris/65 lei noi/pag. de manuscris
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
650.000 lei/pag. de manuscris/65 lei noi/pag. de manuscris
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
650.000 lei/pag. de manuscris/65 lei noi/pag. de manuscris
2.11. Anunțuri privind data la care au loc adunările generale ale judecătorilor și procurorilor, precum și perioada
650.000 lei/pag. de manuscris/65 lei noi/pag. de manuscris
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
650.000 lei/pag. de manuscris/65 lei noi/pag. de manuscris
prin care se constată că proveniența bunurilor este justificată
2.13. Publicarea declarațiilor de avere potrivit legii
490.000 lei/pag. de manuscris/49 lei noi/pag. de manuscris
2.14. Publicarea rapoartelor periodice de activitate ale autorităților publice și a raportului privind starea justiției
490.000 lei/pag. de manuscris/49 lei noi/pag. de manuscris
2.15. Bilanțuri de ocupare a forței de muncă pe județe și la nivel național
490.000 lei/pag. de manuscris/49 lei noi/pag. de manuscris
2.16. Publicarea listei donatorilor și a donațiilor făcute partidelor politice
50.000 lei/rând tabel/5 lei noi/rând tabel
2.17. Publicarea raportului de venituri și cheltuieli electorale ale partidelor
490.000 lei/pag. de manuscris + 50.000 lei/rând tabel
49 lei noi/pag. de manuscris + 5 lei noi/rând tabel
2.18. Alte publicații cu prezentare tabelară
50.000 lei/rând tabel/5 lei noi/rând tabel
2.19. Alte acte a căror publicare este prevăzută de lege
2.500 lei/cuvânt/0,25 lei noi/cuvânt
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
315.000 lei/pag. de manuscris/31,5 lei noi/pag. de manuscris
3.2. Alte hotărâri judecătorești prevăzute de lege
750.000 lei/pag. de manuscris/75 lei noi/pag. de manuscris
3.3. Publicarea proiectului de fuziune sau divizare
875.000 lei/pag. de manuscris/87,5 lei noi/pag. de manuscris
3.4. Bilanțuri și conturi de profit și pierdere (anunțuri-extras)
795.000 lei/anunț/79,5 lei noi/anunț
3.5. Bilanțuri ale băncilor
875.000 lei/pag. de manuscris/87,5 lei noi/pag. de manuscris
3.6. Acte adiționale
875.000 lei/pag. de manuscris/87,5 lei noi/pag. de manuscris
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
400.000 lei/anunț/40 lei noi/anunț
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
875.000 lei/pag. de manuscris/87,5 lei noi/pag. de manuscris
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
50.000 lei/rând tabel/5 lei noi/rând tabel
3.10. Alte acte a căror publicare este prevăzută de lege
875.000 lei/pag. de manuscris/87,5 lei noi/pag. de manuscris
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
Tariful se calculează în funcție de numărul de pagini și de
tirajul comandat
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
490.000 lei/pag. de manuscris/49 lei noi/pag. de manuscris
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
720.000 lei/pag. de manuscris/72 lei noi/pag. de manuscris
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
490.000 lei/pag. de manuscris/49 lei noi/pag. de manuscris
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
490.000 lei/pag. de manuscris/49 lei noi/pag. de manuscris
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
490.000 lei/pag. de manuscris/49 lei noi/pag. de manuscris
și privat de interes local
5.6. Alte acte a căror publicare este prevăzută de lege
490.000 lei/pag. de manuscris/49 lei noi/pag. de manuscris
6. MONITORUL OFICIAL AL ROMÂNIEI, PARTEA a VII-a
315.000 lei/pag. de manuscris/31,5 lei noi/pag. de manuscris
6.1. Încheierea judecătorului delegat de înmatriculare în registrul comerțului a societății cooperative, conform Legii nr. 1/2005
6.2. Hotărârea adunării generale și/sau actul adițional cuprinzând textul integral al clauzelor modificatoare
875.000 lei/pag. de manuscris/87,5 lei noi/pag. de manuscris
6.3. Hotărârea judecătorească irevocabilă de anulare a hotărârii adunării generale
400.000 lei/anunț/40 lei noi/anunț
6.4. Hotărârea adoptată de adunarea generală a membrilor cooperatori prin care se aprobă situația financiară anuală
875.000 lei/pag. de manuscris/87,5 lei noi/pag. de manuscris
6.5. Hotărârea adunării generale pentru majorarea capitalului social, numai dacă majorarea este mai mare de 10%
875.000 lei/pag. de manuscris/87,5 lei noi/pag. de manuscris
6.6. Proiectul de fuziune sau de divizare, vizat de judecătorul delegat, integral sau în extras
875.000 lei/pag. de manuscris/87,5 lei noi/pag. de manuscris
6.7. Actul modificator al actului constitutiv al societății cooperative absorbante, vizat de judecătorul delegat
875.000 lei/pag. de manuscris/87,5 lei noi/pag. de manuscris
6.8. Actul de dizolvare a societății
875.000 lei/pag. de manuscris/87,5 lei noi/pag. de manuscris
6.9. Actul de numire a lichidatorilor, precum și orice alt act care ar aduce schimbări în persoana acestora
875.000 lei/pag. de manuscris/87,5 lei noi/pag. de manuscris
Tarifele de publicare cuprind T.V.A. în cotă de 19%.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 293/31.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114692]
ISSN 1453—4495

