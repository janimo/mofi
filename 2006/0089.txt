PARTEA

Anul 174 (XVIII) — Nr. 89

I

Marți, 31 ianuarie 2006

LEGI, DECRETE, HOTĂRÂRI ȘI ALTE ACTE

SUMAR

Pagina
DECIZII ALE CURȚII CONSTITUȚIONALE
Decizia nr. 699 din 20 decembrie 2005 referitoare la
excepția de neconstituționalitate a dispozițiilor
art. 47 alin. (3) lit. b) din Ordonanța de urgență a
Guvernului nr. 79/2002 privind cadrul general de
reglementare a comunicațiilor...................................

DECIZII

ALE

Nr.

Pagina

Decizia nr. 700 din 20 decembrie 2005 referitoare la
excepția de neconstituționalitate a dispozițiilor
art. 7 alin. (1) din Legea contenciosului administrativ
nr. 554/2004 ..............................................................

3–4

ORDONANȚE ALE GUVERNULUI ROMÂNIEI
— Ordonanță privind reglementarea unor măsuri
financiar-fiscale ..........................................................

4–16

28.
1–2

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 699
din 20 decembrie 2005

referitoare la excepția de neconstituționalitate a dispozițiilor art. 47 alin. (3) lit. b) din Ordonanța
de urgență a Guvernului nr. 79/2002 privind cadrul general de reglementare a comunicațiilor
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 47 alin. (3) lit. b) din
Ordonanța de urgență a Guvernului nr. 79/2002 privind
cadrul general de reglementare a comunicațiilor, excepție
ridicată de Societatea Comercială BV — S.R.L. Giurgiu în
Dosarul nr. 2.867/2005 al Curții de Apel București —
Secția a VIII-a contencios administrativ și fiscal.

La apelul nominal răspunde Autoritatea Națională de
Reglementare în Comunicații, prin consilier juridic, lipsind
cealaltă parte, față de care procedura de citare a fost legal
îndeplinită.
Reprezentantul Autorității Naționale de Reglementare în
Comunicații
solicită
respingerea
excepției
de
neconstituționalitate, invocând în acest sens Decizia Curții
Constituționale nr. 517 din 11 octombrie 2005.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 20 octombrie 2005, pronunțată în
Dosarul nr. 2.867/2005, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a

2

MONITORUL OFICIAL AL ROMÂNIEI, PARTEA I, Nr. 89/31.I.2006

dispozițiilor art. 47 alin. (3) lit. b) din Ordonanța de urgență
a Guvernului nr. 79/2002 privind cadrul general de
reglementare a comunicațiilor, excepție ridicată de
Societatea Comercială BV — S.R.L. într-un litigiu având ca
obiect soluționarea plângerii formulate de autorul excepției
împotriva unei decizii a Autorității Naționale de
Reglementare în Comunicații prin care s-a stabilit în
sarcina autorului excepției un anumit cuantum al tarifului de
monitorizare.
În motivarea excepției autorul acesteia susține că
prevederile legale criticate contravin dispozițiilor
constituționale ale art. 56, întrucât aplicarea tarifului de
monitorizare, de către Autoritatea Națională de
Reglementare în Comunicații, ca procent aplicat asupra
cifrei de afaceri obținute și din alte activități împovărează
nejustificat furnizorul de rețele și servicii de telecomunicații
electronice care prestează și alte tipuri de activități,
nesupuse reglementării și autorizării Autorității Naționale de
Reglementare în Comunicații. Totodată, se consideră că
Autoritatea Națională de Reglementare în Comunicații
percepe o taxă care nu reflectă nici o contraprestație.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este întemeiată, întrucât textul legal
criticat nu asigură așezarea justă a sarcinilor fiscale, ceea
ce încalcă dispozițiile art. 56 din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 47 alin. (3) lit. b) din Ordonanța de urgență
a Guvernului nr. 79/2002 privind cadrul general de

reglementare a comunicațiilor, publicată în Monitorul Oficial
al României, Partea I, nr. 457 din 27 iunie 2002, care au
următorul cuprins: î(3) Tariful de monitorizare datorat de
fiecare furnizor de rețele sau de servicii de comunicații
electronice se stabilește prin decizie a președintelui ANRC, ca
produs între:
a) procentul determinat potrivit prevederilor alin. (2); și
b) cifra de afaceri a furnizorului respectiv, corespunzătoare
anului anterior.“
Textul constituțional invocat în susținerea excepției este
cel al art. 56 privind contribuțiile financiare.
Examinând excepția de neconstituționalitate ridicată,
Curtea reține că dispozițiile legale criticate au mai format
obiect al controlului de constituționalitate în raport cu
art. 56 din Constituție. Astfel, Curtea, prin Decizia nr. 517
din 11 octombrie 2005, publicată în Monitorul Oficial al
României, Partea I, nr. 1.041 din 23 noiembrie 2005, a
constatat constituționalitatea întregului art. 47 al ordonanței
de urgență în cauză.
Cu acel prilej, Curtea, în esență, a reținut că tariful de
monitorizare exprimă plata oficială stabilită pentru serviciile
prestate sau lucrările executate, în funcție de importanța,
volumul și valoarea acestora, și nu reprezintă o sarcină
fiscală, în sensul de impozite sau de taxe ce constituie
venituri la bugetul de stat, ci este o plată legală pentru
activitatea de supraveghere și control al pieței
comunicațiilor electronice, desfășurată de Autoritatea
Națională de Reglementare în Comunicații.
Neexistând elemente noi de natură să determine
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.
De altfel, Curtea constată că Legea nr. 239/2005 privind
modificarea și completarea unor acte normative din
domeniul comunicațiilor, publicată în Monitorul Oficial al
României, Partea I, nr. 663 din 26 iulie 2005, introduce, în
cadrul Ordonanței de urgență a Guvernului nr. 79/2002, un
nou capitol — capitolul VIII1 îTariful de monitorizare“ —,
care intră în vigoare la data de 31 decembrie 2005. În
cadrul acestui capitol, la art. 484 alin. (2), se prevede că
furnizorii de rețele publice de comunicații electronice,
furnizorii de servicii de comunicații electronice destinate
publicului sau furnizorii de servicii poștale pot solicita, în
vederea determinării tarifului de monitorizare aplicabil,
luarea în considerație a veniturilor rezultate din furnizarea
de rețele sau de servicii de comunicații electronice ori din
furnizarea de servicii poștale, în locul cifrei de afaceri
prevăzute în situațiile financiare anuale întocmite pentru
anul anterior celui pentru care se datorează tariful de
monitorizare estimativ, ceea ce este o modificare în sensul
dorit de autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 47 alin. (3) lit. b) din Ordonanța de urgență a
Guvernului nr. 79/2002 privind cadrul general de reglementare a comunicațiilor, excepție ridicată de Societatea Comercială
BV — S.R.L. Giurgiu în Dosarul nr. 2.867/2005 al Curții de Apel București — Secția a VIII-a contencios administrativ și
fiscal.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 89/31.I.2006

3

CURTEA CONSTITUȚIONALĂ

D E C I Z I A Nr. 700
din 20 decembrie 2005

referitoare la excepția de neconstituționalitate a dispozițiilor art. 7 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 7 alin. (1) din Legea
contenciosului administrativ nr. 554/2004, excepție ridicată
de Societatea Comercială îLucom Prodimpex“ — S.R.L.
Târgu Mureș în Dosarul nr. 167/2005 al Tribunalului Mureș.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate sunt constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 12 octombrie 2005, pronunțată în
Dosarul nr. 167/2005, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 7 alin. (1) din Legea contenciosului
administrativ nr. 554/2004, excepție ridicată de Societatea
Comercială îLucom Prodimpex“ — S.R.L. Târgu Mureș
într-o cauză având ca obiect soluționarea unei cereri de
anulare și suspendare a executării unui act administrativ,
formulată de autorul excepției.
În motivarea excepției autorul acesteia susține că
prevederile legale criticate contravin dispozițiilor
constituționale ale art. 21 alin. (4), întrucât condiționează
accesul liber la justiție de îndeplinirea procedurii solicitării
revocării actului în cauză emis de autoritatea administrativă,
procedură pe care autorul excepției o consideră ca fiind
administrativ-jurisdicțională.
Tribunalul Mureș consideră că excepția de
neconstituționalitate este neîntemeiată. În argumentarea
acestei opinii este invocată jurisprudența în materie a Curții
Constituționale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 7 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, care
are următorul cuprins:
îÎnainte de a se adresa instanței de contencios administrativ
competente, persoana care se consideră vătămată într-un
drept al său sau într-un interes legitim, printr-un act
administrativ unilateral, trebuie să solicite autorității publice
emitente, în termen de 30 de zile de la data comunicării actului,
revocarea, în tot sau în parte, a acestuia. Plângerea se poate
adresa în egală măsură organului ierarhic superior, dacă
acesta există.“
În susținerea excepției de neconstituționalitate este
invocat art. 21 alin. (4) din Constituție, referitor la caracterul
facultativ și gratuit al jurisdicțiilor speciale administrative.
Examinând excepția de neconstituționalitate, Curtea
constată că dispozițiile legale criticate au mai format obiect
al controlului de constituționalitate în raport cu textul art. 21
alin. (4) din Constituție. Astfel, prin Decizia nr. 252 din
10 mai 2005, publicată în Monitorul Oficial al României,
Partea I, nr. 534 din 23 iunie 2005, Curtea, respingând
excepția de neconstituționalitate a prevederilor art. 7 alin. (1)
din Legea contenciosului administrativ nr. 554/2004, a
reținut, în esență, că textul constituțional care se referă la
caracterul facultativ al jurisdicțiilor speciale administrative nu
este aplicabil prevederilor legale criticate care instituie
obligația persoanei vătămate de a se adresa, cu
reclamație, organului administrativ emitent, pe calea
recursului grațios, sau organului ierarhic superior, pe calea
recursului ierarhic, mai înainte de sesizarea instanței de
judecată cu anularea actului considerat ilegal. De
asemenea, Curtea a mai statuat că nici o dispoziție
constituțională nu interzice ca prin lege să se instituie o
procedură administrativă prealabilă, fără caracter
jurisdicțional, cum este, de exemplu, procedura recursului
administrativ grațios sau a celui ierarhic.
Neexistând elemente noi de natură să determine
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.

4

MONITORUL OFICIAL AL ROMÂNIEI, PARTEA I, Nr. 89/31.I.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7 alin. (1) din Legea contenciosului administrativ
nr. 554/2004, excepție ridicată de Societatea Comercială îLucom Prodimpex“ — S.R.L. Târgu Mureș în Dosarul
nr. 167/2005 al Tribunalului Mureș.
Definitivă și general obligatorie.
Pronunțată în ședința publică din data de 20 decembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind reglementarea unor măsuri financiar-fiscale
În temeiul art. 108 din Constituția României, republicată, și al art. 1 pct. II.1 din Legea nr. 404/2005 privind
abilitarea Guvernului de a emite ordonanțe,
Guvernul României adoptă prezenta ordonanță.

PARTEA I
Reglementări ale unor operațiuni
financiar-fiscale

prezentul titlu, precum și prin legi speciale care le
reglementează activitatea.
(2) Entitățile, altele decât cele prevăzute la alin. (1), nu
pot desfășura cu titlu profesional activități de creditare.

TITLUL I
Dispoziții privind activitatea de creditare desfășurată
de instituții financiare nebancare

SECȚIUNEA a 2-a

CAPITOLUL I
Dispoziții generale
SECȚIUNEA 1
Domeniul de aplicare

Art. 1. — Prezentul titlu reglementează condițiile minime
de acces al instituțiilor financiare nebancare la activitatea
de creditare, în scopul asigurării și menținerii stabilității
financiare.
Art. 2. — (1) Activitatea de creditare reprezintă orice
formă de finanțare, realizată de instituțiile financiare
nebancare în conformitate cu prevederile art. 7 alin. (1).
(2) Banca Națională a României este singura autoritate
în măsură să decidă dacă activitatea desfășurată de o
entitate este de natura activității de creditare și intră sub
incidența prezentului titlu.
Art. 3. — (1) Activitatea de creditare se desfășoară prin
instituții de credit definite în conformitate cu dispozițiile Legii
nr. 58/1998 privind activitatea bancară, republicată, și prin
instituții financiare nebancare, în condițiile stabilite prin

Definiții

Art. 4. — În sensul prezentei ordonanțe, termenii și
expresiile de mai jos se definesc astfel:
a) instituție financiară nebancară — persoană juridică
constituită cu scopul de a desfășura, cu titlu profesional,
activități de creditare de natura celor prevăzute la art. 7
alin. (1) și ale căror surse de finanțare provin din resurse
proprii sau împrumutate de la instituții de credit, de la alte
instituții financiare sau, după caz, din alte surse prevăzute
în legi speciale;
b) activități permise instituțiilor financiare nebancare —
activitățile prevăzute la art. 7 și 8, care se desfășoară în
baza prevederilor prezentului titlu și, după caz, a legilor
speciale care le reglementează activitatea;
c) conducători — persoanele care, potrivit actelor
constitutive și/sau hotărârii organelor statutare ale instituțiilor
financiare nebancare, sunt împuternicite să conducă și să
coordoneze activitatea zilnică a acestora și sunt învestite
cu competența de a angaja răspunderea instituțiilor
financiare nebancare;
d) acționar semnificativ — persoana fizică, persoana
juridică sau grupul de persoane fizice și/sau juridice care
acționează împreună și care dețin direct sau indirect o
participație de 10% ori mai mult din capitalul social al unei
societăți sau din drepturile de vot ori o participație care

MONITORUL OFICIAL AL ROMÂNIEI, PARTEA I, Nr. 89/31.I.2006
permite exercitarea unei influențe semnificative asupra
gestiunii și politicii de afaceri ale acesteia;
e) notificare — acțiunea întreprinsă de instituțiile
financiare nebancare, inclusiv prin depunerea documentației
stabilite de Banca Națională a României, în vederea
obținerii de la aceasta a actului care atestă înregistrarea și
permite desfășurarea activității de creditare;
f) Registrul general al instituțiilor financiare nebancare,
denumit în continuare Registrul general, — registru deschis
și ținut de Banca Națională a României, în care sunt
înscrise instituțiile financiare nebancare ce îndeplinesc
cerințele generale prevăzute la cap. II secțiunea 1;
g) Registrul special al instituțiilor financiare nebancare,
denumit în continuare Registrul special, — registru deschis
și ținut de Banca Națională a României, în care sunt
înscrise instituțiile financiare nebancare ce îndeplinesc
criteriile prevăzute la art. 27;
h) Registrul de evidență al caselor de ajutor reciproc și al
caselor de amanet, denumit în continuare Registrul de
evidență, — registru deschis și ținut de Banca Națională a
României, în care sunt înscrise casele de ajutor reciproc și
casele de amanet.
SECȚIUNEA a 3-a
Organizarea și funcționarea

Art. 5. — (1) Instituțiile financiare nebancare au obligația
de a se constitui ca societăți comerciale pe acțiuni.
Organizarea și funcționarea instituțiilor financiare nebancare
sunt reglementate de prevederile prezentului titlu, ale Legii
nr. 31/1990 privind societățile comerciale, republicată, cu
modificările și completările ulterioare, precum și, după caz,
de alte legi speciale în materie.
(2) Persoanele juridice prevăzute la cap. VIII fac
excepție de la obligativitatea constituirii sub formă de
societăți comerciale pe acțiuni.
Art. 6. — (1) Denumirea unei entități care poate
desfășura activitate de creditare, în condițiile prezentului
titlu, va include sintagma îinstituție financiară nebancară“
sau abrevierea acesteia îIFN“. Sintagma îinstituție
financiară nebancară“ va fi folosită în denumire, antet, acte
oficiale, contracte ori alte asemenea documente, reclame
sau în publicitate numai de către instituțiile financiare
nebancare.
(2) Instituțiile financiare nebancare nu pot folosi în
denumire, antet, sau în alte atribute de identificare orice
cuvinte și expresii care ar induce publicul în eroare cu
privire la statutul ori la activitățile și operațiunile instituțiilor
financiare nebancare.
SECȚIUNEA a 4-a
Activități permise

Art. 7. — (1) Instituțiile financiare nebancare pot
desfășura următoarele activități de creditare:
a) acordare de credite, incluzând, fără a se limita la:
credite de consum, credite ipotecare, credite imobiliare,
microcredite, finanțarea tranzacțiilor comerciale, operațiuni
de factoring, scontare, forfetare;
b) leasing financiar;
c) emitere de garanții și asumare de angajamente,
inclusiv garantarea creditului;
d) acordare de credite cu primire de bunuri spre
păstrare, respectiv amanetare prin case de amanet;
e) acordare de credite către membrii unor asociații fără
scop patrimonial, organizate pe baza liberului consimțământ
al salariaților/pensionarilor, în vederea sprijinirii prin

5

împrumuturi financiare a membrilor lor, respectiv case de
ajutor reciproc;
f) alte forme de finanțare de natura creditului.
(2) Instituțiile financiare nebancare, în derularea
activităților aferente creditelor de consum, pot emite și
administra carduri de credit pentru clienți și pot desfășura
activități legate de procesarea tranzacțiilor cu acestea, cu
respectarea reglementărilor Băncii Naționale a României în
domeniu.
(3) Instituțiile financiare nebancare pot acorda servicii
conexe și de consultanță legate de realizarea activităților
prevăzute la alin. (1).
(4) Instituțiile financiare nebancare pot efectua operațiuni
în mandat în relația cu alte instituții financiare nebancare
și/sau instituții de credit legate de activitatea de creditare
desfășurată de acestea.
Art. 8. — (1) Instituțiile financiare nebancare pot
desfășura, în aplicarea art. 7, după caz, următoarele
operațiuni cu bunuri mobile și imobile:
a) operațiuni necesare desfășurării activității;
b) închiriere de bunuri mobile și imobile către terțe părți,
inclusiv leasing operațional, cu condiția ca valoarea
bunurilor mobile și imobile închiriate să nu depășească o
limită care se stabilește prin norme de către Banca
Națională a României;
c) operațiuni cu bunuri mobile și imobile dobândite ca
urmare a executării silite a creanțelor instituțiilor financiare
nebancare sau renunțării voluntare de către utilizator la
bunurile care fac obiectul contractelor de leasing financiar.
(2) Bunurile mobile și imobile dobândite în urma
executării silite a creanțelor instituțiilor financiare nebancare
vor fi vândute de acestea în termen de un an de la data
dobândirii, dacă aceste bunuri nu sunt utilizate în condițiile
prevăzute la alin. (1). Pentru motive justificate, termenul
poate fi prelungit cu aprobarea Băncii Naționale a
României.
(3) Instituțiile financiare nebancare care desfășoară
activitățile prevăzute la art. 7 alin. (1) lit. b) vor putea da o
altă destinație bunurilor mobile și imobile dobândite în urma
executării silite a creanțelor sau returnării lor voluntare de
către utilizator, în termen de un an de la data dobândirii
acestora.
SECȚIUNEA a 5-a
Interdicții

Art. 9. — Se interzic instituțiilor financiare nebancare:
a) desfășurarea de activități de atragere de depozite ori
de alte fonduri rambursabile de la public;
b) emiterea de obligațiuni, cu excepția ofertei publice
adresate investitorilor calificați, în înțelesul legii privind piața
de capital;
c) includerea în obiectul principal de activitate a oricărei
alte activități decât cea prevăzută la art. 7 alin. (1);
d) includerea în obiectul secundar de activitate a
oricărei alte activități decât cea prevăzută la art. 7
alin. (2)—(4) și la art. 8.
Art. 10. — Entitățile care nu se încadrează în
prevederile prezentului titlu nu pot folosi în denumire, antet
ori în acte emise sintagma îinstituție financiară nebancară“
sau orice derivat al acesteia care ar induce publicul în
eroare cu privire la desfășurarea de activități de acordare
de credite în baza prezentului titlu.
Art. 11. — Nu pot deține calitatea de fondator, acționar
semnificativ, conducător, administrator, auditor financiar al
unei instituții financiare nebancare următoarele:

6

MONITORUL OFICIAL AL ROMÂNIEI, PARTEA I, Nr. 89/31.I.2006

a) persoanele nominalizate în listele prevăzute la art. 23
și 27 din Legea nr. 535/2004 privind prevenirea și
combaterea terorismului;
b) persoanele împotriva cărora au fost pronunțate hotărâri
definitive pentru infracțiuni de corupție, spălare de bani,
înșelăciune, infracțiuni contra patrimoniului, abuz în serviciu,
luare sau dare de mită, fals și uz de fals, deturnare de
fonduri, evaziune fiscală, primiri de foloase necuvenite,
trafic de influență, mărturie mincinoasă ori alte fapte penale.
Art. 12. — Instituțiile financiare nebancare nu pot
desfășura următoarele activități:
a) operațiuni cu bunuri mobile și imobile, cu excepția
celor prevăzute la art. 8;
b) gajarea propriilor acțiuni în contul datoriilor instituției
financiare nebancare;
c) acordarea de credite, condiționată de vânzarea sau
de cumpărarea acțiunilor instituției financiare nebancare;
d) acordarea de credite garantate cu acțiunile proprii ale
instituției financiare nebancare;
e) acordarea de credite condiționată de acceptarea de
către client a altor servicii care nu au legătură cu
operațiunea de creditare respectivă.
CAPITOLUL II
Cerințe și registre
SECȚIUNEA 1
Cerințe generale

Art. 13. — (1) Prezenta secțiune este aplicabilă exclusiv
instituțiilor financiare nebancare ce fac obiectul înscrierii în
Registrul general.
(2) La înființare, instituțiile financiare nebancare trebuie
să îndeplinească cumulativ cerințele generale prevăzute în
prezenta secțiune.
Art. 14. — (1) Capitalul social minim al instituțiilor
financiare nebancare va fi stabilit de Banca Națională a
României prin reglementări, fără a putea fi mai mic decât
echivalentul în moneda națională (leu) al sumei de 200.000
euro. Banca Națională a României va putea stabili niveluri
diferențiate de capital social minim în funcție de tipul de
activitate al instituției financiare nebancare.
(2) Capitalul social minim al instituțiilor financiare
nebancare trebuie să fie vărsat integral, în formă
bănească, la momentul subscrierii.
(3) Acțiunile emise de instituțiile financiare nebancare nu
pot fi decât acțiuni nominative.
(4) Instituțiile financiare nebancare pot majora capitalul
social prin aporturi bănești, precum și prin încorporarea
rezervelor constituite din profitul net, a dividendelor din
profitul net cuvenit acționarilor după plata impozitului pe
dividende și a rezultatului reportat reprezentând profit net.
Art. 15. — (1) Instituțiile financiare nebancare au
obligația de a furniza informații detaliate Băncii Naționale a
României, referitoare la calitatea acționarilor semnificativi,
structura grupurilor din care fac parte aceștia, precum și la
situația financiară a grupului.
(2) Banca Națională a României poate solicita orice fel
de informații cu privire la oricare dintre entitățile care sunt
parte a grupului.
Art. 16. — Conducătorii instituțiilor financiare nebancare
trebuie să îndeplinească, cumulativ, cel puțin următoarele
condiții:
a) să aibă onorabilitatea corespunzătoare funcției;
b) să nu fi cauzat prin activitatea lor falimentul unui
agent economic;
c) să aibă studii superioare;

d) să aibă experiență într-un domeniu considerat
relevant de Banca Națională a României.
Art. 17. — (1) Instituțiile financiare nebancare vor emite,
cu respectarea reglementărilor Băncii Naționale a României,
norme interne pentru realizarea obiectului de activitate în
conformitate cu regulile unei practici prudente și sănătoase.
(2) În cadrul normelor interne de creditare instituțiile
financiare nebancare vor stabili reguli care să se refere cel
puțin la bonitatea beneficiarului, la criteriile și condițiile
acordării creditului.
Art. 18. — (1) Instituțiile financiare nebancare vor
organiza și vor conduce evidența contabilă în conformitate
cu prevederile Legii contabilității nr. 82/1991, republicată, și
cu reglementările specifice elaborate de Banca Națională a
României, cu avizul Ministerului Finanțelor Publice.
(2) Situațiile financiare ale instituțiilor financiare
nebancare vor fi auditate în conformitate cu prevederile
art. 48 și 49.
Art. 19. — Instituțiile financiare nebancare constituie,
regularizează și utilizează provizioane specifice de risc de
credit, care sunt deductibile la calculul impozitului pe profit,
în conformitate cu prevederile Legii nr. 571/2003 privind
Codul fiscal. Clasificarea creditelor, determinarea
necesarului de provizioane specifice de risc de credit,
precum și constituirea, regularizarea și utilizarea acestor
provizioane se efectuează prin aplicarea în mod
corespunzător a regulamentelor Băncii Naționale a
României privind clasificarea creditelor și plasamentelor și
constituirea, regularizarea și utilizarea provizioanelor
specifice de risc de credit emise pentru instituțiile de credit.
Art. 20. — Operațiunile de încasări și plăți aferente
activității de creditare se derulează prin conturi deschise de
instituțiile financiare nebancare la instituții de credit
persoane juridice române, precum și la sucursalele din
România ale instituțiilor de credit străine autorizate de
Banca Națională a României să funcționeze pe teritoriul
României, precum și prin casieriile proprii ale instituțiilor
financiare nebancare.
Art. 21. — Instituțiile financiare nebancare sunt obligate
să raporteze Băncii Naționale a României structura
portofoliului de credite și orice informație solicitată de
banca centrală în scop statistic și de analiză, în
conformitate cu cerințele stabilite prin reglementările
acesteia.
SECȚIUNEA a 2-a
Notificarea

Art. 22. — (1) Înființarea instituțiilor financiare nebancare
se notifică Băncii Naționale a României în termen de
30 de zile de la data înmatriculării în registrul comerțului.
(2) Instituțiile financiare nebancare pot desfășura
activitățile specifice prevăzute în obiectul de activitate
numai după primirea de la Banca Națională a României a
documentului care atestă înscrierea în Registrul general.
Art. 23. — (1) Procedura și condițiile de notificare vor fi
stabilite prin reglementări ale Băncii Naționale a României.
(2) Cererea de luare în evidență în Registrul general va
fi însoțită de documentația care conține, fără a se limita la:
a) actul constitutiv depus la registrul comerțului;
b) certificatul de înmatriculare la registrul comerțului;
c) informarea cu privire la conducători și administratori,
respectiv datele de identificare a acestora, însoțite de
curriculum vitae și de certificatul de cazier judiciar;
d) lista participațiilor instituției financiare nebancare și
ale acționarilor semnificativi/fondatorilor/conducătorilor în alte
societăți comerciale;

MONITORUL OFICIAL AL ROMÂNIEI, PARTEA I, Nr. 89/31.I.2006
e) studiul de fezabilitate, care va cuprinde cel puțin tipul
de operațiuni prevăzute a se desfășura, structura
organizatorică și estimări ale situației financiare pe următorii
2 ani;
f) identitatea auditorului financiar;
g) normele interne care reglementează activitățile
desfășurate.
Art. 24. — Instituțiile financiare nebancare sunt obligate
să notifice Băncii Naționale a României orice modificare
intervenită cu privire la documentația depusă inițial, în
termen de 30 de zile de la survenirea acesteia.
SECȚIUNEA a 3-a
Registrul general

Art. 25. — (1) În urma notificării efectuate de instituțiile
financiare nebancare la Banca Națională a României, în
conformitate cu prevederile art. 22 alin. (1), acestea vor fi
luate în evidență și vor fi înscrise în Registrul general ținut la
Banca Națională a României, numai dacă acestea prezintă
dovada respectării cerințelor prevăzute la secțiunea 1.
(2) Banca Națională a României va elibera și va
transmite instituțiilor financiare nebancare documentul care
atestă luarea în evidența Registrului general, în termen de
60 de zile de la notificare.
SECȚIUNEA a 4-a
Cerințe speciale

Art. 26. — (1) Prezenta secțiune este aplicabilă exclusiv
instituțiilor financiare nebancare ce fac obiectul înscrierii în
Registrul special.
(2) Înscrierea instituțiilor financiare nebancare în
Registrul special nu exclude îndeplinirea cerințelor generale
prevăzute la secțiunea 1.
Art. 27.— (1) Banca Națională a României va stabili
prin reglementări criteriile de înregistrare a instituțiilor
financiare nebancare în Registrul special.
(2) Criteriile prevăzute la alin. (1) se pot referi, fără a
se limita la:
a) cifra de afaceri;
b) volumul creditelor;
c) gradul de îndatorare;
d) totalul activelor;
e) capitalurile proprii.
Art. 28. — (1) Îndeplinirea criteriilor și înscrierea în
Registrul special atrag în sarcina instituțiilor financiare
nebancare respectarea cumulativă a cerințelor prevăzute la
alin. (2)—(5).
(2) Calitatea acționarilor și structura grupurilor din care
aceștia fac parte trebuie să corespundă nevoii garantării
unei gestiuni prudente și sănătoase a instituțiilor financiare
nebancare și să permită realizarea unei supravegheri
eficiente:
a) să dispună de o situație financiară stabilă, care să
justifice în mod satisfăcător proveniența fondurilor destinate
obținerii participației la capitalul social al instituțiilor
financiare nebancare și care să creeze premise pentru o
eventuală susținere financiară a acesteia;
b) să furnizeze suficiente informații care să asigure
transparența necesară pentru identificarea grupului din care
fac parte;
c) să furnizeze informații privind acționarii semnificativi,
potrivit cerințelor stabilite prin reglementările Băncii
Naționale a României.

7

(3) Conducătorii și administratorii trebuie să
îndeplinească următoarele criterii de calificare și experiență
profesională:
a) conducătorii să aibă studii superioare și o experiență
de minimum 2 ani în unul dintre domeniile considerate
relevante de Banca Națională a României;
b) cel puțin unul dintre administratori să aibă experiență
în domeniul financiar-contabil de minimum un an.
(4) La organizarea și conducerea instituțiilor financiare
nebancare vor fi avute în vedere următoarele:
a) un regulament propriu de funcționare, prin care se
vor detalia atribuțiile și competențele fiecărui compartiment
prevăzut în structura organizatorică, precum și relațiile
dintre compartimente;
b) constituirea în structura acestora a cel puțin unui
comitet de administrare a riscurilor și a unui comitet de
audit, ale căror atribuții minime vor fi stabilite prin
reglementările Băncii Naționale a României;
c) conducerea trebuie să fie asigurată de cel puțin
2 conducători, salariați ai instituției respective, desemnați
conform statutului societății;
d) conducătorii trebuie să asigure efectiv conducerea de
zi cu zi a activității instituțiilor financiare nebancare, să
exercite exclusiv funcția pentru care au fost numiți și cel
puțin unul dintre aceștia să ateste cunoașterea limbii
române;
e) administratorii pot fi numai persoane fizice.
(5) Instituțiile financiare nebancare trebuie să respecte
cerințele prudențiale care se referă, fără a se limita la:
a) fonduri proprii;
b) expunerea față de un debitor și expunerea agregată;
c) expunerea față de persoanele aflate în relații speciale
cu instituțiile financiare nebancare;
d) calitatea activelor, constituirea și utilizarea
provizioanelor de risc;
e) organizare și control intern.
Art. 29. — (1) Instituțiile financiare nebancare vor
elabora norme interne în vederea aplicării cerințelor
speciale și le vor transmite Băncii Naționale a României în
termen de 5 zile de la data începerii desfășurării activității.
(2) Modificările operate în normele interne referitoare la
desfășurarea activității vor fi transmise Băncii Naționale a
României în termen de 5 zile de la aprobarea acestora de
către organele statutare.
(3) Banca Națională a României poate solicita instituțiilor
financiare nebancare modificarea în consecință a normelor
interne în cazul în care se constată că acestea nu sunt
conforme cu cerințele prezentului titlu, ale reglementărilor
aplicabile și ale desfășurării unei activități pe baze prudente
și sănătoase.
SECȚIUNEA a 5-a
Registrul special

Art. 30. — (1) În momentul îndeplinirii criteriilor
prevăzute prin reglementările emise de Banca Națională a
României, instituțiile financiare nebancare vor fi înscrise în
mod automat în Registrul special și vor fi supuse
supravegherii Băncii Naționale a României.
(2) Banca Națională a României va elibera și va
transmite instituțiilor financiare nebancare documentul care
atestă luarea în evidența Registrului special.
Art. 31. — Instituțiile financiare nebancare înscrise în
Registrul special vor rămâne, totodată, și în baza de date
a Registrului general.
Art. 32. — (1) Instituțiile financiare nebancare înscrise
în Registrul special vor respecta obligațiile stabilite la

8

MONITORUL OFICIAL AL ROMÂNIEI, PARTEA I, Nr. 89/31.I.2006

secțiunea a 4-a și reglementările date în aplicarea
acestuia, indiferent dacă criteriile care au stat la baza
înscrierii în Registrul special mai sunt sau nu îndeplinite.
(2) Banca Națională a României își va putea exercita în
continuare prerogativele de supraveghere și asupra
instituțiilor financiare nebancare care nu mai îndeplinesc
criteriile prevăzute la art. 27 alin. (2).
SECȚIUNEA a 6-a
Registrul de evidență

Art. 33. — (1) În urma notificării efectuate de casele de
ajutor reciproc și casele de amanet la Banca Națională a
României, acestea vor fi luate în evidență și înscrise în
Registrul de evidență ținut la Banca Națională a României.
(2) Banca Națională a României va elibera și va
transmite caselor de ajutor reciproc și caselor de amanet
documentul care atestă luarea în evidența Registrului de
evidență, în termen de 30 de zile de la notificare.
CAPITOLUL III
Monitorizarea și supravegherea
Art. 34. — (1) În scopul realizării obiectivelor sale
privind stabilitatea financiară, Banca Națională a României
realizează monitorizarea instituțiilor financiare nebancare
înscrise în Registrul general și supravegherea prudențială
a instituțiilor financiare nebancare înscrise în Registrul
special, care desfășoară activitate pe teritoriul României.
(2) Urmărirea respectării cerințelor prevăzute de
legislația aplicabilă instituțiilor financiare nebancare se
realizează de Banca Națională a României, pe baza
raportărilor făcute potrivit prezentului titlu și a
reglementărilor date în aplicarea acesteia, inclusiv prin
inspecții desfășurate la sediul instituțiilor financiare
nebancare.
(3) Instituțiile financiare nebancare sunt obligate să
transmită Băncii Naționale a României orice informații
solicitate de aceasta.
Art. 35. — În exercitarea atribuțiilor sale prevăzute în
prezentul titlu, Banca Națională a României desfășoară
inspecții la sediul instituțiilor financiare nebancare prin
personalul împuternicit în acest sens, ori de câte ori
consideră necesar.
Art. 36. — Instituțiile financiare nebancare sunt obligate
să permită personalului Băncii Naționale a României, care
efectuează inspecția, să le examineze evidențele, conturile
și operațiunile și să furnizeze toate documentele și
informațiile legate de administrarea, controlul intern și
operațiunile instituțiilor financiare nebancare, astfel cum vor
fi solicitate de către acesta.
Art. 37. — (1) Banca Națională a României va emite
reglementări privind regimul instituțiilor financiare nebancare
legat de calitatea de persoane juridice declarante la
Centrala Riscurilor Bancare a Băncii Naționale a României.
(2) Nu se consideră încălcare a obligației de păstrare a
secretului bancar transmiterea de către Centrala Riscurilor
Bancare a informațiilor de risc bancar existente în baza sa
de date către instituțiile financiare nebancare.
CAPITOLUL IV
Fuziunea, divizarea și lichidarea
Art. 38. — Prevederile prezentului capitol se aplică
numai instituțiilor financiare nebancare care fac obiectul
înscrierii în Registrul general și în Registrul special.

Art. 39. — Fuziunea sau divizarea instituțiilor financiare
nebancare se va efectua potrivit dispozițiilor legale
aplicabile.
Art. 40. — (1) Fuziunea se poate realiza:
a) între două sau mai multe instituții financiare
nebancare;
b) între instituții financiare nebancare și instituții de
credit, cu excepția instituțiilor emitente de monedă
electronică.
(2) Fuziunea și divizarea, în condițiile alin. (1), se
notifică Băncii Naționale a României.
(3) În situația în care în urma procesului de fuziune sau
de divizare a unei instituții financiare nebancare rezultă
instituții financiare nebancare noi, acestea sunt obligate să
urmeze procedura de notificare prevăzută la cap. II
secțiunea a 2-a.
Art. 41. — Lichidarea instituțiilor financiare nebancare se
va face conform legislației în materie.
CAPITOLUL V
Documente contractuale, registre și evidențe
Art. 42. — (1) Instituțiile financiare nebancare întocmesc
și păstrează, la sediul lor social, documente și evidențe, în
limba română, cuprinzând:
a) contractul de societate și statutul, precum și toate
actele adiționale prin care acestea au fost modificate;
b) un registru al acționarilor săi, cu excepția cazurilor în
care evidența acționarilor este ținută de o societate de
registru independent, potrivit legii;
c) hotărârile adunării generale a acționarilor;
d) procesele-verbale ale ședințelor și hotărârile
consiliului de administrație și ale comitetelor prevăzute de
prezentul titlu sau de reglementările Băncii Naționale a
României și, după caz, ale comitetelor constituite pe baza
hotărârii organelor statutare;
e) registrele și înregistrările contabile care evidențiază
clar și corect situația activității sale, explicarea tranzacțiilor
și situației sale financiare, astfel încât să permită Băncii
Naționale a României să determine dacă acestea s-au
conformat prevederilor prezentului titlu;
f) reglementările proprii referitoare la desfășurarea
activității, precum și toate amendamentele acestora;
g) alte înregistrări care sunt cerute potrivit prezentului
titlu ori prevederilor reglementărilor Băncii Naționale a
României.
(2) Documentele prevăzute la alin. (1) lit. a) și f),
precum și modificările intervenite vor fi transmise Băncii
Naționale a României.
Art. 43. — (1) Instituțiile financiare nebancare întocmesc
și păstrează la sediul social și/sau la sediile secundare un
exemplar al documentației de credit și orice informații
privitoare la relațiile lor de afaceri cu clienții și cu alte
persoane pe care Banca Națională a României le poate
prevedea prin reglementări, care se pun la dispoziție
personalului autorizat al Băncii Naționale a României, la
cererea acestuia.
(2) Cu respectarea obligativității punerii la dispoziție
personalului împuternicit al Băncii Naționale a României, la
cererea acestuia, a documentelor menționate la alin. (1),
instituțiile financiare nebancare pot păstra aceste
documente și în alte amplasamente corespunzătoare.
Art. 44. — Toate operațiunile de credit și garanție ale
instituției financiare nebancare trebuie consemnate în
documente contractuale din care să rezulte clar toți
termenii și toate condițiile respectivelor tranzacții. Aceste
documente trebuie păstrate de instituția financiară

MONITORUL OFICIAL AL ROMÂNIEI, PARTEA I, Nr. 89/31.I.2006
nebancară și puse la dispoziție personalului autorizat al
Băncii Naționale a României, la cererea acestuia.
Art. 45. — (1) Contractele de credit, în înțelesul art. 7
alin. (1), precum și garanțiile reale și personale, constituite
în scopul garantării creditului, constituie titluri executorii.
(2) Garanțiile constituite în favoarea instituției financiare
nebancare în scopul garantării creditelor, care îndeplinesc
condițiile de publicitate prevăzute de lege, conferă
instituțiilor financiare nebancare prioritate față de terți,
inclusiv statul, ale căror creanțe și garanții au îndeplinit
ulterior condițiile de publicitate.
CAPITOLUL VI
Situații financiare anuale și auditarea acestora
Art. 46. — Instituțiile financiare nebancare trebuie să
țină permanent evidența contabilă, în concordanță cu
prevederile Legii nr. 82/1991, republicată, și ale
reglementărilor specifice date în aplicarea acesteia, și să
întocmească situații financiare care să ofere o imagine
fidelă a poziției financiare, a performanței financiare, a
fluxurilor de trezorerie și a celorlalte informații referitoare la
activitatea desfășurată.
Art. 47. — Instituțiile financiare nebancare sunt obligate
să prezinte Băncii Naționale a României situațiile lor
financiare, precum și alte date și informații cerute de
Banca Națională a României, la termenele și în forma
stabilite prin reglementări emise de aceasta.
Art. 48. — (1) Situațiile financiare ale instituțiilor
financiare nebancare înscrise în Registrul general vor fi
auditate de auditori financiari, persoane juridice sau fizice.
(2) Situațiile financiare ale instituțiilor financiare
nebancare înscrise în Registrul special vor fi auditate
exclusiv de auditori financiari, persoane juridice, agreați de
Banca Națională a României, în baza experienței dovedite
în exercitarea activității de audit financiar.
Art. 49. — (1) În scopul auditării situațiilor financiare,
instituțiile financiare nebancare vor încheia contracte cu
auditori financiari, persoane juridice sau fizice, după caz,
autorizate de Camera Auditorilor Financiari din România,
potrivit legii.
(2) Auditorul financiar are următoarele atribuții:
a) întocmește un raport anual împreună cu opinia sa,
din care să rezulte dacă situațiile financiare prezintă o
imagine fidelă a poziției financiare, a performanței
financiare, a fluxurilor de trezorerie ale instituției financiare
nebancare și a celorlalte informații referitoare la activitatea
desfășurată, potrivit standardelor profesionale publicate de
Camera Auditorilor Financiari din România;
b) furnizează, la solicitarea Băncii Naționale a României,
orice detalii, clarificări, explicații referitoare la datele
cuprinse în situațiile financiare ale instituției financiare
nebancare;
c) analizează practicile și procedurile controlului și
auditului intern și, dacă consideră că acestea nu sunt
corespunzătoare, va face recomandări instituției financiare
nebancare înscrise în Registrul special, pentru
remedierea lor.
(3) Raportul auditorului financiar împreună cu opinia sa
vor fi prezentate adunării generale a acționarilor și vor fi
publicate împreună cu situațiile financiare anuale.
Art. 50. — (1) Auditorul financiar trebuie să informeze
Banca Națională a României de îndată ce, în exercitarea
atribuțiilor sale, a luat cunoștință despre orice act sau fapt
în legătură cu activitatea instituției financiare nebancare ori
cu entitățile la care instituția financiară nebancară deține
participații, act sau fapt care:

9

a) constituie o încălcare gravă a legii și/sau a
reglementărilor ori a actelor emise în aplicarea acesteia,
prin care sunt stabilite condițiile de desfășurare a activității
instituției financiare nebancare;
b) este de natură să afecteze situația patrimonială a
instituției financiare nebancare sau buna sa funcționare;
c) poate conduce la un refuz din partea auditorului de
a-și exprima opinia asupra situațiilor financiare ale instituției
financiare nebancare sau la exprimarea de către acesta a
unei opinii cu rezerve.
(2) Îndeplinirea cu bună-credință de către auditorul
financiar a obligației de a informa Banca Națională a
României nu constituie o încălcare a obligației de păstrare
a secretului profesional, care revine acestuia potrivit legii,
și nu poate atrage răspunderea materială a acestuia.
Art. 51. — Fiecare instituție financiară nebancară va
publica situațiile financiare, după aprobarea acestora de
către adunarea generală a acționarilor, în forma stabilită de
Banca Națională a României, la termenele prevăzute de
lege.
CAPITOLUL VII
Sancțiuni
Art. 52. — (1) Banca Națională a României va lua
măsuri de sancționare în cazul în care constată că o
instituție financiară nebancară și/sau oricare dintre
administratorii sau conducătorii acesteia se fac vinovați de:
a) încălcarea prevederilor prezentului titlu ori a
reglementărilor emise de Banca Națională a României,
inclusiv în domeniul prudențial, ori a reglementărilor proprii
ale instituției financiare nebancare;
b) efectuarea de operațiuni fictive și fără acoperire
reală;
c) neraportarea, raportarea cu întârziere sau raportarea
de date eronate privind indicatorii de stabilitate financiară,
indicatorii de prudență ori alți indicatori prevăzuți în
reglementările Băncii Naționale a României;
d) nerespectarea măsurilor stabilite de Banca Națională
a României;
e) administrarea necorespunzătoare a patrimoniului.
(2) În cazurile prevăzute la alin. (1), Banca Națională a
României poate aplica următoarele sancțiuni:
a) avertisment scris dat instituției financiare nebancare;
b) amendă aplicabilă instituției financiare nebancare,
între 0,01% și 0,5% din capitalul social, prin derogare de
la dispozițiile art. 8 din Ordonanța Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare;
c) amendă aplicabilă administratorilor, conducătorilor,
între 1—6 salarii medii nete/instituție financiară nebancară,
conform situației salariale existente în luna precedentă
datei la care s-a constatat fapta;
d) suspendarea desfășurării activității de creditare;
e) interzicerea desfășurării activității de creditare și,
implicit, radierea din registrele în care este înscrisă
instituția financiară nebancară.
(3) Amenzile încasate în aplicarea alin. (2) lit. b) și c)
se fac venit la bugetul de stat.
(4) Aplicarea sancțiunilor prevăzute la art. 52 alin. (2)
se prescrie în termen de un an de la data luării la
cunoștință, dar nu mai mult de 3 ani de la data săvârșirii
faptei.
(5) Aplicarea sancțiunilor nu înlătură răspunderea
materială, civilă, administrativă sau penală, după caz.

10

MONITORUL OFICIAL AL ROMÂNIEI, PARTEA I, Nr. 89/31.I.2006

Art. 53. — Banca Națională a României poate impune
măsuri pentru remedierea deficiențelor constatate și a
efectelor acestora.
Art. 54. — Actele de aplicare a măsurilor și sancțiunilor
prevăzute în prezentul capitol se emit de către guvernatorul
sau viceguvernatorii Băncii Naționale a României, cu
excepția sancțiunilor prevăzute la art. 52 alin. (2) lit. e), a
cărei aplicare este de competența Consiliului de
administrație al Băncii Naționale a României.
Art. 55. — (1) Actele emise în aplicarea prezentului titlu
pot fi contestate, în termen de 15 zile de la data
comunicării acestora, la Consiliul de administrație al Băncii
Naționale a României, care se pronunță prin hotărâre, în
termen de 30 de zile de la data sesizării.
(2) Hotărârea consiliului de administrație poate fi atacată
la Înalta Curte de Casație și Justiție, în termen de 15 zile
de la comunicare.
(3) Până la adoptarea unei hotărâri de către Banca
Națională a României, potrivit prevederilor alin. (1), sau,
după caz, până la pronunțarea unei hotărâri definitive și
irevocabile de către instanța judecătorească, potrivit
prevederilor alin. (2), executarea actelor Băncii Naționale a
României nu se suspendă.
(4) Banca Națională a României este singura autoritate
în măsură să se pronunțe asupra considerentelor de
oportunitate, evaluărilor și analizelor calitative care stau la
baza emiterii actelor sale. În cazul contestării în instanță a
actelor Băncii Naționale a României, instanța
judecătorească se va pronunța asupra legalității acestor
acte.
CAPITOLUL VIII
Dispoziții aplicabile caselor de ajutor reciproc
și caselor de amanet
Art. 56. — (1) Prevederile prezentului capitol se aplică
exclusiv entităților ce fac obiectul înscrierii în Registrul de
evidență.
(2) Caselor de ajutor reciproc și caselor de amanet le
sunt aplicabile și prevederile cap. I, cap. II secțiunea
a 6-a, cap. IX și cap. X.
Art. 57. — Casele de ajutor reciproc vor desfășura
activitate de creditare, în conformitate cu prevederile legii
speciale aplicabile acestora și ale prezentului titlu, cu
respectarea următoarelor condiții:
a) înscrierea în Registrul de evidență ținut la Banca
Națională a României;
b) păstrarea modului de organizare, funcționare și
asociere potrivit prevederilor legii speciale care le
reglementează activitatea;
c) limitarea activității de creditare conform prevederilor
legii speciale care le reglementează activitatea;
d) limitarea surselor de finanțare potrivit legilor speciale
care le reglementează activitatea.
Art. 58. — Casele de amanet vor desfășura activitatea
de creditare, în conformitate cu prevederile legale în
vigoare și ale prezentului titlu, cu respectarea următoarelor
condiții:
a) înscrierea în Registrul de evidență ținut la Banca
Națională a României;
b) organizarea și funcționarea potrivit Legii nr. 31/1990,
republicată, cu modificările și completările ulterioare;
c) activitatea de creditare desfășurată se va limita la
cea prevăzută la art. 7 alin. (1) lit. d) și va constitui
obiectul principal de activitate.
Art. 59. — Procedura și cerințele privind luarea în
evidență a caselor de ajutor reciproc și a caselor de

amanet în Registrul de evidență, precum și modalitatea de
raportare de date și informații vor fi stabilite prin
reglementări ale Băncii Naționale a României, potrivit
specificului activității desfășurate.
CAPITOLUL IX
Dispoziții tranzitorii
Art. 60. — (1) Entitățile care prin activitatea desfășurată
intră sub incidența prevederilor prezentului titlu, cu excepția
caselor de ajutor reciproc și a caselor de amanet,
indiferent de forma de organizare pe care o dețin la
momentul intrării în vigoare a acesteia, vor trebui să
procedeze la schimbarea formei juridice în societate
comercială pe acțiuni și la îndeplinirea cerințelor generale,
în vederea obținerii permisiunii de a desfășura activitatea
de creditare prevăzută în prezentul titlu.
(2) Casele de amanet se vor organiza în oricare dintre
formele juridice prevăzute de Legea nr. 31/1990,
republicată, cu modificările și completările ulterioare.
Art. 61. — (1) În termen de 30 de zile de la data
intrării în vigoare a prezentei ordonanțe, entitățile care intră
sub incidența prevederilor prezentului titlu vor remite Băncii
Naționale a României o declarație semnată de
reprezentanții lor legali, însoțită de certificatul constatator
emis de registrul comerțului, sau, după caz, de dovada
înscrierii în registrul asociațiilor și fundațiilor, aflat la grefa
judecătoriei în a cărei circumscripție teritorială își au sediul,
eliberate cu maximum 15 zile înainte de depunerea la
Banca Națională a României.
(2) Declarația prevăzută la alin. (1) va cuprinde
următoarele informații:
a) numele conducătorului/conducătorilor, adresa și
numărul de telefon la care acesta/aceștia poate/pot fi
contactat/contactați;
b) totalul activelor, volumul creditelor acordate, capitaluri
proprii, surse împrumutate, gradul de îndatorare calculat ca
raport între sursele împrumutate și capitalurile proprii,
precum și cifra de afaceri, înregistrate la încheierea
ultimelor două exerciții financiare;
c) lista participațiilor deținute în calitate de acționar
semnificativ în alte societăți, profilul societății, cota și
cuantumul deținute în capitalul social al entității;
d) alte date și informații solicitate de Banca Națională a
României, de la caz la caz.
(3) Casele de ajutor reciproc și casele de amanet vor
remite exclusiv documentele prevăzute la alin. (1) și
alin. (2) lit. a) și d).
(4) Certificatul constatator emis de registrul comerțului,
prevăzut la alin. (1), va cuprinde cel puțin informații
referitoare la:
a) denumirea, adresa sediului social, forma juridică,
capitalul social subscris și vărsat, în natură sau în formă
bănească, obiectul de activitate principal și secundar,
situația juridică;
b) date despre asociați/acționari, valoarea părților
sociale/acțiunilor subscrise și vărsate;
c) fondul de comerț.
(5) Banca Națională a României poate decide asupra
prelungirii termenului prevăzut la alin. (1) cu cel mult
30 de zile, în cazul unor cereri întemeiate.
Art. 62. — (1) Pe baza declarațiilor prevăzute la art. 61,
Banca Națională a României va întocmi o listă cuprinzând
entitățile prevăzute la art. 61, care va fi ținută la dispoziția
acestora, prin unitățile sale teritoriale, și va fi publicată în
două cotidiene de circulație națională, în scopul facilitării
diligențelor de reorganizare în baza prezentului titlu.

MONITORUL OFICIAL AL ROMÂNIEI, PARTEA I, Nr. 89/31.I.2006
(2) În termen de 60 de zile de la expirarea termenului
prevăzut la art. 61 alin. (1), Banca Națională a României
va elabora reglementări în aplicarea legii și va stabili
criteriile în vederea clasificării instituțiilor financiare
nebancare din perspectiva monitorizării și supravegherii
acestora, pe baza analizării informațiilor cuprinse în
declarațiile prevăzute la art. 61.
(3) În cazul în care declarația prevăzută la art. 61 nu
este remisă în forma și la termenele specificate, entitățile
respective nu vor mai putea desfășura activitate de
creditare.
Art. 63. — (1) În termen de 6 luni de la data intrării în
vigoare a prezentei ordonanțe, entitățile care intră sub
incidența prevederilor prezentului titlu, cu excepția caselor
de ajutor reciproc și a caselor de amanet, vor întreprinde
măsurile necesare încadrării în cerințele generale și vor
îndeplini formalitățile de notificare prevăzute la cap. II
secțiunea a 2-a.
(2) Studiul de fezabilitate prevăzut la art. 23 alin. (2)
lit. e) va fi înlocuit cu o descriere a activității desfășurate,
a structurii organizatorice și a situațiilor financiare aferente
ultimilor 2 ani.
(3) Casele de ajutor reciproc și casele de amanet vor
îndeplini formalitățile de luare în evidență în termen de
90 de zile de la intrarea în vigoare a prezentei ordonanțe,
în conformitate cu reglementările ce vor fi emise de Banca
Națională a României.
(4) Casele de amanet se vor reorganiza conform art. 60
alin. (2), în termen de 6 luni de la data intrării în vigoare
a prezentei ordonanțe.
Art. 64. — (1) Instituțiile financiare nebancare înscrise
în Registrul general și care la momentul înscrierii în acesta
îndeplinesc criteriile menționate la art. 27 pentru
înregistrarea în Registrul special sunt obligate ca, în
termen de maximum 6 luni de la data înregistrării în
Registrul general și în Registrul special, să facă dovada
îndeplinirii cerințelor speciale prevăzute la cap. II
secțiunea a 4-a.
(2) Banca Națională a României poate decide asupra
prelungirii termenului prevăzut la alin. (1) cu cel mult
6 luni, în cazul unor cereri întemeiate.
Art. 65. — Banca Națională a României va stabili prin
reglementări procedura și termenele de înregistrare în
registre a instituțiilor financiare nebancare în funcțiune la
data intrării în vigoare a prezentei ordonanțe.
Art. 66. — (1) Entitățile care în termenele prevăzute la
art. 61, 63 și 64 nu se încadrează în cerințele stabilite prin
prezentul titlu nu vor mai putea desfășura activitate de
creditare și nu vor mai putea încheia noi contracte.
(2) Casele de amanet și casele de ajutor reciproc care
nu se încadrează în termenele și cerințele prevăzute la
art. 61, respectiv la art. 63 alin. (4), nu vor mai putea
desfășura activitate de creditare și nu vor mai putea
încheia noi contracte.
(3) Contractele încheiate până la data intrării în vigoare
a prezentei ordonanțe și care se circumscriu acesteia nu
mai pot fi prelungite prin acte adiționale, păstrându-și
valabilitatea până la scadență.
Art. 67. — Împrumuturile obținute până la data intrării
în vigoare a prezentei ordonanțe prin emisiune de
obligațiuni se vor derula până la scadența acestora.
Art. 68. — (1) Aporturile în natură efectuate la capitalul
social al instituțiilor financiare nebancare până la intrarea
în vigoare a prezentei ordonanțe sunt asimilate
vărsămintelor în numerar.
(2) Majorarea capitalului social al entităților care intră
sub incidența prezentului titlu, pentru atingerea nivelului

11

prevăzut de aceasta și de reglementările Băncii Naționale
a României, pe perioada prevăzută de dispozițiile tranzitorii,
se va realiza exclusiv prin aporturi sub formă bănească.
CAPITOLUL X
Dispoziții finale
Art. 69. — (1) Dispozițiile prezentului titlu se vor aplica
în mod corespunzător și sucursalelor din România ale
instituțiilor financiare nebancare având sediul într-un alt
stat.
(2) Începând cu data aderării României la Uniunea
Europeană, pentru sucursalele din România ale instituțiilor
financiare nebancare având sediul în statele membre,
cerințele referitoare la desfășurarea activității de creditare,
monitorizarea și supravegherea acestora vor fi stabilite în
baza acordurilor de cooperare încheiate cu autoritățile din
statele respective.
Art. 70. — (1) Instituțiile financiare nebancare se pot
constitui în asociații profesionale care să le reprezinte
interesele colective, precum și interesele beneficiarilor față
de autoritățile publice și care să analizeze problemele de
interes comun în domeniul activității desfășurate. Asociațiile
profesionale pot colabora cu Banca Națională a României.
(2) Instituțiile financiare nebancare pot adera la asociații
internaționale de profil, cu respectarea obligațiilor ce decurg
din actele constitutive.
(3) Separat sau în cadrul asociației profesionale,
instituțiile financiare nebancare vor putea să-și organizeze
un corp propriu de executori, a cărui activitate va fi strict
legată de punerea în executare a titlurilor executorii
aparținând acestora. Statutul acestui corp de executori va fi
aprobat prin ordin al ministrului justiției.
Art. 71. — (1) Prezentul titlu se completează cu
dispozițiile legislației speciale aplicabile, în măsura în care
acestea nu contravin prevederilor acestuia.
(2) Pe data intrării în vigoare a prezentei ordonanțe se
abrogă orice alte dispoziții contrare.
Art. 72. — Banca Națională a României va elabora
reglementări în aplicarea prezentului titlu, care vor fi
publicate în Monitorul Oficial al României, Partea I.
TITLUL II
Dispoziții referitoare la aprobarea contractării
de către Ministerul Finanțelor Publice
a unui credit extern
Art. 73. — (1) Se aprobă contractarea de către
Ministerul Finanțelor Publice a unui credit extern pentru
asigurarea resurselor financiare necesare plății parțiale a
tranșelor de avans, în valoare totală de 8,142 milioane
euro, echivalent al sumelor contractuale denominate în
USD, datorate de Societatea Comercială îCompania
Națională de Transporturi Aeriene Române — TAROM“ —
S.A. companiei AIRBUS SAS Franța pentru achiziționarea
a patru aeronave Airbus A 318.
(2) Între Ministerul Finanțelor Publice, în calitate de
împrumutat, și Ministerul Transporturilor, Construcțiilor și
Turismului, în calitate de subîmprumutat, se va încheia un
acord de împrumut subsidiar prin care se va delega
Ministerului Transporturilor, Construcțiilor și Turismului
întreaga autoritate și responsabilitate în implementarea
proiectelor, utilizarea sumelor din împrumut și efectuarea
plăților aferente serviciului datoriei publice externe.

12

MONITORUL OFICIAL AL ROMÂNIEI, PARTEA I, Nr. 89/31.I.2006

(3) Rambursarea creditului extern potrivit alin. (1),
precum și plata primelor de asigurare, a dobânzilor, a
comisioanelor și a altor costuri aferente se vor asigura de
la bugetul de stat, prin bugetul Ministerului Transporturilor,
Construcțiilor și Turismului, în limita sumelor aprobate anual
cu această destinație.

PARTEA a II-a
Modificarea și completarea dispozițiilor
unor acte normative
SECȚIUNEA 1

TITLUL III
Dispoziții referitoare la suplimentarea
numărului de posturi pentru Academia Română
și pentru Ministerul Comunicațiilor
și Tehnologiei Informației
Art. 74. — (1) Se suplimentează cu 5 posturi numărul
maxim aprobat pe anul 2006, prin Legea bugetului de stat
pe anul 2006 nr. 379/2005, Academiei Române, la capitolul
53.01 îCercetare fundamentală și cercetare-dezvoltare“,
pentru Institutul Național pentru Studiul Totalitarismului.
(2) Se autorizează Ministerul Finanțelor Publice să
introducă modificările corespunzătoare în anexele la bugetul
aprobat Academiei Române, la propunerea Institutului
Național pentru Studiul Totalitarismului, cu avizul
ordonatorului principal de credite și cu încadrarea în
cheltuielile cu salariile aprobate pe anul 2006.
Art. 75. — (1) Se suplimentează cu 10 posturi numărul
maxim aprobat pe anul 2006 prin Legea nr. 379/2005
Ministerului Comunicațiilor și Tehnologiei Informației.
(2) Se autorizează ordonatorul principal de credite să
introducă modificările corespunzătoare în anexele la bugetul
aprobat Ministerului Comunicațiilor și Tehnologiei
Informației, cu avizul Ministerului Finanțelor Publice și cu
încadrarea în cheltuielile cu salariile aprobate pe anul
2006.
TITLUL IV
Dispoziții referitoare la autorizarea Ministerului Finanțelor
Publice de a efectua unele cheltuieli necesare asigurării
asistenței juridice
Art. 76. — Se autorizează Ministerul Finanțelor Publice
să efectueze din bugetul propriu, din capitolul 51.01
îAutorități publice și acțiuni externe“, titlul îBunuri și
servicii“, plata cheltuielilor necesare asigurării asistenței
juridice și a reprezentării în legătură cu contractele
finanțate în cadrul programelor de preaderare ISPA și
PHARE gestionate de Oficiul de Plăți și Contractare
PHARE.
Art. 77. — Normele procedurale interne pentru
organizarea și desfășurarea procedurilor de încheiere a
contractului de achiziție publică pentru asistență juridică și
reprezentare în legătură cu contractele finanțate în cadrul
programelor de preaderare ISPA și PHARE gestionate de
Oficiul de Plăți și Contractare PHARE se vor stabili prin
ordin al ministrului finanțelor publice, în condițiile legii.
TITLUL V
Dispoziții referitoare la instituirea cadrului legal
pentru acordarea de stimulente personalului
Oficiului pentru Migrația Forței de Muncă
Art. 78. — Prevederile alin. (8) al art. IV din Ordonanța
Guvernului nr. 29/2004 pentru reglementarea unor măsuri
financiare, aprobată cu modificări și completări prin Legea
nr. 116/2004, se aplică și personalului din cadrul Oficiului
pentru Migrația Forței de Muncă.

Modificarea Legii nr. 389/2004 pentru ratificarea Acordului
de împrumut dintre România și Banca Internațională
pentru Reconstrucție și Dezvoltare privind finanțarea
Proiectului de diminuare a riscurilor în cazul producerii
calamităților naturale și pregătirea pentru situații de urgență
și a Acordului de asistență financiară nerambursabilă
dintre România și Banca Internațională pentru Reconstrucție
și Dezvoltare, acționând în calitate de agenție de implementare
a Facilității Globale de Mediu, privind finanțarea Proiectului
de diminuare a riscurilor în cazul producerii calamităților
naturale și pregătirea pentru situații de urgență,
semnate la București la 26 mai 2004

Art. I. — Alineatul (1) al articolului 2 din Legea
nr. 389/2004 pentru ratificarea Acordului de împrumut dintre
România și Banca Internațională pentru Reconstrucție și
Dezvoltare privind finanțarea Proiectului de diminuare a
riscurilor în cazul producerii calamităților naturale și
pregătirea pentru situații de urgență și a Acordului de
asistență financiară nerambursabilă dintre România și
Banca Internațională pentru Reconstrucție și Dezvoltare,
acționând în calitate de agenție de implementare a
Facilității Globale de Mediu, privind finanțarea Proiectului
de diminuare a riscurilor în cazul producerii calamităților
naturale și pregătirea pentru situații de urgență, semnate la
București la 26 mai 2004, publicată în Monitorul Oficial al
României, Partea I, nr. 934 din 13 octombrie 2004, se
modifică și va avea următorul cuprins:
îArt. 2. — (1) Proiectul se realizează de către unitățile
de management al proiectului, înființate în cadrul
Ministerului Administrației și Internelor, Ministerului Mediului
și Gospodăririi Apelor, Ministerului Transporturilor,
Construcțiilor și Turismului și Agenției Naționale pentru
Resurse Minerale, denumite în continuare UMP—MAI,
UMP—MMGA, UMP—MTCT și UMP—ANRM. Cele patru
instituții publice menționate sunt desemnate ca agenții de
implementare. Ministerul Transporturilor, Construcțiilor și
Turismului va avea drept sarcină și colectarea și
consolidarea tuturor situațiilor și rapoartelor ce reflectă
progresul fizic și financiar al proiectului.“
SECȚIUNEA a 2-a
Modificarea și completarea Legii nr. 56/2005
privind aprobarea Contractului de finanțare dintre România
și Banca Europeană de Investiții pentru Proiectul privind
infrastructura municipală în domeniul alimentării cu apă,
etapa a II-a, semnat la București la 15 martie 2004
și la Luxemburg la 19 martie 2004

Art. II. — Legea nr. 56/2005 privind aprobarea
Contractului de finanțare dintre România și Banca
Europeană de Investiții pentru Proiectul privind
infrastructura municipală în domeniul alimentării cu apă,
etapa a II-a, semnat la București la 15 martie 2004 și la
Luxemburg la 19 martie 2004, publicată în Monitorul Oficial
al României, Partea I, nr. 315 din 14 aprilie 2005, se
modifică și se completează după cum urmează:
1. După alineatul (2) al articolului 2 se introduce un nou
alineat, alineatul (21), cu următorul cuprins:
î(21) Beneficiarii finali ai împrumutului Băncii Europene
de Investiții sunt municipiul Buzău, municipiul Satu Mare și
Compania Județeană «Apa Serv» — S.A. Piatra-Neamț.“

MONITORUL OFICIAL AL ROMÂNIEI, PARTEA I, Nr. 89/31.I.2006
2. Alineatele (3) și (4) ale articolului 2 vor avea
următorul cuprins:
î(3) Ministerul Finanțelor Publice va încheia acorduri de
împrumut subsidiar cu beneficiarii finali ai împrumutului
Băncii Europene de Investiții, precum și cu beneficiarii finali
ai proiectului și/sau cu unitățile administrativ-teritoriale, în
care vor fi stipulate drepturile și obligațiile părților, inclusiv
sursele de finanțare a proiectului, conform planurilor de
finanțare anexate la acestea.
(4) Oficiul de Plăți și Contractare PHARE din cadrul
Ministerului Finanțelor Publice este unitatea de monitorizare
desemnată a proiectului și, în această calitate, este
responsabilă de urmărirea, raportarea și efectuarea
tragerilor aferente împrumutului Băncii Europene de
Investiții, precum și de calcularea obligațiilor de plată care
revin beneficiarilor finali ai împrumutului Băncii Europene
de Investiții.“
3. Alineatul (1) al articolului 3 va avea următorul
cuprins:
îArt. 3. — (1) Plata serviciului datoriei publice externe,
respectiv a ratelor de capital, dobânzilor și oricăror alte
costuri, va fi asigurată din sume prevăzute anual cu
această destinație din bugetele proprii ale beneficiarilor
finali ai împrumutului Băncii Europene de Investiții.“
4. După alineatul (1) al articolului 3 se introduce un nou
alineat, alineatul (11), cu următorul cuprins:
î(11) În vederea asigurării fondurilor necesare pentru
plata serviciului datoriei publice externe, respectiv a ratelor
de capital, dobânzilor și oricăror alte costuri, beneficiarii
finali ai asistenței financiare nerambursabile din partea
Uniunii Europene, care sunt beneficiari finali ai proiectului,
și beneficiarii finali ai împrumutului Băncii Europene de
Investiții au obligația de a constitui, conform prevederilor
contractului de finanțare și în condițiile legii, fondul de
întreținere, înlocuire și dezvoltare.“
5. Alineatul (2) al articolului 3 va avea următorul
cuprins:
î(2) În vederea acoperirii riscurilor financiare care decurg
din obligația plății serviciului datoriei publice externe,
Compania Județeană «Apa Serv» — S.A. Piatra-Neamț va
plăti comisionul pentru alimentarea fondului de risc conform
prevederilor legale în vigoare.“
6. Alineatul (1) al articolului 5 va avea următorul
cuprins:
îArt. 5. — (1) Se autorizează Ministerul Finanțelor
Publice ca, de comun acord cu Banca Europeană de
Investiții și cu beneficiarii finali ai împrumutului, să
introducă, pe parcursul utilizării împrumutului, în raport cu
condițiile concrete de derulare a contractului de finanțare
prevăzut la art. 1, amendamente la conținutul acestuia care
privesc realocări de fonduri, modificări în structura
împrumutului, modificări de termene, precum și orice alte
modificări care nu sunt de natură să sporească obligațiile
financiare ale României față de Banca Europeană de
Investiții sau să determine noi condiționalități economice
față de cele convenite inițial între părți.“
Art. III. — Legea nr. 56/2005 privind aprobarea
Contractului de finanțare dintre România și Banca
Europeană de Investiții pentru Proiectul privind
infrastructura municipală în domeniul alimentării cu apă,
etapa a II-a, semnat la București la 15 martie 2004 și la
Luxemburg la 19 martie 2004, cu modificările și
completările aduse prin prezenta ordonanță, va fi
republicată în Monitorul Oficial al României, Partea I,
dându-se textelor o nouă numerotare.

13

SECȚIUNEA a 3-a
Completarea Ordonanței Guvernului nr. 41/2005
privind reglementarea unor măsuri financiare

Art. IV. — La secțiunea a 4-a îReglementări privind
împrumutul extern contractat de Ministerul Sănătății cu
garanția statului în vederea consolidării, modernizării și
dotării Spitalului Clinic Colțea și refacerii Bisericii Colțea“ a
capitolului I îReglementări ale unor operațiuni financiare și
fiscale“ din Ordonanța Guvernului nr. 41/2005 privind
reglementarea unor măsuri financiare, publicată în Monitorul
Oficial al României, Partea I, nr. 677 din 28 iulie 2005,
după articolul 6 se introduce un nou articol, articolul 7, cu
următorul cuprins:
îArt. 7. — Activitățile aferente Spitalului Clinic Colțea și
Bisericii Colțea cuprind:
a) refacerea Bisericii Colțea;
b) proiectarea, consolidarea, restaurarea, modernizarea
și dotarea cu aparatură medicală a Spitalului Clinic Colțea,
situat în municipiul București, bd. I. C. Brătianu nr. 1,
sectorul 3. Costurile aferente acestor activități sunt în
valoare de 61,830 milioane euro;
c) extinderea Spitalului Clinic Colțea prin construirea
unei noi clădiri în incinta Spitalului Clinic de Urgență pentru
Copii «Grigore Alexandrescu», situat în municipiul București,
str. Iancu de Hunedoara nr. 30—32, sectorul 1, cu specific
de Centru de Cardiologie și Chirurgie Cardiovasculară
pentru Copii. Costurile aferente proiectării, construcției și
dotării extinderii Spitalului Clinic Colțea sunt în valoare de
32,509 milioane euro.“
SECȚIUNEA a 4-a
Modificarea Legii nr. 129/1998 privind înființarea, organizarea
și funcționarea Fondului Român de Dezvoltare Socială

Art. V. — La alineatul (2) al articolului 24 din Legea
nr. 129/1998 privind înființarea, organizarea și funcționarea
Fondului Român de Dezvoltare Socială, republicată în
Monitorul Oficial al României, Partea I, nr. 483 din 8 iunie
2005, litera f) se modifică și va avea următorul cuprins:
îf) de la bugetul de stat, în limita echivalentului în lei a
12,4 milioane dolari S.U.A., din care echivalentul în lei a
300.000 dolari S.U.A. pentru asigurarea condițiilor necesare
extinderii activității Fondului ca urmare a implicării în
pregătirea proiectelor și programelor integrate privind
grupurile sărace de etnie romă. Suma de 12,4 milioane
dolari S.U.A. poate fi majorată ulterior prin actele normative
prin care se vor aproba noi împrumuturi utilizate de Fond.“
SECȚIUNEA a 5-a
Modificarea și completarea Ordonanței de urgență a Guvernului
nr. 146/2002 privind formarea și utilizarea resurselor derulate
prin trezoreria statului

Art. VI. — Ordonanța de urgență a Guvernului
nr. 146/2002 privind formarea și utilizarea resurselor
derulate prin trezoreria statului, publicată în Monitorul
Oficial al României, Partea I, nr. 824 din 14 noiembrie
2002, aprobată cu modificări prin Legea nr. 201/2003, cu
modificările și completările ulterioare, se modifică și se
completează după cum urmează:
1. După alineatul (2) al articolului 2 se introduc două
noi alineate, alineatele (3) și (4), cu următorul cuprins:
î(3) În cazul afectării integrității disponibilităților bănești
păstrate la Trezoreria Statului, prejudiciul creat se acoperă
din bugetul Trezoreriei Statului, în baza documentelor
justificative care atestă obligația de plată a statului.
(4) Sumele rezultate din derularea procedurilor judiciare
legale de recuperare a prejudiciului creat ca urmare a

14

MONITORUL OFICIAL AL ROMÂNIEI, PARTEA I, Nr. 89/31.I.2006

afectării integrității disponibilităților bănești păstrate la
Trezoreria Statului constituie venit al bugetului Trezoreriei
Statului.“
2. Alineatul (1) al articolului 3 va avea următorul
cuprins:
îArt. 3. — (1) Contul curent general al Trezoreriei
Statului funcționează la Banca Națională a României și
este deschis pe numele Ministerului Finanțelor Publice.“
3. După alineatul (1) al articolului 3 se introduce un nou
alineat, alineatul (11), cu următorul cuprins:
î(11) Direcțiile generale ale finanțelor publice județene
pot încheia convenții cu instituțiile de credit selectate de
acestea pentru prestarea de servicii de casierie pentru
unitățile Trezoreriei Statului care nu au organizată casierietezaur. La selectarea instituțiilor de credit se vor avea în
vedere cele mai avantajoase oferte din punctul de vedere
al bonității instituțiilor de credit, precum și al comisionului
practicat de acestea, pe baza unui punctaj la care
preponderent va fi al doilea criteriu.“
SECȚIUNEA a 6-a
Modificarea și completarea Ordonanței Guvernului nr. 10/2005
privind reglementarea unor măsuri financiare

Art. VII. — Ordonanța Guvernului nr. 10/2005 privind
reglementarea unor măsuri financiare, publicată în Monitorul
Oficial al României, Partea I, nr. 96 din 28 ianuarie 2005,
aprobată cu modificări și completări prin Legea
nr. 146/2005, cu modificările ulterioare, se modifică și se
completează după cum urmează:
1. Alineatul (1) al articolului 23 va avea următorul
cuprins:
îArt. 23. — (1) Ministerul Culturii și Cultelor
încredințează Administrației, prin transfer, sumele prevăzute
în bugetul ministerului pentru finanțarea de programe,
proiecte și acțiuni culturale, altele decât cele prevăzute la
alin. (2), precum și sumele destinate finanțării editării de
carte, reviste și alte publicații prin comandă de stat.“
2. După alineatul (1) al articolului 23 se introduce un
nou alineat, alineatul (11), cu următorul cuprins:
î(11) Transferul sumelor prevăzute la alin. (1) se face
pe baza unei proceduri aprobate prin ordin al ministrului
culturii și cultelor, care să reglementeze modul de utilizare
și justificare de către Administrație a sumelor transferate.“
3. După alineatul (1) al articolului 35 se introduce un
nou alineat, alineatul (2), cu următorul cuprins:
î(2) Dispozițiile Ordonanței Guvernului nr. 51/1998,
aprobată cu modificări și completări prin Legea
nr. 245/2001, sunt aplicabile Ministerului Culturii și Cultelor
numai pentru finanțarea programelor și a celorlalte
evenimente și activități culturale prevăzute la art. 23
alin. (2).“
Art. VIII. — Pentru aplicarea prevederilor art. 23 alin. (1)
din Ordonanța Guvernului nr. 10/2005 privind reglementarea
unor măsuri financiare, aprobată cu modificări și completări
prin Legea nr. 146/2005, cu modificările ulterioare, inclusiv
cu cele aduse prin prezenta ordonanță, se autorizează
Ministerul Finanțelor Publice să introducă, la propunerea
ordonatorului
principal
de
credite,
modificările
corespunzătoare în structura bugetului Ministerului Culturii
și Cultelor pe anul 2006. Ministerul Culturii și Cultelor este
autorizat să introducă modificările corespunzătoare în
volumul și în structura bugetului Administrației Fondului
Cultural Național pe anul 2006.

SECȚIUNEA a 7-a
Modificarea Ordonanței de urgență a Guvernului nr. 28/1999
privind obligația agenților economici de a utiliza aparate
de marcat electronice fiscale

Art. IX. — Ordonanța de urgență a Guvernului
nr. 28/1999 privind obligația agenților economici de a utiliza
aparate de marcat electronice fiscale, republicată în
Monitorul Oficial al României, Partea I, nr. 75 din
21 ianuarie 2005, cu modificările ulterioare, se modifică
după cum urmează:
1. Alineatul (3) al articolului 1 va avea următorul
cuprins:
î(3) Aparatele de marcat electronice fiscale sunt livrate
prin distribuitori autorizați. În sensul prezentei ordonanțe de
urgență, prin distribuitor autorizat se înțelege agentul
economic pe numele căruia a fost eliberat avizul prevăzut
la art. 5 alin. (2). Distribuitorul autorizat are dreptul de a
comercializa aparatele de marcat electronice fiscale,
inclusiv produsele complementare acestora, pentru care a
obținut avizul, precum și obligația să asigure service la
aceste aparate atât în mod direct, cât și prin alți agenți
economici acreditați de către acesta, denumiți în continuare
unități acreditate pentru comercializare și/sau service.
Distribuitor autorizat nu poate fi decât producătorul sau
importatorul aparatului respectiv. În situația defectării
aparatelor de marcat electronice fiscale utilizatorii sunt
obligați ca în momentul constatării defecțiunii să anunțe
distribuitorul autorizat care a livrat aparatul sau, după caz,
unitatea de service acreditată a acestui distribuitor
autorizat.“
2. La articolul 2, literele g) și r) vor avea următorul
cuprins:
îg) activitățile de asigurări și ale caselor de pensii,
precum și activitățile de intermedieri financiare, inclusiv
activitățile auxiliare acestora. Nu sunt exceptate activitățile
de schimb valutar cu numerar și substitute de numerar
pentru persoane fizice, altele decât operațiunile efectuate
de punctele de schimb valutar din incinta instituțiilor de
credit, aparținând acestor instituții, precum și cele efectuate
prin intermediul automatelor de schimb valutar;
............................................................................................
r) vânzările de bunuri și prestările de servicii care nu
se încasează integral cu numerar și/sau substitute de
numerar;“.
SECȚIUNEA a 8-a
Modificarea Ordonanței de urgență a Guvernului nr. 48/2005
pentru reglementarea unor măsuri privind numărul de posturi
și cheltuielile de personal în sectorul bugetar

Art. X. — Alineatul (2) al articolului 3 din Ordonanța de
urgență a Guvernului nr. 48/2005 pentru reglementarea
unor măsuri privind numărul de posturi și cheltuielile de
personal în sectorul bugetar, publicată în Monitorul Oficial
al României, Partea I, nr. 562 din 30 iunie 2005, aprobată
prin Legea nr. 367/2005, se modifică și va avea următorul
cuprins:
î(2) Direcțiile generale ale finanțelor publice județene și
a municipiului București vor transmite la Ministerul
Finanțelor Publice până la data de 22 a lunii curente
pentru luna anterioară situația centralizatoare, pe județ și,
respectiv, pe municipiul București, privind monitorizarea
numărului de posturi și a cheltuielilor de personal.“

MONITORUL OFICIAL AL ROMÂNIEI, PARTEA I, Nr. 89/31.I.2006
SECȚIUNEA a 9-a
Completarea Ordonanței de urgență a Guvernului
nr. 179/2005 pentru modificarea și completarea
Legii nr. 340/2004 privind instituția prefectului

Art. XI. — După articolul IV din Ordonanța de urgență a
Guvernului nr. 179/2005 pentru modificarea și completarea
Legii nr. 340/2004 privind instituția prefectului, publicată în
Monitorul Oficial al României, Partea I, nr. 1.142 din
16 decembrie 2005, se introduce un nou articol, articolul IV1,
cu următorul cuprins:
îArt. IV1. — Se autorizează Ministerul Administrației și
Internelor să introducă modificările ce decurg din prezenta
ordonanță de urgență în anexele la bugetul acestuia, cu
avizul Ministerului Finanțelor Publice și cu încadrarea în
cheltuielile cu salariile și numărul maxim de posturi
aprobate pe anul 2006.“
SECȚIUNEA a 10-a
Modificarea Ordonanței de urgență a Guvernului nr. 11/2004
privind stabilirea unor măsuri de reorganizare în cadrul
administrației publice centrale

Art. XII. — Alineatul (2) al articolului 8 din Ordonanța
de urgență a Guvernului nr. 11/2004 privind stabilirea unor
măsuri de reorganizare în cadrul administrației publice
centrale, publicată în Monitorul Oficial al României,
Partea I, nr. 266 din 25 martie 2004, aprobată cu
modificări și completări prin Legea nr. 228/2004, cu
modificările și completările ulterioare, se modifică și va
avea următorul cuprins:
î(2) Conducerea Autorității Naționale pentru Turism este
asigurată de un președinte cu rang de secretar de stat,
ajutat de un vicepreședinte cu rang de subsecretar de stat,
numiți prin decizie a primului-ministru, la propunerea
ministrului transporturilor, construcțiilor și turismului. Postul
de vicepreședinte se asigură prin suplimentarea schemei
de personal a Autorității Naționale pentru Turism.“
Art. XIII. — Se autorizează Ministerul Transporturilor,
Construcțiilor și Turismului să introducă modificările
corespunzătoare în anexele la bugetul aprobat acestuia, cu
avizul Ministerului Finanțelor Publice și cu încadrarea în
cheltuielile cu salariile aprobate pe anul 2006.
SECȚIUNEA a 11-a
Modificarea și completarea Legii nr. 359/2004 privind
simplificarea formalităților la înregistrarea în registrul
comerțului a persoanelor fizice, asociațiilor familiale
și persoanelor juridice, înregistrarea fiscală a acestora,
precum și la autorizarea funcționării persoanelor juridice

Art. XIV. — Legea nr. 359/2004 privind simplificarea
formalităților la înregistrarea în registrul comerțului a
persoanelor fizice, asociațiilor familiale și persoanelor
juridice, înregistrarea fiscală a acestora, precum și la
autorizarea funcționării persoanelor juridice, publicată în
Monitorul Oficial al României, Partea I, nr. 839 din
13 septembrie 2004, cu modificările și completările ulterioare,
se modifică și se completează după cum urmează:
1. După alineatul (4) al articolului 31 se introduce un
nou alineat, alineatul (41), cu următorul cuprins:
î(41) Prin derogare de la dispozițiile art. 252 alin. (1)
lit. b) din Legea nr. 31/1990, republicată, cu modificările și
completările ulterioare, încheierile judecătorului-delegat,
pronunțate în condițiile alin. (4) la cererea creditorilor
bugetari, se comunică pe cale electronică Ministerului
Finanțelor Publice — Agenția Națională de Administrare
Fiscală, direcțiilor generale ale finanțelor publice județene și
a municipiului București, Direcției generale de administrare

15

a marilor contribuabili și Autorității pentru Valorificarea
Activelor Statului, se publică pe pagina de Internet a
Oficiului Național al Registrului Comerțului și se afișează la
sediul oficiului registrului comerțului de pe lângă tribunal, în
a cărui rază societatea comercială dizolvată își are sediul
social.“
2. Alineatul (6) al articolului 31 va avea următorul
cuprins:
î(6) Încheierea de radiere se înregistrează în registrul
comerțului, se comunică și se publică, potrivit dispozițiilor
alin. (41).“
SECȚIUNEA a 12-a
Modificarea Ordonanței Guvernului nr. 53/2005
privind reglementarea unor măsuri financiare
în domeniul bugetar și al contabilității publice

Art. XV. — Articolul 1 din Ordonanța Guvernului
nr. 53/2005 privind reglementarea unor măsuri financiare în
domeniul bugetar și al contabilității publice, publicată în
Monitorul Oficial al României, Partea I, nr. 796 din
1 septembrie 2005, se modifică și va avea următorul
cuprins:
îArt. 1. — Sumele necesare continuării finanțării
măsurilor din cadrul programului ISPA, în cazul
indisponibilității temporare a sumelor de cofinanțare
asigurate prin tragerile din împrumuturile contractate sau
care urmează să fie contractate de Ministerul Finanțelor
Publice de la Banca Europeană de Investiții și pentru care
acordul de împrumut, respectiv acordurile subsidiare de
împrumut, nu au fost încă semnate, se prevăd în bugetul
Ministerului Finanțelor Publice, la poziția «Transferuri
aferente Fondului național de preaderare — Acțiuni
generale».“
SECȚIUNEA a 13-a
Modificarea și completarea Ordonanței de urgență
a Guvernului nr. 198/2005 privind constituirea, alimentarea
și utilizarea Fondului de întreținere, înlocuire și dezvoltare
pentru proiectele de dezvoltare a infrastructurii serviciilor
publice care beneficiază de asistență financiară
nerambursabilă din partea Uniunii Europene

Art. XVI. — Normele pentru constituirea, alimentarea și
utilizarea Fondului de întreținere, înlocuire și dezvoltare,
aprobate prin Ordonanța de urgență a Guvernului
nr. 198/2005 privind constituirea, alimentarea și utilizarea
Fondului de întreținere, înlocuire și dezvoltare pentru
proiectele de dezvoltare a infrastructurii serviciilor publice
care beneficiază de asistență financiară nerambursabilă din
partea Uniunii Europene, publicate în Monitorul Oficial al
României, Partea I, nr. 1.193 din 30 decembrie 2005, se
modifică și se completează după cum urmează:
1. Alineatul (1) al articolului 4 va avea următorul
cuprins:
îArt. 4. — (1) Operatorul și unitatea administrativteritorială care realizează proiecte cu asistența financiară
nerambursabilă din partea Uniunii Europene au obligația ca
de la semnarea memorandumului de finanțare sau
acordului de împrumut pentru cazurile specificate la art. 3
alin. (1) din ordonanța de urgență să constituie potrivit
art. 3 Fondul IID pe întreaga perioadă de viață a investiției.“
2. După alineatul (4) al articolului 4 se introduce un nou
alineat, alineatul (5), cu următorul cuprins:
î(5) În cazul în care sursele datorate conform alin. (4)
nu sunt suficiente pentru a acoperi serviciul datoriei publice
constând în rate de capital, dobânzi, comisioane și alte
costuri aferente împrumutului datorat pentru următorul an al

16

MONITORUL OFICIAL AL ROMÂNIEI, PARTEA I, Nr. 89/31.I.2006

fiecărui exercițiu financiar, unitatea administrativ-teritorială
contribuie cu alte sume din bugetele proprii.“
3. Articolul 7 va avea următorul cuprins:
îArt. 7. — În cazul în care sumele nu sunt plătite
integral și la termenele stabilite în Fondul IID, astfel încât
cerințele minime stabilite conform art. 9 să fie îndeplinite,
dobânzile și penalitățile de întârziere calculate pentru
sumele neachitate în termen, în conformitate cu
reglementările în vigoare în materie de colectare a
creanțelor bugetare, dacă legea nu prevede altfel, vor
constitui creanțe ale bugetului local și vor fi executate
conform dispozițiilor legale în vigoare.“
4. Articolul 9 va avea următorul cuprins:
îArt. 9. — Soldul minim al Fondului IID la sfârșitul
fiecărui semestru potrivit art. 11 trebuie să acopere:
a) cel puțin serviciul datoriei publice constând în rate de
capital, dobânzi, comisioane și alte costuri aferente
împrumutului datorat pentru următorul an al fiecărui
exercițiu financiar până când împrumutul sau împrumuturile

pentru cofinanțarea proiectelor finanțate prin asistență
financiară nerambursabilă din partea Uniunii Europene sau
prin Programul de dezvoltare a utilităților municipale,
etapele I și a II-a, Proiectul de conservare a energiei
termice și Programul de dezvoltare a infrastructurii în
orașele mici și mijlocii din România, dacă este cazul, sunt
lichidate sau anulate pentru cazul în care proiectele sunt
finanțate/cofinanțate prin împrumuturi;
b) întreținerea activelor date în administrare/
concesionare în conformitate cu sumele stabilite în studiile
de fezabilitate și indicatorii tehnico-economici ai investiției,
astfel cum au fost aprobați prin hotărâre a Guvernului sau
hotărâre a consiliului local, și înlocuirea și dezvoltarea
activelor date în administrare/concesionare, astfel cum au
fost stabilite prin legislația în vigoare pentru cazul în care
proiectele nu sunt finanțate/cofinanțate prin împrumuturi.“
Art. XVII. — Prezenta ordonanță intră în vigoare la
3 zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
București, 26 ianuarie 2006.
Nr. 28.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 89/31.I.2006 conține 16 pagini.

Prețul: 1,15 lei noi/11.500 lei vechi

&JUYDGY|071933]
ISSN 1453—4495

