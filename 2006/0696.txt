PARTEA

Anul 174 (XVIII) — Nr. 696

I

LEGI, DECRETE, HOTĂRÂRI ȘI ALTE ACTE

Marți, 15 august 2006

SUMAR
Nr.

Pagina

Nr.

DECRETE

Pagina
organizarea și funcționarea Autorității Navale

1.033. — Decret privind acordarea gradului de general
unui colonel din Ministerul Apărării .........................

Române......................................................................

15–16

1
DECIZII ALE PRIMULUI-MINISTRU

HOTĂRÂRI ALE GUVERNULUI ROMÂNIEI
1.007. — Hotărâre privind cerințele minime de securitate
și sănătate referitoare la asistența medicală la
bordul navelor............................................................
1.029. — Hotărâre pentru modificarea art. 6 din
Hotărârea Guvernului nr. 1.133/2002 privind

109.
2–15

— Decizie privind eliberarea, la cerere, a
domnului Eugen Ispas din funcția publică de
secretar general al Ministerului Transporturilor,
Construcțiilor și Turismului........................................

DECRETE
PREȘEDINTELE ROMÂNIEI

DECRET
privind acordarea gradului de general unui colonel
din Ministerul Apărării
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 122 din
3 august 2006,
având în vedere propunerea ministrului apărării,
Președintele României

d e c r e t e a z ă:

Articol unic. — Domnului colonel Șerbu Costică Dumitru i se acordă
gradul de general de brigadă cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 9 august 2006.
Nr. 1.033.

16

2

MONITORUL OFICIAL AL ROMÂNIEI, PARTEA I, Nr. 696/15.VIII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind cerințele minime de securitate și sănătate referitoare la asistența medicală
la bordul navelor
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Prezenta hotărâre stabilește cerințele minime
de securitate și sănătate referitoare la asistența medicală
la bordul navelor.
Art. 2. — În înțelesul prezentei hotărâri, termenii și
expresiile de mai jos se definesc după cum urmează:
a) navă — orice navă maritimă sau navă de pescuit
care arborează pavilionul românesc, aflată în proprietate
publică ori privată, cu excepția navelor de navigație
interioară, navelor militare, ambarcațiunilor de agrement
utilizate în scopuri necomerciale și care nu au echipaj
profesionist, precum și a remorcherelor care își desfășoară
activitatea în bazinele și radele portuare;
b) lucrător — membru al echipajului sau persoana care
exercită o activitate profesională la bordul unei nave,
inclusiv stagiarii și elevii, cu excepția piloților portuari și a
personalului de la uscat care desfășoară o activitate la
bordul unei nave acostate la cheu;
c) armator — proprietarul navei, cu excepția cazurilor în
care nava a fost închiriată fără echipaj și materiale sau al
cărei management este asigurat, în totalitate ori parțial, de
către o persoană fizică sau juridică, alta decât proprietarul,
în baza unui contract de management; în aceste cazuri
persoana fizică ori juridică care a închiriat nava sau cea
care asigură managementul navei este considerată armator;
d) dotare medicală — medicamente, echipament medical
și antidoturi, a căror listă neexhaustivă este prevăzută în
anexa nr. 2;
e) antidot — substanța utilizată pentru prevenirea sau
tratamentul efectului ori efectelor vătămătoare, directe sau
indirecte, ale uneia ori mai multor substanțe incluse în lista
cu substanțe periculoase prevăzută în anexa nr. 3.
Art. 3. — Navele sunt clasificate în 3 categorii, potrivit
prevederilor anexei nr. 1.
CAPITOLUL II
Medicamente și materiale sanitare — Spațiu
de îngrijire medicală — Medic
Art. 4. — Fiecare navă care arborează pavilionul
românesc trebuie să aibă în permanență la bordul său o
dotare medicală conformă, din punct de vedere calitativ, cu
prevederile pct. I și II ale anexei nr. 2, corespunzător
categoriei de nave din care face parte.
Art. 5. — Cantitățile de medicamente și de material
medical care se iau la bord trebuie stabilite în funcție de
caracteristicile voiajului, ținându-se seama de porturile de
escală și de destinație, durata voiajului, activitățile care se
desfășoară la bord, caracteristicile încărcăturii, precum și de
numărul lucrătorilor.

Art. 6. — Conținutul dotărilor medicale, în ceea ce
privește medicamentele și materialele sanitare, trebuie să
fie detaliat într-un document de control care să corespundă
cel puțin cadrului general prevăzut la pct. 1 și 2 ale
secțiunilor 1, a 2-a și a 3-a pct. II ale anexei nr. 4.
Art. 7. — (1) Fiecare navă care arborează pavilionul
românesc și care se încadrează în categoria de nave C
trebuie să dispună, pentru fiecare dintre plutele și bărcile
sale de salvare, de o cutie etanșă care să conțină cel
puțin materialele sanitare prevăzute la pct. I și II ale anexei
nr. 2.
(2) Conținutul cutiei este detaliat în documentul de
control prevăzut la art. 6.
Art. 8. — (1) Fiecare navă care arborează pavilionul
românesc, având un tonaj brut mai mare de 500 tdw, al
cărei echipaj este alcătuit din 15 sau mai mulți lucrători și
care efectuează un voiaj cu durata de peste 3 zile, trebuie
să dispună de un spațiu care să permită acordarea
îngrijirilor medicale în condiții materiale și igienice
corespunzătoare.
(2) Fiecare navă care arborează pavilionul românesc, al
cărei echipaj este alcătuit din 100 sau mai mulți lucrători și
care efectuează un voiaj internațional cu durata de peste
3 zile, trebuie să aibă la bord un medic responsabil cu
îngrijirea medicală a lucrătorilor.
CAPITOLUL III
Antidoturi
Art. 9. — Fiecare navă care arborează pavilionul
românesc și care transportă una sau mai multe dintre
substanțele periculoase prevăzute în anexa nr. 3 trebuie să
dispună la bord, în cadrul dotării medicale, cel puțin de
antidoturile prevăzute la pct. III al anexei nr. 2.
Art. 10. — (1) Fiecare navă de tip feribot care
arborează pavilionul românesc și ale cărei condiții de
exploatare nu permit întotdeauna cunoașterea în avans a
naturii substanțelor periculoase transportate trebuie să aibă
la bord, în dotarea medicală, cel puțin antidoturile
prevăzute la pct. III al anexei nr. 2.
(2) În cazul în care, pe o linie regulată, durata voiajului
este mai mică de două ore, antidoturile pot fi limitate la
acelea care trebuie să fie administrate, în caz de extremă
urgență, într-o perioadă de timp care să nu depășească
durata normală a voiajului.
Art. 11. — Conținutul dotării medicale, în ceea ce
privește antidoturile, se înscrie în documentul de control
care trebuie să corespundă cel puțin cadrului general
prevăzut la pct. II poz. 3 al secțiunilor 1, a 2-a și a 3-a
ale anexei nr. 4.

MONITORUL OFICIAL AL ROMÂNIEI, PARTEA I, Nr. 696/15.VIII.2006
CAPITOLUL IV
Responsabilități
Art. 12. — Aprovizionarea și completarea dotării
medicale a fiecărei nave care arborează pavilionul
românesc se face pe cheltuiala exclusivă a armatorului,
fără nicio contribuție financiară din partea lucrătorilor.
Art. 13. — (1) Responsabilitatea administrării dotării
medicale revine comandantului navei.
(2) Fără a se diminua responsabilitatea prevăzută la
alin. (1), comandantul navei poate să delege
responsabilitatea utilizării și întreținerii dotării medicale
unuia sau mai multor lucrători desemnați în acest sens
datorită competenței lor.
Art. 14. — Dotarea medicală trebuie menținută în stare
bună, completată și reînnoită cât mai curând posibil, în
orice situație constituind o prioritate a procedurilor normale
de aprovizionare.
Art. 15. — În caz de urgență medicală, constatată de
către comandant după ce acesta a primit un aviz medical,
medicamentele, materialele sanitare și antidoturile necesare
care nu se găsesc la bord trebuie să fie procurate cât mai
curând posibil.
CAPITOLUL V
Informarea și instruirea
Art. 16. — Dotarea medicală trebuie să fie însoțită de
instrucțiuni de folosire, inclusiv de instrucțiuni de folosire a
antidoturilor prevăzute la pct. III al anexei nr. 2.
Art. 17. — Toți posesorii de certificate de competență
și alte categorii de lucrători care își desfășoară activitatea
la bordul unei nave ce arborează pavilionul românesc
trebuie să facă dovada că au absolvit un curs de asistență
medicală și de prim ajutor în caz de accident sau de
urgență medicală.
Art. 18. — Comandantul și lucrătorul sau lucrătorii care,
în conformitate cu art. 13, au fost desemnați să utilizeze
dotarea medicală trebuie să urmeze un curs de instruire
specială, cel puțin o dată la 5 ani, luându-se în
considerare riscurile și cerințele specifice corespunzătoare
diferitelor categorii de nave, precum și liniile directoare
prevăzute în anexa nr. 5.
CAPITOLUL VI
Consultații medicale prin radio
Art. 19. — În scopul îmbunătățirii tratamentului de
urgență pentru lucrătorii aflați la bordul navelor, Ministerul
Sănătății Publice asigură lucrătorilor consultație medicală

gratuită prin radio prin Compania Națională de
Radiocomunicații Navale îRADIONAV“ — S.A.
Art. 20. — Ministerul Sănătății Publice asigură instruirea
medicilor care își oferă serviciile în centrele de consultație
prin radio, ținând seama de condițiile specifice existente la
bordul navelor.
Art. 21. — (1) Centrele de consultație prin radio pot
păstra date personale cu caracter medical, cu acordul
lucrătorilor respectivi, în scopul optimizării asistenței
medicale acordate prin radio.
(2) Datele personale cu caracter medical au caracter
confidențial.
CAPITOLUL VII
Controlul dotării medicale la bordul navelor
Art. 22. — (1) Controlul dotării medicale la bordul
navelor care arborează pavilionul românesc se efectuează
anual de către Ministerul Sănătății Publice.
(2) Controlul periodic prevăzut la alin. (1) urmărește
dacă:
a) dotarea medicală este în conformitate cu cerințele
minime prevăzute în prezenta hotărâre;
b) documentul de control prevăzut la art. 6 confirmă că
dotarea medicală este în conformitate cu cerințele minime
prevăzute în prezenta hotărâre;
c) condițiile de păstrare a dotării medicale sunt
corespunzătoare;
d) datele de expirare au fost respectate.
Art. 23. — (1) Controlul dotării medicale a plutelor și
bărcilor de salvare trebuie efectuat în timpul activității de
verificare anuală a acestora.
(2) Controlul prevăzut la alin. (1) nu poate să fie
amânat mai mult de 5 luni.
CAPITOLUL VIII
Dispoziții finale
Art. 24. — Anexele nr. 1—5 fac parte integrantă din
prezenta hotărâre.
Art. 25. — Prezenta hotărâre intră în vigoare la data de
1 septembrie 2006.
´
Prezenta hotărâre transpune Directiva 92/29/CEE privind
cerințele minime de securitate și sănătate prentru
îmbunătățirea asistenței medicale la bordul navelor,
publicată în Jurnalul Oficial al Comunităților Europene
(JOCE) nr. L 113/1992.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul sănătății publice,
Gheorghe Eugen Nicolăescu
Ministrul transporturilor, construcțiilor și turismului,
Radu Mircea Berceanu
Ministrul integrării europene,
Anca Daniela Boagiu
București, 2 august 2006.
Nr. 1.007.

3

4

MONITORUL OFICIAL AL ROMÂNIEI, PARTEA I, Nr. 696/15.VIII.2006
ANEXA Nr. 1
CATEGORII DE NAVE

A. Nave maritime sau pescadoare, indiferent de
lungimea voiajului
B. Nave maritime sau pescadoare care fac voiaje pe
distanțe sub 150 de mile marine față de cel mai apropiat
port dotat corespunzător din punct de vedere medical.
În situația în care un port românesc dotat corespunzător
din punct de vedere medical se află în raza de acțiune a
unui serviciu permanent de salvare cu elicoptere, limita
maximă a voiajului pentru navele de categoria B se extinde
la 175 de mile marine. În această situație autoritatea
competentă care a organizat serviciul permanent de salvare
cu elicoptere trebuie să comunice informații la zi cu privire

la zonele și condițiile în care operează elicopterele de
salvare:
a) statelor membre ale Uniunii Europene și Comisiei
Europene;
b) comandanților navelor care arborează pavilionul
românesc și care fac parte din categoria B.
Informațiile trebuie să fie comunicate în cel mai potrivit
mod, de exemplu, prin centre de consultație prin radio,
centre de coordonare a salvării sau stații radio de coastă.
C. Nave portuare, bărci și ambarcațiuni care navighează
foarte aproape de coastă sau care nu au altă cabină în
afară de timonerie.
ANEXA Nr. 2*)

*) Tabelul din anexa nr. 2 este reprodus în facsimil.

MONITORUL OFICIAL AL ROMÂNIEI, PARTEA I, Nr. 696/15.VIII.2006

5

6

MONITORUL OFICIAL AL ROMÂNIEI, PARTEA I, Nr. 696/15.VIII.2006

7

MONITORUL OFICIAL AL ROMÂNIEI, PARTEA I, Nr. 696/15.VIII.2006

III. ANTIDOTURI
1. Medicamente:
—
—
—
—
—
—
—

generale;
cardiovasculare;
sistem gastrointestinal;
sistem nervos;
sistem respirator;
antiinfecțioase;
uz extern.

2. Echipament medical:
— necesar pentru oxigenoterapie (inclusiv necesarul pentru întreținerea acestuia).
N O T Ă:

Pentru aplicarea detaliată a punctului III din anexa nr. 2, se poate utiliza Ghidul de prim
ajutor medical în cazul accidentelor datorate mărfurilor periculoase (MFAG), inclus în Codul
internațional privind transportul mărfurilor periculoase, adoptat de Organizația Maritimă
Internațională (IMO), ediția consolidată din 1990.
ANEXA Nr. 3

SUBSTANȚE PERICULOASE
Substanțele prevăzute în prezenta anexă trebuie să fie luate în considerare, oricare ar fi
forma în care acestea sunt transportate la bord, inclusiv când sunt sub formă de deșeuri sau
reziduuri de marfă:
— substanțe și obiecte explozibile;
— gaze comprimate, lichefiate sau dizolvate sub presiune;
— lichide inflamabile;
— produse solide inflamabile;
— substanțe supuse arderii spontane;
— substanțe care, în contact cu apa, degajă gaze inflamabile;
— substanțe combustibile;
— peroxizi organici;
— substanțe toxice;
— substanțe infecțioase;
— substanțe radioactive;
— substanțe corozive;
— diverse substanțe periculoase, cum ar fi orice alte substanțe care, din experiență, s-au
dovedit ori se pot dovedi periculoase, pentru care trebuie aplicate prevederile art. 9—11 din
hotărâre.
N O T Ă:

Pentru aplicarea în detaliu a prezentei anexe se poate utiliza Codul internațional privind
transportul mărfurilor periculoase, adoptat de IMO, ediția consolidată din 1990.

8

MONITORUL OFICIAL AL ROMÂNIEI, PARTEA I, Nr. 696/15.VIII.2006
ANEXA Nr. 4*)

*) Anexa nr. 4 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 696/15.VIII.2006

9

10

MONITORUL OFICIAL AL ROMÂNIEI, PARTEA I, Nr. 696/15.VIII.2006

MONITORUL OFICIAL AL ROMÂNIEI, PARTEA I, Nr. 696/15.VIII.2006

11

12

MONITORUL OFICIAL AL ROMÂNIEI, PARTEA I, Nr. 696/15.VIII.2006

MONITORUL OFICIAL AL ROMÂNIEI, PARTEA I, Nr. 696/15.VIII.2006

13

14

MONITORUL OFICIAL AL ROMÂNIEI, PARTEA I, Nr. 696/15.VIII.2006

MONITORUL OFICIAL AL ROMÂNIEI, PARTEA I, Nr. 696/15.VIII.2006

15

ANEXA Nr. 5

INSTRUIREA MEDICALĂ

a comandantului și a lucrătorilor desemnați
I. Instruirea medicală a comandantului și a lucrătorilor
desemnați are ca scop:
1. însușirea cunoștințelor de bază de fiziologie,
simptomatologie și terapeutică;
2. însușirea elementelor de medicină preventivă, în
special din domeniul igienei individuale și colective, și a
elementelor privind măsurile profilactice;
3. însușirea cunoștințelor practice privind procedurile
terapeutice de bază și a modalităților de evacuare sanitară.

Pentru persoanele cu atribuții medicale la bordul navelor
de categoria A, instruirea practică trebuie să se efectueze
în spitale;
4. însușirea cunoștințelor referitoare la modalitățile de
utilizare a mijloacelor de consultare medicală la distanță.
II. Instruirea medicală trebuie să țină seama de
programele detaliate din documentele internaționale recente
și relevante.

GUVERNUL ROMÂNIEI

HOTĂRÂRE
pentru modificarea art. 6 din Hotărârea Guvernului nr. 1.133/2002
privind organizarea și funcționarea Autorității Navale Române
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La articolul 6 din Hotărârea
Guvernului nr. 1.133/2002 privind organizarea și
funcționarea Autorității Navale Române, publicată în

Monitorul Oficial al României, Partea I, nr. 784 din
29 octombrie 2002, alineatul (4) se modifică și va avea
următorul cuprins:

16

MONITORUL OFICIAL AL ROMÂNIEI, PARTEA I, Nr. 696/15.VIII.2006

î(4) Pentru exercitarea atribuțiilor specifice de inspecție,
control și supraveghere, parcul auto normat al Autorității

Navale Române se aprobă prin ordin al ministrului
transporturilor, construcțiilor și turismului.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
p. Ministrul finanțelor publice,
Doina-Elena Dascălu,
secretar de stat
București, 9 august 2006.
Nr. 1.029.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea, la cerere, a domnului Eugen Ispas din funcția publică de secretar general
al Ministerului Transporturilor, Construcțiilor și Turismului
Având în vedere solicitarea formulată de domnul Eugen Ispas, secretar general al Ministerului Transporturilor,
Construcțiilor și Turismului, privind trecerea pe funcția vacantă de secretar general adjunct în cadrul aceluiași minister,
înaintată de Ministerul Transporturilor, Construcțiilor și Turismului prin Adresa nr. 4.374/R.B. din 11 august 2006,
în temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, precum și al art. 18 alin. (1) lit. b) din Legea
nr. 188/1999 privind Statutul funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a
prezentei decizii, domnul Eugen Ispas se eliberează, la

cerere, din funcția publică de secretar general al
Ministerului Transporturilor, Construcțiilor și Turismului.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Constantin Gheorghe
București, 11 august 2006.
Nr. 109.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 696/15.VIII.2006 conține 16 pagini.

Prețul: 1,15 lei

&JUYDGY|118720]
ISSN 1453—4495

