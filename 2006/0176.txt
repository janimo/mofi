PARTEA

Anul 174 (XVIII) — Nr. 176

I

Joi, 23 februarie 2006

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 58 din 2 februarie 2006 referitoare la
excepția de neconstituționalitate a dispozițiilor
art. 133 alin. (3) din Legea nr. 31/1990 privind
societățile comerciale ................................................
Decizia nr. 61 din 2 februarie 2006
excepția de neconstituționalitate
art. 82 alin. (1) și (2) din Legea nr.
organizarea și exercitarea profesiei

referitoare la
a dispozițiilor
51/1995 pentru
de avocat.......

Decizia nr. 62 din 2 februarie 2006 referitoare la
excepția de neconstituționalitate a dispozițiilor
art. 9 alin. 6 și art. 11 din Legea nr. 112/1995
pentru reglementarea situației juridice a unor
imobile cu destinația de locuințe, trecute în
proprietatea statului ...................................................
Decizia nr. 68 din 2 februarie 2006 referitoare la
excepția de neconstituționalitate a prevederilor
art. 21 alin. (11) și (12) din Ordonanța Guvernului
nr. 25/2002 privind unele măsuri pentru
monitorizarea postprivatizare a contractelor de
vânzare-cumpărare de acțiuni deținute de stat la
societățile comerciale ................................................
Decizia nr. 70 din 2 februarie 2006 referitoare la
excepția de neconstituționalitate a prevederilor
art. 133 alin. (3) și art. 137 alin. (1) din Codul de
procedură fiscală și ale art. 403 alin. 1 din Codul
de procedură civilă....................................................

DECIZII

ALE

1–3

3–4

4–5

6–7

7–9

CURȚII

Nr.

Pagina

Decizia nr. 72 din 2 februarie 2006 referitoare la
excepția de neconstituționalitate a dispozițiilor
Ordonanței Guvernului nr. 5/2001 privind
procedura somației de plată.....................................
Decizia nr. 94 din 7 februarie 2006 referitoare la
excepția de neconstituționalitate a dispozițiilor
art. 3851 alin. 1 lit. e) din Codul de procedură
penală.........................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
75/248. — Ordin al ministrului agriculturii, pădurilor și
dezvoltării rurale și al ministrului finanțelor publice
privind acordarea de prime la exportul de vinuri...
94/1.201. — Ordin al ministrului sănătății și al ministrului
administrației și internelor privind modificarea art. 7
din anexa la Ordinul ministrului sănătății și familiei
și
al
ministrului
administrației
publice
nr. 449/410/2001 pentru aprobarea Normelor
metodologice privind acordarea gratuită de lapte
praf pentru copiii cu vârste cuprinse între
0—12 luni care nu beneficiază de lapte matern ...
ACTE ALE CASEI NAȚIONALE
DE ASIGURĂRI DE SĂNĂTATE
38. — Ordin pentru aprobarea Normelor metodologice
privind exercitarea auditului public intern în cadrul
Casei Naționale de Asigurări de Sănătate și al
caselor de asigurări de sănătate .............................

15–16

´
Rectificări ...............................................................................

16

D E C I Z I A Nr. 58
din 2 februarie 2006

referitoare la excepția de neconstituționalitate a dispozițiilor art. 133 alin. (3)
din Legea nr. 31/1990 privind societățile comerciale
—
—
—
—
—

președinte
judecător
judecător
judecător
judecător

11–12

12–14

15

CONSTITUȚIONALE

CURTEA CONSTITUȚIONALĂ

Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor

9–10

Acsinte Gaspar
Petre Ninosu
Șerban Viorel Stănoiu
Antonia Constantin
Mădălina Ștefania Diaconu

—
—
—
—
—

judecător
judecător
judecător
procuror
magistrat-asistent

2

MONITORUL OFICIAL AL ROMÂNIEI, PARTEA I, Nr. 176/23.II.2006

Pe rol se află soluționarea excepției de neconstituționalitate a dispozițiilor art. 133 alin. (3) din Legea
nr. 31/1990 privind societățile comerciale, excepție ridicată
de S.I.F. Transilvania — S.A. din Brașov în Dosarul
nr. 326/COM/2005 al Curții de Apel Constanța — Secția
comercială, maritimă și fluvială și pentru cauze de
contencios administrativ și fiscal.
La apelul nominal se prezintă autorul excepției, prin
consilier juridic Genoveva Aioanei, și partea Societatea
Comercială îFruvimed“ — S.A. Medgidia, prin avocat
Alexandra Stamate.
Autorul excepției solicită admiterea excepției de
neconstituționalitate a dispozițiilor art. 133 alin. (3) din
Legea nr. 31/1990, arătând că acestea contravin
prevederilor constituționale ale art. 21 și 129, precum și
ale art. 13 din Convenția pentru apărarea drepturilor
omului și a libertăților fundamentale. Astfel, consideră că
textul face o discriminare între acționarii unei societăți
comerciale, deoarece numai unii dintre aceștia — respectiv
cei care au votat pentru hotărârea adunării generale a
acționarilor — vor putea ataca ordonanța președințială prin
care s-a dispus suspendarea executării unei astfel de
hotărâri, în vreme ce ceilalți acționari, în situația în care
instanța ar respinge cererea de suspendare a executării
acestei hotărâri, nu vor avea cale de atac împotriva
hotărârii de respingere, aceasta nefiind prevăzută în Legea
nr. 31/1990.
Partea Societatea Comercială îFruvimed“ — S.A.
Medgidia solicită respingerea excepției de neconstituționalitate ridicate, arătând că reglementarea căilor de atac
reprezintă, în conformitate cu dispozițiile constituționale,
atributul exclusiv al legiuitorului, care poate stabili proceduri
diferite în considerarea unor situații deosebite.
Reprezentantul Ministerului Public pune concluzii de
respingere a excepției de neconstituționalitate ridicate,
arătând că prevederile textului criticat se completează cu
cele ale art. 299 din Codul de procedură civilă, astfel încât
este asigurată în acest mod egalitatea procesuală a
părților.
C U R T E A,

având în vedere actele și lucrările dosarului, reține
următoarele:
Prin Încheierea din 12 mai 2005, pronunțată în Dosarul
nr. 326/COM/2005, Curtea de Apel Constanța — Secția
comercială, maritimă și fluvială și pentru cauze de
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 133 alin. (3) din Legea nr. 31/1990 privind
societățile comerciale. Excepția a fost ridicată de către
S.I.F. Transilvania — S.A. din Brașov cu prilejul soluționării
unui recurs comercial.
În motivarea excepției de neconstituționalitate autorul
acesteia susține, în esență, că dispozițiile art. 133 alin. (3)
din Legea nr. 31/1990 contravin prevederilor constituționale
ale art. 21 și 129. În argumentarea acestei critici se
arată că textul legal introduce o discriminare între acționarii
unei societăți comerciale, deoarece numai unii dintre
aceștia vor putea ataca ordonanța președințială prin care
s-a dispus suspendarea executării unei hotărâri a adunării
generale, în vreme ce, în situația în care instanța ar
respinge suspendarea executării acestei hotărâri, ceilalți
acționari nu vor avea cale de atac împotriva hotărârii de
respingere, aceasta nefiind prevăzută în Legea nr. 31/1990.
Curtea de Apel Constanța — Secția comercială,
maritimă și fluvială și pentru cauze de contencios
administrativ și fiscal apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că textele de lege criticate nu
contravin dispozițiilor constituționale invocate.
Avocatul Poporului arată că textul de lege criticat este
constituțional.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 133 alin. (3) din Legea nr. 31/1990 privind
societățile comerciale, republicată în Monitorul Oficial al
României, Partea I, nr. 1.066 din 17 noiembrie 2004,
dispoziții potrivit cărora: îÎmpotriva ordonanței de suspendare
se poate face recurs în termen de 5 zile de la pronunțare.“
În susținerea neconstituționalității acestui text de lege
autorul excepției invocă încălcarea prevederilor art. 21 și
129 din Constituție, referitoare la accesul liber la justiție și,
respectiv, la folosirea căilor de atac.
Examinând excepția de neconstituționalitate, Curtea
constată că aceasta este neîntemeiată, pentru următoarele
considerente:
Art. 132 din Legea nr. 31/1990 reglementează adunările
generale ale acționarilor și hotărârile luate de acestea.
Astfel, hotărârile adoptate în limitele legii sau actului
constitutiv sunt obligatorii chiar pentru acționarii care nu au
luat parte la adunare sau au votat împotrivă. Acești
acționari au însă posibilitatea de a ataca în justiție
respectivele hotărâri și de a cere, în paralel, suspendarea
executării hotărârii atacate, pe calea ordonanței
președințiale. În situația în care instanța consideră
întemeiată cererea de suspendare a executării și o admite,
acționarii nemulțumiți vor putea formula recurs împotriva
ordonanței președințiale, în conformitate cu dispozițiile
art. 133 alin. (3) din lege.
În situația inversă, când instanța consideră neîntemeiată
cererea de suspendare a executării și o respinge, acționarii
care au votat împotrivă în adunarea generală sau care au
lipsit de la aceasta vor putea ataca, la rândul lor,
hotărârea de respingere a suspendării executării, în
condițiile dreptului comun, reprezentat de art. 299 din
Codul de procedură civilă. În acest mod este asigurată
egalitatea procesuală a părților, indiferent de soluția
pronunțată prin hotărârea atacată, și este acordat
deopotrivă liber acces la justiție părților în litigiu, inclusiv în
căile de atac.
Așa fiind, sunt neîntemeiate criticile de neconstituționalitate ale autorului excepției referitoare la art. 133
alin. (3) din Legea nr. 31/1990, deoarece acest text legal,
completat cu prevederile Codului de procedură civilă, nu
încalcă în nici un mod dispozițiile art. 21 și 129 din
Constituție.

MONITORUL OFICIAL AL ROMÂNIEI, PARTEA I, Nr. 176/23.II.2006

3

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 133 alin. (3) din Legea nr. 31/1990 privind societățile
comerciale, excepție ridicată de S.I.F. Transilvania — S.A. din Brașov în Dosarul nr. 326/COM/2005 al Curții de Apel
Constanța — Secția comercială, maritimă și fluvială și pentru cauze de contencios administrativ și fiscal.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 61
din 2 februarie 2006

referitoare la excepția de neconstituționalitate a dispozițiilor art. 82 alin. (1) și (2)
din Legea nr. 51/1995 pentru organizarea și exercitarea profesiei de avocat
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Antonia Constantin
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 82 alin. (1) și (2) din Legea
nr. 51/1995 pentru organizarea și exercitarea profesiei de
avocat, cu modificările ulterioare, excepție ridicată de
Carmen Elena Comănescu în Dosarul nr. 2.950/2005 al
Tribunalului Iași.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 1 iunie 2005, pronunțată în Dosarul
nr. 2.950/2005, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 82 alin. (1) și (2) din Legea nr. 51/1995
pentru organizarea și exercitarea profesiei de avocat, cu
modificările ulterioare. Excepția a fost ridicată de către
Carmen Elena Comănescu cu prilejul soluționării unui
recurs civil.
În motivarea excepției de neconstituționalitate autorul
acesteia susține, în esență, că textele legale criticate
încalcă principiul separației și echilibrului puterilor în stat,
prevăzut de art. 1 alin. (4) din Constituție, deoarece dispun
încetarea efectelor unei hotărâri judecătorești definitive și
irevocabile, prin care se înființaseră, anterior modificării

Legii nr. 51/1995, mai multe asociații de consultanță și
reprezentare juridică.
Tribunalul Iași apreciază că excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 82 alin. (1) și (2) din Legea nr. 51/1995
pentru organizarea și exercitarea profesiei de avocat,
republicată în Monitorul Oficial al României, Partea I,
nr. 113 din 6 martie 2001, cu modificările aduse prin
Legea nr. 255/2004 privind modificarea și completarea Legii
nr. 51/1995 pentru organizarea și exercitarea profesiei de
avocat, publicată în Monitorul Oficial al României, Partea I,

4

MONITORUL OFICIAL AL ROMÂNIEI, PARTEA I, Nr. 176/23.II.2006

nr. 559 din 23 iunie 2004. Textele de lege criticate au
următoarea redactare:
— Art. 82 alin. (1) și (2): î(1) La data intrării în vigoare a
prezentei legi persoanele fizice sau juridice care au fost
autorizate în baza altor acte normative ori au fost încuviințate
prin hotărâri judecătorești să desfășoare activități de
consultanță, reprezentare sau asistență juridică, în orice
domenii, își încetează de drept activitatea. Continuarea unor
asemenea activități constituie infracțiune și se pedepsește
potrivit legii penale.
(2) De asemenea, la data intrării în vigoare a prezentei legi
încetează de drept efectele oricărui act normativ, administrativ
sau jurisdicțional prin care au fost recunoscute ori încuviințate
activități de consultanță, reprezentare și asistență juridică
contrare dispozițiilor prezentei legi.“
În susținerea neconstituționalității acestor texte de lege
autorul excepției invocă încălcarea prevederilor art. 1
alin. (4) din Constituție, referitor la principiul separației și
echilibrului puterilor în cadrul democrației constituționale.
Examinând excepția de neconstituționalitate, Curtea
constată că textele legale criticate, raportate la aceleași
prevederi din Legea fundamentală, au mai făcut obiect al

controlului de constituționalitate, iar prin Decizia nr. 260 din
12 mai 2005, publicată în Monitorul Oficial al României,
Partea I, nr. 548 din 28 iunie 2005, și Decizia nr. 88 din
10 februarie 2005, publicată în Monitorul Oficial al
României, Partea I, nr. 163 din 23 februarie 2005, Curtea
Constituțională a respins criticile referitoare la aceste texte
de lege.
Întrucât nu au intervenit elemente noi de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.
De altfel, în același sens s-a pronunțat și Curtea
Europeană a Drepturilor Omului. Astfel, în cauza Bota
contra României, 2003, care viza o asociație de consultanță
juridică similară, Curtea a decis, cu privire la admisibilitatea
cererii, că dizolvarea asociației respective, care funcționa
cu încălcarea prevederilor Legii nr. 51/1995 pentru
organizarea și exercitarea profesiei de avocat, este
proporțională cu scopul vizat și că motivele invocate de
jurisdicțiile interne se dovedesc pertinente și suficiente. De
aceea, Curtea a conchis că ingerința era înecesară într-o
societate democratică“.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 alin. (1) și (2) din Legea nr. 51/1995 pentru
organizarea și exercitarea profesiei de avocat, excepție ridicată de Carmen Elena Comănescu în Dosarul nr. 2.950/2005
al Tribunalului Iași.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 62
din 2 februarie 2006

referitoare la excepția de neconstituționalitate a dispozițiilor art. 9 alin. 6 și art. 11
din Legea nr. 112/1995 pentru reglementarea situației juridice a unor imobile
cu destinația de locuințe, trecute în proprietatea statului
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Antonia Constantin
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 9 alin. 6 și art. 11 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, excepție ridicată de Anastasia Florina Pughin în

Dosarul nr. 3.885/2004 al Curții de Apel București —
Secția a IV-a civilă.
La apelul nominal se prezintă părțile Anton Vilhelm și
Paul Stănescu, personal, lipsind autorul excepției și
celelalte părți, față de care procedura de citare este legal
îndeplinită.
Partea Anton Vilhelm solicită respingerea excepției
ridicate ca neîntemeiată, considerând că invocarea acesteia
s-a făcut în scopul tergiversării procesului aflat pe rolul
Curții de Apel București — Secția a IV-a civilă.
Partea Paul Stănescu arată că este de aceeași părere
cu antevorbitorul său.
Reprezentantul Ministerului Public pune concluzii de
respingere a excepției ridicate ca neîntemeiată, arătând că
tratamentul juridic diferențiat instituit de textul de lege
criticat, aplicabil chiriașilor care au dobândit sau înstrăinat o
locuință proprietate personală în localitatea de domiciliu

MONITORUL OFICIAL AL ROMÂNIEI, PARTEA I, Nr. 176/23.II.2006
după 1 ianuarie 1990, are o motivare obiectivă și
rezonabilă și nu reprezintă o încălcare a principiilor
constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 29 mai 2005, pronunțată în Dosarul
nr. 3.885/2004, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 9 alin. 6 și art. 11
din Legea nr. 112/1995 pentru reglementarea situației
juridice a unor imobile cu destinația de locuințe, trecute în
proprietatea statului. Excepția a fost ridicată de către
Anastasia Florina Pughin cu prilejul soluționării unui recurs
civil.
În motivarea excepției de neconstituționalitate autorul
acesteia susține, în esență, că art. 9 alin. 6 din Legea
nr. 112/1995 este neconstituțională, deoarece sancționează
deosebit de aspru chiriașii pentru acte juridice încheiate
anterior intrării în vigoare a Legii nr. 112/1995 și instituie o
diferență nejustificată între diferitele categorii de chiriași ai
locuințelor trecute în proprietatea statului, prin exceptare
de la posibilitatea cumpărării acestor locuințe a chiriașilor
care au dobândit sau înstrăinat o locuință proprietate
personală în localitatea de domiciliu după 1 ianuarie 1990.
De asemenea, art. 11 al aceleiași legi, care prevede
sancțiunea nulității absolute a actelor încheiate cu
încălcarea art. 9 alin. 6, este o sancțiune excesivă și
discriminatorie, fără a se baza pe un criteriu obiectiv și
rațional.
Curtea de Apel București — Secția a IV-a civilă
apreciază că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la

5

prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 9 alin. 6 și art. 11 din Legea nr. 112/1995
pentru reglementarea situației juridice a unor imobile cu
destinația de locuințe, trecute în proprietatea statului,
publicată în Monitorul Oficial al României, Partea I, nr. 279
din 29 noiembrie 1995, cu modificările ulterioare, dispoziții
potrivit cărora:
— Art. 9 alin. 6: îFac excepție de la prevederile alin. 1
chiriașii titulari sau membrii familiei lor — soț, soție, copii minori —
care au dobândit sau au înstrăinat o locuință proprietate
personală după 1 ianuarie 1990, în localitatea de domiciliu.“;
— Art. 11: îActele juridice de înstrăinare încheiate cu
încălcarea prevederilor art. 9 alin. 6 și ale art. 10 sunt lovite de
nulitate absolută.“
În susținerea neconstituționalității acestor texte de lege,
autorul excepției invocă încălcarea prevederilor art. 16, 20
și 47 din Constituție, referitoare la egalitatea în drepturi, la
tratatele internaționale privind drepturile omului, respectiv la
nivelul de trai.
Examinând excepția de neconstituționalitate, Curtea
constată că textele legale criticate au mai făcut obiectul
controlului de constituționalitate, prin raportare la aceleași
prevederi din Legea fundamentală. Astfel, spre exemplu,
prin Decizia nr. 262 din 24 iunie 2003, publicată în
Monitorul Oficial al României, Partea I, nr. 561 din
5 august 2003, Curtea Constituțională a respins excepția
de neconstituționalitate a celor două texte.
Potrivit art. 9 alin. 6 din Legea nr. 112/1995, toți
chiriașii care au dobândit sau au înstrăinat o locuință
proprietate personală după 1 ianuarie 1990 în localitatea
de domiciliu sunt exceptați de la posibilitatea cumpărării
apartamentelor ce nu se restituie în natură foștilor
proprietari. Deosebirea de tratament între această categorie
de chiriași și cei care au dreptul de a cumpăra
apartamentele rezultă dintr-o opțiune anterioară a chiriașilor
din prima categorie, de natură să ducă la concluzia că
aceștia au optat în favoarea unei locațiuni și nu a
dobândirii sau păstrării în proprietate a unui imobil. Așadar,
tratamentul juridic diferențiat instituit de textul de lege
criticat are o motivare obiectivă și rezonabilă și nu
reprezintă o încălcare a principiilor constituționale.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9 alin. 6 și art. 11 din Legea nr. 112/1995 pentru
reglementarea situației juridice a unor imobile cu destinația de locuințe, trecute în proprietatea statului, excepție ridicată de
Anastasia Florina Pughin în Dosarul nr. 3.885/2004 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Mădălina Ștefania Diaconu

6

MONITORUL OFICIAL AL ROMÂNIEI, PARTEA I, Nr. 176/23.II.2006
CURTEA CONSTITUȚIONALĂ

D E C I Z I A Nr. 68
din 2 februarie 2006

referitoare la excepția de neconstituționalitate a prevederilor art. 21 alin. (11) și (12)
din Ordonanța Guvernului nr. 25/2002 privind unele măsuri pentru monitorizarea postprivatizare
a contractelor de vânzare-cumpărare de acțiuni deținute de stat la societățile comerciale
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Antonia Constantin
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 21 din Legea nr. 506/2002
pentru aprobarea Ordonanței Guvernului nr. 25/2002 privind
unele măsuri de urmărire a executării obligațiilor asumate
prin contractele de privatizare a societăților comerciale,
excepție ridicată de Societatea Comercială îCostion Silvi
Impex“ — S.R.L. din Galați în Dosarul nr. 315/COM/2005
al Tribunalului Galați — Secția comercială, maritimă și
fluvială, de contencios administrativ și fiscal.
La apelul nominal se constată lipsa părților. Procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 3 mai 2005, pronunțată în Dosarul
nr. 315/COM/2005, Tribunalul Galați — Secția comercială,
maritimă și fluvială, de contencios administrativ și fiscal a
sesizat Curtea Constituțională cu excepția de neconstituționalitate a prevederilor art. 21 din Legea nr. 506/2002
pentru aprobarea Ordonanței Guvernului nr. 25/2002
privind unele măsuri de urmărire a executării obligațiilor
asumate prin contractele de privatizare a societăților
comerciale, excepție ridicată de Societatea Comercială
îCostion Silvi Impex“ — S.R.L. din Galați.
În motivarea excepției de neconstituționalitate se arată,
în esență, că textul de lege criticat contravine principiului
constituțional al neretroactivității legii, deoarece se aplică și
unui contract încheiat înainte de intrarea în vigoare a
acestor prevederi legale.
Tribunalul Galați — Secția comercială, maritimă și
fluvială, de contencios administrativ și fiscal apreciază că
excepția de neconstituționalitate este neîntemeiată,
deoarece textul de lege criticat consacră reguli subsidiare
de aplicare a unei norme legale și nu contravine
dispozițiilor art. 15 alin. (2) din Constituție.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că textul de lege criticat nu
contravine art. 15 alin. (2) din Constituție, deoarece nu

conține nici o referire la aplicarea acestuia pentru perioada
anterioară intrării în vigoare a actului normativ criticat.
Avocatul Poporului apreciază că prevederile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției îl
reprezintă prevederile art. 21 din Legea nr. 506/2002
pentru aprobarea Ordonanței Guvernului nr. 25/2002 privind
unele măsuri de urmărire a executării obligațiilor asumate
prin contractele de privatizare a societăților comerciale, lege
publicată în Monitorul Oficial al României, Partea I, nr. 549
din 26 iulie 2002.
Se constată însă că acest act normativ cuprinde două
articole, numerotate I și II, astfel încât în realitate, din
motivarea formulată de către autorul excepției, rezultă că
obiectul acesteia îl reprezintă prevederile art. 21 alin. (11)
și (12) din Ordonanța Guvernului nr. 25/2002, publicată în
Monitorul Oficial al României, Partea I, nr. 89 din
2 februarie 2002.
Ulterior sesizării Curții Constituționale, prin art. I pct. 1
din Ordonanța Guvernului nr. 27/2005, publicată în
Monitorul Oficial al României, Partea I, nr. 635 din 19 iulie
2005, titlul Ordonanței Guvernului nr. 25/2002 a fost
modificat astfel: îOrdonanță privind unele măsuri pentru
monitorizarea postprivatizare a contractelor de vânzarecumpărare de acțiuni deținute de stat la societățile
comerciale“.
Textul de lege criticat are următorul cuprins: î(11) În
cazul desființării contractului pe cale convențională sau
judiciară, pentru prejudicii cauzate Autorității, cumpărătorul este
obligat la plata daunelor-interese constituite din:
a) sumele reprezentând dobânzile și penalitățile datorate
pentru ratele scadente și neachitate până la data desființării
contractului, precum și penalitățile datorate ca urmare a
neîndeplinirii celorlalte obligații contractuale;
b) sumele reprezentând dividendele încasate de
cumpărător în perioada de valabilitate a contractului;
c) sumele prevăzute de Hotărârea Guvernului
nr. 1.045/2001 privind recuperarea onorariilor de succes plătite
consultanților de către Autoritatea pentru Privatizare și
Administrarea Participațiilor Statului în cadrul Programului
pentru Ajustarea Sectorului Privat (PSAL).

MONITORUL OFICIAL AL ROMÂNIEI, PARTEA I, Nr. 176/23.II.2006
(12) Prevederile alin. (1) și (11) se aplică și proceselor în
curs de judecată având ca obiect desființarea contractului,
începute înainte de intrarea în vigoare a prezentei ordonanțe.“
În opinia autorului excepției de neconstituționalitate,
prevederile legale criticate contravin dispozițiilor art. 15 alin. (2)
din Constituție, referitoare la principiul neretroactivității legii.
Examinând excepția de neconstituționalitate, Curtea
constată următoarele:
Art. 21 din Ordonanța Guvernului nr. 25/2002, aprobată
cu modificări prin Legea nr. 506/2002, a mai făcut obiect
al controlului de constituționalitate, prin raportare la aceleași
dispoziții constituționale invocate și în prezenta cauză.
Astfel, prin Decizia nr. 294 din 6 iulie 2004, publicată
în Monitorul Oficial al României, Partea I, nr. 887 din

7

29 septembrie 2004, Curtea a constatat că textul de lege
criticat nu contravine dispozițiilor art. 15 alin. (2) din
Constituție. Pentru a pronunța această soluție, Curtea a
reținut că o lege nu este retroactivă atunci când modifică
pentru viitor o stare de drept născută anterior și nici atunci
când suprimă producerea în viitor a efectelor unei situații
juridice constituite sub imperiul legii vechi, pentru că în
aceste cazuri legea nouă nu face altceva decât să
reglementeze modul de acțiune în perioada ulterioară
intrării ei în vigoare.
Soluția și considerentele pronunțate în decizia
menționată sunt valabile și în prezenta cauză, deoarece nu
au intervenit elemente noi, de natură a determina o
reconsiderare a jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 21 alin. (11) și (12) din Ordonanța Guvernului
nr. 25/2002 privind unele măsuri pentru monitorizarea postprivatizare a contractelor de vânzare-cumpărare de acțiuni
deținute de stat la societățile comerciale, excepție ridicată de Societatea Comercială îCostion Silvi Impex“ — S.R.L. din
Galați în Dosarul nr. 315/COM/2005 al Tribunalului Galați — Secția comercială, maritimă și fluvială, de contencios
administrativ și fiscal.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Irina Loredana Lăpădat
CURTEA CONSTITUȚIONALĂ

D E C I Z I A Nr. 70
din 2 februarie 2006

referitoare la excepția de neconstituționalitate a prevederilor art. 133 alin. (3) și art. 137 alin. (1)
din Codul de procedură fiscală și ale art. 403 alin. 1 din Codul de procedură civilă
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Antonia Constantin
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 132 alin. (3) și art. 136
alin. (1) din Codul de procedură fiscală și ale art. 403
alin. 1 din Codul de procedură civilă, modificat prin Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, excepție ridicată de Societatea
Comercială îZach & Son“ — S.R.L. din Iași în Dosarul
nr. 6.083/2005 al Tribunalului Iași — Secția civilă.
La apelul nominal lipsesc părțile. Procedura de citare a
fost legal îndeplinită.

Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 septembrie 2005, pronunțată în
Dosarul nr. 6.083/2005, Tribunalul Iași — Secția civilă a
sesizat Curtea Constituțională cu excepția de
neconstituționalitate a prevederilor art. 132 alin. (3) și
art. 136 alin. (1) din Codul de procedură fiscală și ale
art. 403 alin. 1 din Codul de procedură civilă, modificat prin
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, excepție ridicată
de Societatea Comercială îZach & Son“ — S.R.L. din Iași.
În motivarea excepției de neconstituționalitate se
arată, în esență, că prevederile art. 132 alin. (3) și art. 136
alin. (1) din Codul de procedură fiscală, devenite art. 133
alin. (3) și art. 137 alin. (1), contravin principiului

8

MONITORUL OFICIAL AL ROMÂNIEI, PARTEA I, Nr. 176/23.II.2006

constituțional al egalității în drepturi, deoarece creează o
inegalitate între autoritățile publice locale și contribuabilii
persoane juridice, în ceea ce privește modalitatea de
constituire a titlurilor executorii. Se mai arată că aceste
prevederi legale contravin și art. 21 din Constituție,
deoarece exclud controlul instanței de judecată asupra
constituirii titlului executoriu în materia executării silite a
creanțelor bugetare, fiind încălcate implicit și art. 44
alin. (1) teza întâi și alin. (2) teza întâi, art. 45 și art. 53
din Constituție.
În ceea ce privește art. 403 alin. 1 din Codul de
procedură civilă, autorul excepției susține că această
prevedere legală contravine principiilor constituționale ale
liberului acces la justiție și egalității în drepturi, deoarece
condiționează suspendarea executării silite de plata unei
cauțiuni.
Tribunalul Iași — Secția civilă apreciază că prevederile
art. 133 alin. (3) și art. 137 alin. (1) din Codul de
procedură fiscală nu contravin dispozițiilor constituționale
invocate. Se arată că prevederile legale criticate nu
restrâng dreptul de acces la justiție, ci, în fapt,
condiționează exercitarea acestuia de respectarea
procedurii de executare fiscală.
În ceea ce privește art. 403 alin. 1 din Codul de
procedură civilă, instanța de judecată opinează că textul de
lege criticat nu contravine dispozițiilor art. 21 alin. (1) și (2)
din Constituție, deoarece plata cauțiunii nu constituie o
condiție de admisibilitate a contestației la executare, ci
exclusiv o condiție de admisibilitate a cererii de suspendare
a executării silite.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că prevederile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Potrivit încheierii de sesizare, obiectul excepției îl
reprezintă prevederile art. 132 alin. (3) și art. 136 alin. (1)
din Codul de procedură fiscală, republicat în Monitorul
Oficial al României, Partea I, nr. 560 din 24 iunie 2004,
precum și ale art. 403 alin. 1 din Codul de procedură
civilă, modificat prin Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
lege publicată în Monitorul Oficial al României, Partea I,
nr. 609 din 14 iulie 2005.
Ulterior sesizării Curții prin Încheierea din 21 septembrie
2005, Codul de procedură fiscală a fost republicat în
Monitorul Oficial al României, Partea I, nr. 863 din
26 septembrie 2005 și modificat prin Ordonanța de

urgență a Guvernului nr. 129/2005 pentru modificarea și
completarea Ordonanței Guvernului nr. 92/2003 privind
Codul de procedură fiscală, publicată în Monitorul Oficial al
României, Partea I, nr. 887 din 4 octombrie 2005.
Art. 132 alin. (3) din Codul de procedură fiscală,
devenit, în urma republicării, art. 133 alin. (3), are în
prezent următorul conținut: î(3) Creanțele bugetare care se
încasează, se administrează, se contabilizează și se utilizează
de instituțiile publice, precum și de Banca de Export-Import a
României EXIMBANK — S.A., provenite din venituri proprii sau
din fondurile alocate de la bugetul de stat, precum și cele
rezultate din raporturi juridice contractuale se execută prin
organe proprii, acestea fiind abilitate să ducă la îndeplinire
măsurile asigurătorii și să efectueze procedura de executare
silită, potrivit prevederilor prezentului cod.“
Art. 136 alin. (1) din Codul de procedură fiscală a
devenit art. 137 alin. (1), cu același conținut: î(1) Executarea
silită a creanțelor fiscale se efectuează în temeiul unui titlu
executoriu emis potrivit prevederilor prezentului cod de către
organul de executare competent în a cărui rază teritorială își
are domiciliul fiscal debitorul sau al unui înscris care, potrivit
legii, constituie titlu executoriu.“
Dispozițiile art. 403 alin. 1 din Codul de procedură civilă
au următorul cuprins: îPână la soluționarea contestației la
executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în
care legea dispune altfel.“
În opinia autorului excepției, prevederile art. 133
alin. (3) și art. 137 alin. (1) din Codul de procedură fiscală
contravin dispozițiilor constituționale cuprinse în art. 16
alin. (1) și (2), referitoare la egalitatea în drepturi, art. 21 —
Accesul liber la justiție, art. 44 alin. (1) teza întâi și alin. (2)
teza întâi, privind garantarea și ocrotirea proprietății private,
art. 45 — Libertatea economică și art. 53 — Restrângerea
exercițiului unor drepturi sau al unor libertăți.
În ceea ce privește prevederile art. 403 alin. 1 din
Codul de procedură civilă, acestea sunt considerate a fi
contrare dispozițiilor art. 16 alin. (1) din Constituție,
referitoare la egalitatea cetățenilor în fața legii și a
autorităților publice, și art. 21 — Accesul liber la justiție.
Examinând excepția de neconstituționalitate, Curtea
reține următoarele:
I. În ceea ce privește dispozițiile art. 133 alin. (3) și
art. 137 alin. (1) din Codul de procedură fiscală, Curtea
constată că nu poate fi reținută susținerea potrivit căreia
prevederile legale criticate creează o inegalitate juridică
între autoritățile publice locale și contribuabilii persoane
juridice, în ceea ce privește modalitatea de constituire a
titlurilor executorii, deoarece principiul constituțional
consacrat de art. 16 alin. (1) și (2) din Legea
fundamentală se referă la egalitatea în drepturi a
cetățenilor în fața legii și a autorităților publice și nu la
egalitatea cetățenilor cu autoritățile publice.
De asemenea, Curtea constată că nu este întemeiată
susținerea referitoare la încălcarea dispozițiilor art. 21 din
Constituție, privind liberul acces la justiție, prin pretinsa
excludere a controlului instanței de judecată asupra
constituirii titlului executoriu în materia executării silite a
creanțelor bugetare, dat fiind faptul că legiuitorul a
reglementat posibilitatea persoanelor interesate de a
contesta orice act de executare silită, în condițiile
procedurale stabilite de lege. Astfel, potrivit art. 169 alin. (3)
și (4) din Codul de procedură fiscală: î(3) Contestația poate
fi făcută și împotriva titlului executoriu în temeiul căruia a fost
pornită executarea, în cazul în care acest titlu nu este o
hotărâre dată de o instanță judecătorească sau de alt organ

MONITORUL OFICIAL AL ROMÂNIEI, PARTEA I, Nr. 176/23.II.2006
jurisdicțional și dacă pentru contestarea lui nu există o altă
procedură prevăzută de lege.
(4) Contestația se introduce la instanța judecătorească
competentă și se judecă în procedură de urgență“.
Pentru aceleași considerente nu pot fi reținute nici
încălcarea principiilor constituționale ale ocrotirii dreptului de
proprietate privată și libertății economice și nici condițiile
restrângerii exercițiului unor drepturi sau al unor libertăți.
II. Curtea constată că prevederile art. 403 alin. 1 din
Codul de procedură civilă au mai făcut obiect al controlului
de constituționalitate, prin raportare și la art. 16 și 21 din
Constituție.
Astfel, prin Decizia nr. 108 din 22 februarie 2005,
publicată în Monitorul Oficial al României, Partea I, nr. 238
din 22 martie 2005, Curtea, respingând excepția, a statuat
că plata cauțiunii nu constituie o condiție de admisibilitate
a contestației la executare, ci este instituită de legiuitor

9

exclusiv pentru a putea solicita suspendarea executării
silite, astfel încât nu poate fi calificată ca o modalitate de
a restrânge accesul liber la justiție.
De asemenea, în ceea ce privește pretinsa încălcare a
principiului constituțional al egalității în drepturi, Curtea a
statuat, prin Decizia nr. 289 din 1 iulie 2004, publicată în
Monitorul Oficial al României, Partea I, nr. 908 din
6 octombrie 2004, că dispozițiile art. 403 alin. 1 din Codul
de procedură civilă se aplică tuturor celor aflați în situația
prevăzută în ipoteza normei legale, fără nici o discriminare
pe considerente arbitrare, astfel încât nu este îndreptățită
calificarea acestei reglementări ca fiind neconstituțională.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 133 alin. (3) și art. 137 alin. (1) din Codul de
procedură fiscală și ale art. 403 alin. 1 din Codul de procedură civilă, excepție ridicată de Societatea Comercială îZach
& Son“ — S.R.L. din Iași în Dosarul nr. 6.083/2005 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Irina Loredana Lăpădat
CURTEA CONSTITUȚIONALĂ

D E C I Z I A Nr. 72
din 2 februarie 2006

referitoare la excepția de neconstituționalitate a dispozițiilor Ordonanței Guvernului nr. 5/2001
privind procedura somației de plată
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Antonia Constantin
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței Guvernului nr. 5/2001
privind procedura somației de plată, excepție ridicată de
Societatea Comercială îDanubiana“ — S.A. din PopeștiLeordeni în Dosarul nr. 4.786/2005 al Tribunalului București —
Secția a VI-a comercială.
La apelul nominal răspunde avocat Cristian Drăghici, cu
delegație la dosar, pentru Utraco Holland BV, lipsă fiind
autorul excepției, față de care procedura de citare este
legal îndeplinită.

Cauza fiind în stare de judecată, reprezentantul Utraco
Holland BV solicită respingerea excepției, invocând
jurisprudența constantă a Curții Constituționale.
Reprezentantul Ministerului Public solicită respingerea
excepției de neconstituționalitate ca neîntemeiată, invocând
în acest sens jurisprudența în materie a Curții
Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 24 octombrie 2005, pronunțată în
Dosarul nr. 4.786/2005, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor Ordonanței Guvernului
nr. 5/2001 privind procedura somației de plată. Excepția a
fost ridicată de Societatea Comercială îDanubiana“ — S.A.
din Popești-Leordeni într-o cauză având ca obiect
soluționarea cererii creditoarei Utraco Holland BV de
emitere a unei somații de plată către debitoarea — autor al
excepției de neconstituționalitate.
În motivarea excepției de neconstituționalitate autorul
acesteia susține că Ordonanța Guvernului nr. 5/2001,

10

MONITORUL OFICIAL AL ROMÂNIEI, PARTEA I, Nr. 176/23.II.2006

instituind o procedură sumară, fără posibilitatea administrării
unui probatoriu complex, permite instanței să emită
ordonanța care va conține somația de plată către debitor,
apreciind însă aproximativ atât în ceea ce privește sumele,
cât și cu privire la caracterul cert, lichid și exigibil al
creanței, soluționând cauza numai pe baza susținerilor
creditoarei și pe baza înscrisurilor depuse la dosar, fără ca
debitorul să poată folosi în favoarea sa toate probele
prevăzute de Codul de procedură civilă. De asemenea,
susține că sunt neconstituționale dispozițiile care prevăd că
ordonanța care conține somația de plată poate fi atacată
numai cu o acțiune în anulare, iar nu și cu recurs.
Tribunalul București — Secția a VI-a comercială și-a
exprimat opinia în sensul că dispozițiile Ordonanței
Guvernului nr. 5/2001 sunt constituționale, întrucât
procedura somației de plată, tocmai datorită caracterului
său urgent, cât și faptului că privește creanțe constatate
printr-un înscris însușit de părți, prevede soluționarea
litigiului numai pe baza înscrisurilor, înfățișate atât de
creditor, cât și de debitor, acesta fiind și motivul pentru
care mijloacele de apărare puse la dispoziția ambelor părți
sunt limitate.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, invocând jurisprudența constantă a Curții
Constituționale în această materie.
Avocatul Poporului consideră că dispozițiile legale
criticate nu contravin prevederilor constituționale, așa cum
a statuat și Curtea Constituțională în jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței Guvernului nr. 5/2001 privind
procedura somației de plată (publicată în Monitorul Oficial
al României, Partea I, nr. 422 din 30 iulie 2001), aprobată
cu modificări prin Legea nr. 295/2002 (publicată în

Monitorul Oficial al României, Partea I, nr. 380 din 5 iunie
2002), cu modificările și completările ulterioare.
Autorul excepției susține că dispozițiile legale atacate
contravin următoarelor prevederi din Constituția României:
art. 16 alin. (1) și (2) privind egalitatea în drepturi, art. 20
referitor la tratatele internaționale privind drepturile omului,
art. 21 alin. (1)—(3) privind accesul liber la justiție, art. 24
alin. (1) referitor la dreptul la apărare, art. 53 privind
restrângerea exercițiului unor drepturi sau al unor libertăți,
art. 126 privind instanțele judecătorești și art. 135 alin. (2)
privind economia de piață. De asemenea, consideră că
sunt încălcate și prevederile art. 6 paragraful 1 din
Convenția pentru apărarea drepturilor omului și a libertăților
fundamentale referitoare la dreptul la un proces echitabil.
Analizând excepția de neconstituționalitate, Curtea
constată că a fost sesizată în numeroase cazuri cu
excepția de neconstituționalitate a Ordonanței Guvernului
nr. 5/2001, în ansamblu, ori a principalelor dispoziții ale
acesteia, criticile de neconstituționalitate fiind similare cu
cele din cauza de față.
Astfel, prin Decizia nr. 219/2005, publicată în Monitorul
Oficial al României, Partea I nr. 468 din 2 iunie 2005,
Curtea a statuat, în esență, că Ordonanța Guvernului
nr. 5/2001 reglementează o procedură specială, simplificată
și accelerată pentru recuperarea creanțelor al căror
caracter cert, lichid și exigibil rezultă din înscrisuri, iar
acest caracter special al procedurii a determinat limitarea
mijloacelor de probă utilizabile la înscrisuri, în prima fază,
completate ulterior cu explicațiile și lămuririle date de părți,
limitarea fiind deopotrivă valabilă pentru ambele părți, în
condiții identice pentru exercitarea dreptului la apărare.
Cu privire la susținerile autorului excepției referitoare la
pretinsa încălcare a dreptului la un proces echitabil,
prevăzut de art. 21 din Constituție și de art. 6 paragraful 1
din Convenția pentru apărarea drepturilor omului și a
libertăților fundamentale, prin Decizia nr. 497/2005,
publicată în Monitorul Oficial al României, Partea I nr. 1.003
din 11 noiembrie 2005, Curtea a reținut că textele de lege
criticate conțin norme de procedură asupra cărora
legiuitorul este suveran a legifera, în temeiul art. 126
alin. (2) din Constituție, evident cu respectarea drepturilor
și libertăților fundamentale. Referitor la căile de atac, s-a
reținut, pe de o parte, că ordonanța constituie titlu
executoriu, iar împotriva acestuia debitorul poate formula
contestație la executare potrivit normelor Codului de
procedură civilă, iar pe de altă parte, că ordonanța nu are
autoritate de lucru judecat față de fondul raporturilor
juridice dintre părți.
Neintervenind elemente noi de natură să determine
reconsiderarea jurisprudenței Curții, argumentele și soluția
acestei decizii sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței Guvernului nr. 5/2001 privind procedura
somației de plată, excepție ridicată de Societatea Comercială îDanubiana“ — S.A. din Popești-Leordeni în Dosarul
nr. 4.786/2005 al Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Ioana Marilena Chiorean

MONITORUL OFICIAL AL ROMÂNIEI, PARTEA I, Nr. 176/23.II.2006

11

CURTEA CONSTITUȚIONALĂ

D E C I Z I A Nr. 94
din 7 februarie 2006

referitoare la excepția de neconstituționalitate a dispozițiilor art. 3851 alin. 1 lit. e)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3851 alin. 1 lit. e) din Codul
de procedură penală, excepție ridicată de Mircea Laurențiu
Onea în Dosarul nr. 3.506/2005 al Înaltei Curți de Casație
și Justiție — Secția penală.
La apelul nominal răspunde autorul excepției personal și
asistat de domnul avocat Gheorghiță Mateuț, cu delegație
la dosar.
Apărătorul autorului excepției solicită admiterea acesteia
arătând că, deși textul legal criticat a mai fost supus
controlului de contencios constituțional, ar trebui reanalizat
și prin prisma dispozițiilor din Legea fundamentală și din
Convenția pentru apărarea drepturilor omului și a libertăților
fundamentale invocate în această cauză.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece nu au intervenit elemente noi care
să justifice schimbarea jurisprudenței Curții Constituționale
în materie.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2005, pronunțată în
Dosarul nr. 3.506/2005, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a prevederilor art. 3851 alin. 1 lit. e)
din Codul de procedură penală, excepție ridicată de Mircea
Laurențiu Onea în dosarul de mai sus având ca obiect
soluționarea unui recurs în materie penală.
În motivarea excepției de neconstituționalitate autorul
acesteia susține că, de vreme ce atât în doctrină, cât și în
jurisprudență s-a recunoscut că, în materie penală, liberul
acces la justiție se rezumă la garantarea dreptului la
apărare al inculpatului în tot cursul procesului, inclusiv
dreptul de a se folosi de toate căile de atac, nu există
argumente suficient de convingătoare care să justifice,
potrivit textului legal criticat, exceptarea de la calea de atac
a recursului a deciziilor prin care s-a dispus rejudecarea
cauzei.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, deoarece art. 3851 alin. 1 lit. e) din Codul de
procedură penală nu vine în contradicție cu dispozițiile din
Legea fundamentală invocate ca fiind încălcate. Decizia prin
care instanța de apel desființează sentința primei instanțe

și dispune rejudecarea cauzei de aceeași instanță ori de
instanța competentă nu este o soluție prin care se
soluționează fondul cauzei. Este, astfel, firească opțiunea
legiuitorului de a nu prelungi durata procedurii judiciare
penale în situația în care instanța de control a dispus
rejudecarea cauzei de prima instanță, aceasta fiind cea
care va lua o hotărâre asupra fondului cauzei, hotărâre ce
este apoi supusă căilor de atac prevăzute de lege.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Avocatul Poporului consideră că excepția de
neconstituționalitate este neîntemeiată, deoarece legiuitorul
poate institui, în considerarea unor situații deosebite, reguli
speciale de procedură, cum ar fi cele referitoare la
hotărârile judecătorești supuse recursului, astfel încât
accesul la justiție nu înseamnă accesul, în toate cazurile, la
toate structurile judecătorești și la toate căile de atac. De
asemenea, noțiunea de proces echitabil nu implică în mod
imperios existența mai multor grade de jurisdicție și nici
posibilitatea exercitării căilor de atac de către toate părțile
din proces. Prin instituirea caracterului irevocabil al
deciziilor prin care s-a dispus rejudecarea cauzelor nu se
aduce atingere dreptului la un proces echitabil, ci,
dimpotrivă, se oferă tuturor părților interesate exercitarea
acestui drept în condiții de echitate, întrucât, de vreme ce
se procedează la o nouă judecată asupra fondului, partea
interesată are posibilitatea să-și valorifice toate drepturile și
interesele sale legitime, fără nici un fel de limitări.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3851 alin. 1 lit. e) din Codul de procedură
penală, cu următorul conținut:
îPot fi atacate cu recurs:
e) deciziile pronunțate, ca instanțe de apel, de tribunale,
tribunale militare teritoriale, curți de apel și Curtea Militară de
Apel, cu excepția deciziilor prin care s-a dispus rejudecarea
cauzelor. [...]“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (1) și (2) privind dreptul
oricărei persoane de a se adresa justiției pentru apărarea

12

MONITORUL OFICIAL AL ROMÂNIEI, PARTEA I, Nr. 176/23.II.2006

drepturilor, a libertăților și a intereselor legitime, art. 129
privind folosirea căilor de atac, art. 11 alin. (1) și (2)
privind obligativitatea statului de a îndeplini cu bunăcredință obligațiile ce-i revin prin tratatele ratificate de
Parlament, art. 20 referitoare la tratatele internaționale
privind drepturile omului, precum și ale art. 6 din Convenția
pentru apărarea drepturilor omului și a libertăților
fundamentale referitoare la dreptul la un proces echitabil.
Examinând excepția de neconstituționalitate, Curtea
constată că dispozițiile art. 3851 alin. 1 lit. e) din Codul de
procedură penală au mai fost supuse controlului de
constituționalitate, prin raportare la aceleași dispoziții
constituționale și convenționale invocate și în prezenta
cauză și cu motivări similare. Astfel, de exemplu, prin
Decizia nr. 481 din 9 noiembrie 2004, publicată în Monitorul
Oficial al României, Partea I, nr. 1.143 din 2 decembrie
2004, și Decizia nr. 35 din 25 ianuarie 2005, publicată în
Monitorul Oficial al României, Partea I, nr. 158 din
22 februarie 2005, Curtea Constituțională a respins aceste
excepții de neconstituționalitate ca neîntemeiate, pentru
considerentele acolo arătate.

Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
De altfel, și Curtea de la Strasbourg a constatat prin
Hotărârea Kreuz contra Poloniei (19 iunie 2001) că, în
conformitate cu jurisprudența sa anterioară, liberul acces la
justiție nu este un drept absolut, el pretându-se la anumite
limitări implicit admise, statului revenindu-i sarcina de a
reglementa exercițiul acestui drept.
Cu privire la existența unei a doua căi de atac (recurs)
în materie penală, Curtea de la Strasbourg a reamintit în
cauza Krombach contra Franței din 13 februarie 2001 că
statele dispun, în principiu, de o largă marjă de apreciere
pentru a decide modalitățile de exercițiu al dreptului
prevăzut de art. 2 din Protocolul nr. 7 la Convenția pentru
apărarea drepturilor omului și a libertăților fundamentale.
Totuși, limitările aduse de către legislațiile interne dreptului
la recurs trebuie, prin analogie cu liberul acces la justiție
consacrat de art. 6 paragraful 1 din Convenție, să urmărească
un scop legitim și să nu aducă atingere substanței
dreptului. Or, așa cum a statuat Curtea Constituțională în
jurisprudența sa, aceste cerințe au fost respectate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3851 alin. 1 lit. e) din Codul de procedură penală,
excepție ridicată de Mircea Laurențiu Onea în Dosarul nr. 3.506/2005 al Înaltei Curți de Casație și Justiție — Secția
penală.
Definitivă și general obligatorie.
Pronunțată în ședința publică din data de 7 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE
ALE

ALE

ORGANELOR

ADMINISTRAȚIEI

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 75 din 2 februarie 2006

DE

SPECIALITATE

PUBLICE

CENTRALE

MINISTERUL FINANȚELOR PUBLICE
Nr. 248 din 15 februarie 2006

ORDIN
privind acordarea de prime la exportul de vinuri
Văzând Referatul de aprobare nr. 78.136 din 25 ianuarie 2006 și Procesul-verbal nr. 78.101 din 20 ianuarie 2006,
având în vedere prevederile art. 3 din Hotărârea Guvernului nr. 1.518/2002 privind aprobarea mecanismului de acordare
a primelor de export de la bugetul de stat pentru produsele agroalimentare, cu modificările și completările ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, și al Hotărârii Guvernului nr. 208/2005 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
ministrul agriculturii, pădurilor și dezvoltării rurale și ministrul finanțelor publice emit următorul ordin:
Art. 1. — (1) Se aprobă acordarea unei prime de export
de 90 lei/hl, în limita cantității de 8.080 hl, la sortimentele
de vinuri cu denumire de origine controlată (DOC)

îmbuteliate și vinuri spumante îmbuteliate, corespunzătoare
codurilor tarifare prevăzute în anexa nr. 1, pentru toate
destinațiile, cu excepția țărilor membre ale Uniunii Europene.

13

MONITORUL OFICIAL AL ROMÂNIEI, PARTEA I, Nr. 176/23.II.2006
(2) Marfa trebuie să fie atestată de certificatul de
atestare a dreptului de comercializare a vinurilor cu
denumire de origine controlată, eliberat de Oficiul Național
al Denumirilor de Origine pentru Vinuri și Alte Produse
Vitivinicole (ONDOV), care va fi prezentat împreună cu
celelalte documente prevăzute în Hotărârea Guvernului
nr. 1.518/2002 privind aprobarea mecanismului de acordare
a primelor de export de la bugetul de stat pentru produsele
agroalimentare, cu modificările și completările ulterioare.
Art. 2. — (1) Prima de export se acordă pentru marfa
exportată după intrarea în vigoare a prezentului ordin și
încasată până la 31 decembrie 2006 inclusiv, în ordinea
cronologică a depunerii documentației pentru acordarea
primei de export la Agenția de Plăți și Intervenție pentru
Agricultură, denumită în continuare Agenție.
(2) Cererile pentru acordarea primei de export, însoțite
de documentația aferentă în conformitate cu prevederile
prezentului ordin și ale Hotărârii Guvernului nr. 1.518/2002,
vor fi prezentate la Agenție cât mai curând posibil de la
data încasării contravalorii în valută a exportului, dar nu
mai târziu de 15 ianuarie 2007.
(3) Anunțul privind gradul de alocare a acestei cantități,
în funcție de certificatele de export eliberate, va fi afișat
zilnic la sediul Agenției și pe site-ul acesteia.
Art. 3. — Beneficiarii primei de export sunt producătorii
agricoli care produc și exportă sortimentele de vinuri
prevăzute la art. 1 alin. (1), direct sau prin comisionari.

Art. 4. — (1) Depunerea cererilor și a documentației
aferente, plățile către agenții economici beneficiari, precum
și celelalte prevederi privind primele de export se
realizează conform prevederilor Hotărârii Guvernului
nr. 1.518/2002 și ale prezentului ordin.
(2) Deconturile justificative se întocmesc conform
modelului prevăzut în anexa nr. 2.
(3) Agenția, după verificare și aprobare, transmite
Ministerului Agriculturii, Pădurilor și Dezvoltării Rurale
Centralizatorul deconturilor justificative pentru acordarea
primei de export pentru vinuri, al cărui model este prevăzut
în anexa nr. 3.
(4) Ministerul Agriculturii, Pădurilor și Dezvoltării Rurale
aprobă Centralizatorul deconturilor justificative pentru
acordarea primei de export pentru vinuri, pe care îl
transmite Ministerului Finanțelor Publice, împreună cu
cererea de deschidere a creditelor bugetare.
(5) După aprobarea de către Ministerul Finanțelor
Publice a cererii pentru deschiderea creditelor bugetare, se
alimentează contul Agenției, care, pe baza deconturilor
aprobate, efectuează plățile.
Art. 5. — Anexele nr. 1—3 fac parte integrantă din
prezentul ordin.
Art. 6. — Prezentul ordin va fi publicat în Monitorul
Oficial al României, Partea I, și va intra în vigoare la data
de 1 martie 2006.

Ministrul agriculturii, pădurilor și dezvoltării rurale,

Ministrul finanțelor publice,

Gheorghe Flutur

Sebastian Teodor Gheorghe Vlădescu
ANEXA Nr. 1

Codul
tarifar

Denumirea mărfii

22.04

Vinuri din struguri proaspeți, inclusiv vinurile îmbogățite cu alcool; must din
struguri, altul decât cel de la poziția 20.09:
2204.10
- Vinuri spumoase:
-- Având titru alcoolic volumic de minimum 8,5% vol:
ex. 2204.10.19 ---- Altele (Vin spumant)
2204.21
-- În recipiente cu un conținut de maximum 2 l:
--- Altele:
---- Având concentrația de alcool în funcție de volum de maximum 13% vol:
----- Vinuri de calitate produse în regiuni determinate:
------ Vinuri albe:
2204.21.38
------- Altele
------ Altele:
2204.21.78
------- Altele
----- Altele:
2204.21.79
------ Vinuri albe
2204.21.80
------ Altele
---- Având titru alcoolic volumic peste 13% vol, dar maximum 15% vol:
----- Vinuri de calitate produse în regiuni determinate:
------ Vinuri albe
2204.21.82
------- Altele
2204.21.83
------ Altele
Cu prefixul îex“ a fost marcată situația în care din întregul cod tarifar este supusă
prevederilor prezentului ordin numai grupa produsului denumit între paranteze.

14

MONITORUL OFICIAL AL ROMÂNIEI, PARTEA I, Nr. 176/23.II.2006
ANEXA Nr. 2

Aprobat,
Agenția de Plăți și Intervenție pentru Agricultură
Director general,
.................................................
Denumirea operatorului economic ..........................................
Sediul ........................................................................................
Codul fiscal ..............................................................................
Numărul de înmatriculare în registrul comerțului ..................
Contul ......................................................................................
Trezoreria ................................................................................

DECONT JUSTIFICATIV
Nr.
crt.

1.

Specificația

U.M.

Export vin ......................................................................

Cantitatea

Valoarea

hl

Factura externă nr. ......................................................
din data de ..................................................................

2.

x

Declarația vamală nr. ..................................................
din data de ..................................................................
Export pentru care s-a încasat contravaloarea în valută

x
hl

Extras de cont din data de ........................................

x
x

3.

Pentru factura externă nr. ..........................................
din data de ..................................................................
Prima unitară de export................................................

lei

4.

Prima cuvenită total ......................................................

lei

x

90

Semnături autorizate
.......................................................
ANEXA Nr. 3

Se aprobă.
Ordonator principal de credite,
AGENȚIA DE PLĂȚI ȘI INTERVENȚIE PENTRU AGRICULTURĂ

CENTRALIZATORUL

deconturilor justificative pentru acordarea primei de export pentru vinuri
Nr.
crt.

Beneficiari

Cantitatea exportată
— hl —

Director general,
.......................................................

Prima de export
— 90 lei/hl —

Total valoare prime
— lei —

MONITORUL OFICIAL AL ROMÂNIEI, PARTEA I, Nr. 176/23.II.2006

15

MINISTERUL SĂNĂTĂȚII

MINISTERUL ADMINISTRAȚIEI ȘI INTERNELOR

Nr. 94 din 8 februarie 2006

Nr. 1.201 din 22 februarie 2006

ORDIN
privind modificarea art. 7 din anexa la Ordinul ministrului sănătății și familiei
și al ministrului administrației publice nr. 449/410/2001 pentru aprobarea Normelor metodologice
privind acordarea gratuită de lapte praf pentru copiii cu vârste cuprinse între 0—12 luni
care nu beneficiază de lapte matern
În temeiul prevederilor art. 3 din Legea nr. 321/2001 privind acordarea gratuită de lapte praf pentru copii cu
vârste cuprinse între 0—12 luni,
având în vedere prevederile art. 7 alin. (4) din Hotărârea Guvernului nr. 168/2005 privind organizarea și
funcționarea Ministerului Sănătății, cu modificările și completările ulterioare, și ale art. 9 alin. (4) din Ordonanța de urgență
a Guvernului nr. 63/2003 privind organizarea și funcționarea Ministerului Administrației și Internelor, aprobată cu modificări
și completări prin Legea nr. 604/2003, cu modificările ulterioare,
văzând Referatul comun de aprobare nr. E.N. 6.956/2006,
ministrul sănătății și ministrul administrației și internelor emit următorul ordin:
Art. I. — Articolul 7 din anexa la Ordinul ministrului
sănătății și familiei și al ministrului administrației publice
nr. 449/410/2001 pentru aprobarea Normelor metodologice
privind acordarea gratuită de lapte praf pentru copiii cu
vârste cuprinse între 0—12 luni care nu beneficiază de
lapte matern, publicat în Monitorul Oficial al României,
Partea I, nr. 371 din 10 iulie 2001, cu modificările
ulterioare, se modifică și va avea următorul cuprins:

îArt. 7. — Pentru copiii cu vârste cuprinse între 0—
12 luni care nu beneficiază de lapte matern, laptele praf se
achiziționează în conformitate cu legislația în vigoare, prin
licitație organizată de Ministerul Sănătății și/sau direcțiile de
sănătate publică județene, respectiv a municipiului
București. Autoritățile contractante sunt direcțiile de sănătate
publică județene, respectiv a municipiului București.“
Art. II. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu

Ministrul administrației și internelor,
Vasile Blaga

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea Normelor metodologice privind exercitarea auditului public intern
în cadrul Casei Naționale de Asigurări de Sănătate și al caselor de asigurări de sănătate
Având în vedere:
— prevederile Legii nr. 672/2002 privind auditul public intern;
— Adresa Ministerului Finanțelor Publice — Unitatea Centrală de Armonizare pentru Auditul Public Intern
nr. 420.783 din 25 ianuarie 2006, prin care sunt avizate Normele metodologice privind exercitarea auditului public intern
în cadrul Casei Naționale de Asigurări de Sănătate și al caselor de asigurări de sănătate,
în temeiul prevederilor art. 60 alin. (2) și ale art. 77 alin. (1) lit. b) din Ordonanța de urgență a Guvernului
nr. 150/2002 privind organizarea și funcționarea sistemului de asigurări sociale de sănătate, cu modificările și completările
ulterioare,
președintele Casei Naționale de Asigurări de Sănătate emite următorul ordin:
Art. 1. — Se aprobă Normele metodologice
privind exercitarea auditului public intern în cadrul
Casei Naționale de Asigurări de Sănătate și al

caselor de asigurări de sănătate, prevăzute în
anexa*) care face parte integrantă din prezentul
ordin.

*) Anexa se publică ulterior în Monitorul Oficial al României, Partea I, nr. 176 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 176/23.II.2006

Art. 2. — Direcția audit public intern din cadrul Casei
Naționale de Asigurări de Sănătate, precum și celelalte
structuri subordonate vor duce la îndeplinire prevederile
prezentului ordin.
Art. 3. — Începând cu data publicării în Monitorul Oficial

al României, Partea I, a prezentului ordin orice dispoziție
contrară își încetează aplicabilitatea.
Art. 4. — Prezentul ordin va fi publicat în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București, 1 februarie 2006.
Nr. 38.

´
RECTIFICĂRI
În Hotărârea Guvernului nr. 1.403/2005 privind acceptarea
Guvernul României în numele statului român, publicată în Monitorul
din 25 noiembrie 2005, se face următoarea rectificare (care nu
Partea I):
— în cuprinsul celor două anexe, la titlul ultimei coloane din
(mii euro)“ se va citi: îTotal valoare/localitate (euro)“.

donației Guvernului Olandei de către
Oficial al României, Partea I, nr. 1.050
aparține Redacției îMonitorul Oficial“,
tabel, în loc de: îTotal valoare/localitate

´
În Hotărârea Guvernului nr. 20/2006 privind stabilirea numărului de permise de muncă ce pot fi
eliberate străinilor în anul 2006, publicată în Monitorul Oficial al României, Partea I, nr. 56 din 20 ianuarie
2006, se face următoarea rectificare (care nu aparține Redacției îMonitorul Oficial“, Partea I):
— la art. 2 alin. (2), în loc de: î... obligativitatea obținerii permisului de muncă se menține până la data de
1 ianuarie 2007.“ se va citi: î... obligativitatea obținerii permisului de muncă se menține în condițiile prevăzute
de lege.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 176/23.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113527]
ISSN 1453—4495

