PARTEA

Anul 174 (XVIII) — Nr. 798

I

Joi, 21 septembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

221. — Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare și
pentru siguranța alimentelor de stabilire și
implementare a cerințelor privind igiena hranei
pentru animale ..........................................................

2–15

1.146. — Ordin al ministrului sănătății publice privind
abrogarea unor ordine ale ministrului sănătății .....

16

2

MONITORUL OFICIAL AL ROMÂNIEI, PARTEA I, Nr. 798/21.IX.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare
și pentru siguranța alimentelor de stabilire și implementare a cerințelor
privind igiena hranei pentru animale
Având în vedere prevederile art. 10 lit. b) din Ordonanța Guvernului nr. 42/2004 privind
organizarea activității sanitar-veterinare și pentru siguranța alimentelor, aprobată cu modificări și
completări prin Legea nr. 215/2004, cu modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind
organizarea și funcționarea Autorității Naționale Sanitare Veterinare și pentru Siguranța Alimentelor
și a unităților din subordinea acesteia,
văzând Referatul de aprobare nr. 80.270 din 14 septembrie 2006, întocmit de Direcția de
control și coordonare a activității farmaceutice veterinare din cadrul Autorității Naționale Sanitare
Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite
următorul ordin:
Art. 1. — Se aprobă Norma sanitară veterinară și pentru siguranța alimentelor de stabilire și
implementare a cerințelor privind igiena hranei pentru animale, prevăzută în anexa care face parte
integrantă din prezentul ordin.
Art. 2. — Autoritatea Națională Sanitară Veterinară și pentru Siguranța Alimentelor, institutele
veterinare centrale și direcțiile sanitar-veterinare și pentru siguranța alimentelor județene și a
municipiului București vor duce la îndeplinire prevederile prezentului ordin.
Art. 3. — La data intrării în vigoare a prezentului ordin se abrogă orice alte dispoziții contrare.
Art. 4. — Prezentul ordin creează cadrul juridic necesar aplicării directe, de la data aderării, a
Regulamentului Parlamentului European și al Consiliului nr. 183/2005 (CE) de stabilire a cerințelor
privind igiena furajelor, publicat în Jurnalul Oficial al Comunităților Europene (JOCE) nr. L 35 din
8 februarie 2005, p. 1—22.
Art. 5. — Prezentul ordin va fi publicat în Monitorul Oficial al României, Partea I.
p. Președintele Autorității Naționale Sanitare Veterinare și pentru Siguranța Alimentelor,
Chețan Radu Roatiș
București, 15 septembrie 2006.
Nr. 221.
ANEXĂ

NORMĂ SANITARĂ VETERINARĂ ȘI PENTRU SIGURANȚA ALIMENTELOR
de stabilire și implementare a cerințelor privind igiena hranei pentru animale
CAPITOLUL I
Obiectul, domeniul de aplicare și definiții
ARTICOLUL 1

Prezenta normă sanitară veterinară și pentru siguranța alimentelor stabilește:
a) reguli generale privind igiena hranei pentru animale;
b) condiții și proceduri de asigurare a trasabilității hranei pentru animale;
c) condiții și proceduri de înregistrare și aprobare a unităților.
ARTICOLUL 2
Domeniul de aplicare

(1) Prezenta normă sanitară veterinară și pentru siguranța alimentelor se aplică:
a) în toate stadiile de activitate a operatorilor din sectorul hranei pentru animale, de la
producția primară a hranei pentru animale până la punerea pe piață a acesteia inclusiv;
b) hrănirii animalelor de la care se obțin produse alimentare;
c) importurilor de hrană pentru animale provenită din țări terțe și exporturilor de hrană pentru
animale în aceste țări.

MONITORUL OFICIAL AL ROMÂNIEI, PARTEA I, Nr. 798/21.IX.2006
(2) Prezenta normă sanitară veterinară și pentru siguranța alimentelor nu se aplică:
a) în cazul în care hrana pentru animale este produsă în gospodării individuale și este
destinată:
(i) hrănirii animalelor deținute în scopul obținerii de produse alimentare destinate
consumului propriu, familial;
(ii) hrănirii animalelor care nu sunt deținute în scopul obținerii de produse alimentare
destinate consumului propriu, familial.
b) hrănirii animalelor de la care se obțin produse alimentare destinate consumului familial sau
pentru activitățile menționate la art. 1 alin. (3) lit. c) din Regulile generale pentru igiena produselor
alimentare, aprobate prin Hotărârea Guvernului nr. 924/2005, publicată în Monitorul Oficial al
României, Partea I, nr. 804 din 5 septembrie 2005, ce creează cadrul juridic necesar aplicării
directe, de la data aderării, a Regulamentului Parlamentului European și al Consiliului
nr. 852/2004 (CE);
c) hrănirii animalelor care nu sunt deținute în scopul obținerii de produse alimentare;
d) furnizării directe, de către producător, fermelor de pe plan local a unor cantități mici din
producția primară de furaje, în scopul utilizării în cadrul acestor ferme;
e) vânzării cu amănuntul de hrană pentru animalele de companie.
(3) Autoritatea Națională Sanitară Veterinară și pentru Siguranța Alimentelor poate stabili
norme și reglementări pentru activitățile menționate la alin. (2), care să asigure realizarea
obiectivelor din prezenta normă sanitară veterinară și pentru siguranța alimentelor.
ARTICOLUL 3
Definiții

(1) Definițiile prevăzute în Legea nr. 150/2004 privind siguranța alimentelor și a hranei pentru
animale, publicată în Monitorul Oficial al României, Partea I, nr. 462 din 24 mai 2004, cu
modificările și completările ulterioare, ce creează cadrul juridic necesar aplicării directe, de la data
aderării, a Regulamentului Parlamentului European și al Consiliului nr. 178/2002 (CE), se aplică și
prezentei norme sanitare veterinare și pentru siguranța alimentelor, cu excepția termenilor și
expresiilor definite la alin. (2).
(2) În sensul prezentei norme sanitare veterinare și pentru siguranța alimentelor, termenii și
expresiile de mai jos se definesc astfel:
a) igiena hranei pentru animale — măsurile și condițiile necesare pentru a controla riscurile și a
garanta că hrana este corespunzătoare pentru consumul animal, luându-se în considerare
utilizarea prevăzută pentru aceasta;
b) operatorul din sectorul hranei pentru animale — persoana fizică sau juridică responsabilă de
garantarea respectării cerințelor prezentei norme sanitare veterinare și pentru siguranța alimentelor
în activitatea din sectorul hranei pentru animale, aflată sub controlul acestuia;
c) aditivi furajeri — substanțele sau microorganismele autorizate în conformitate cu Norma
sanitară veterinară și pentru siguranța alimentelor de implementare a reglementărilor pentru aditivii
utilizați în nutriția animalelor, aprobată prin Ordinul președintelui Autorității Naționale Sanitare
Veterinare și pentru Siguranța Alimentelor nr. 196/2006, publicat în Monitorul Oficial al României,
Partea I, nr. 741 din 30 august 2006, ce creează cadrul juridic necesar aplicării directe, de la
data aderării, a Regulamentului Parlamentului European și al Consiliului nr. 1.831/2003 (CE);
d) unitate — orice unitate din sectorul hranei pentru animale;
e) autoritate competentă centrală — Autoritatea Națională Sanitară Veterinară și pentru
Siguranța Alimentelor;
f) producția primară de hrană pentru animale — producția de produse agricole, incluzând în special
cultivarea, recoltarea, mulsul, creșterea animalelor (înainte de sacrificare) sau pescuitul, având ca
finalitate exclusivă produse care nu sunt supuse niciunei operațiuni de transformare după recoltare,
colectare ori captură, cu excepția tratamentului fizic simplu.
CAPITOLUL II
Obligații
ARTICOLUL 4
Obligații generale

(1) Operatorii din sectorul hranei pentru animale trebuie să se asigure că toate etapele
producției, procesării și distribuției aflate sub controlul lor sunt efectuate în conformitate cu
legislația comunitară, cu legislația națională și cu bunele practici și, în special, că sunt îndeplinite
cerințele în domeniul igienei, stabilite de prezenta normă sanitară veterinară și pentru siguranța
alimentelor.
(2) Atunci când sunt hrănite animale de la care se obțin produse alimentare, fermierii iau
măsuri și adoptă proceduri pentru a menține la un nivel minim riscul de contaminare biologică,
chimică și fizică a hranei pentru animale, a animalelor și produselor de origine animală.

3

4

MONITORUL OFICIAL AL ROMÂNIEI, PARTEA I, Nr. 798/21.IX.2006
ARTICOLUL 5
Obligații specifice

(1) Pentru operațiunile la nivelul producției primare de hrană pentru animale și pentru următoarele
operațiuni conexe:
a) transportul, depozitarea și manipularea produselor primare la locul de producție;
b) operațiunile de transport destinate livrării produselor primare de la locul de producție către o
unitate;
c) amestecarea hranei pentru animale pentru nevoile exclusive ale exploatației proprii fără
utilizarea de aditivi sau de premixuri de aditivi, cu excepția aditivilor utilizați pentru însilozare,
operatorii din sectorul hranei pentru animale se conformează prevederilor din anexa nr. 1, atunci
când sunt aplicabile pentru operațiunile respective.
(2) Pentru alte operațiuni decât cele menționate la alin. (1), inclusiv amestecarea hranei pentru
animale pentru nevoile exclusive ale exploatației proprii, atunci când se utilizează aditivi sau
premixuri de aditivi, cu excepția aditivilor pentru însilozare, fabricanții din sectorul hranei pentru
animale se conformează prevederilor din anexa nr. 2, atunci când sunt aplicabile pentru
operațiunile respective.
(3) Operatorii din sectorul hranei pentru animale trebuie:
a) să se conformeze criteriilor microbiologice specifice;
b) să ia măsurile sau să adopte procedurile necesare îndeplinirii unor obiective specifice.
Criteriile și obiectivele menționate la lit. a) și b) se aplică în conformitate cu cerințele Uniunii
Europene.
(4) Operatorii din sectorul hranei pentru animale pot utiliza ghidurile prevăzute în cap. III în
scopul îndeplinirii obligațiilor care decurg din prevederile prezentei norme sanitare veterinare și
pentru siguranța alimentelor.
(5) Fermierii trebuie să se conformeze dispozițiilor anexei nr. 3 în ceea ce privește hrănirea
animalelor de la care se obțin produse alimentare.
(6) Operatorii din sectorul hranei pentru animale și fermierii trebuie să își procure și să
utilizeze numai hrană pentru animale provenită din unități înregistrate și/sau aprobate în
conformitate cu prezenta normă sanitară veterinară și pentru siguranța alimentelor.
ARTICOLUL 6
Sistem de analiză a riscurilor și puncte critice de control (HACCP)

(1) Operatorii din sectorul hranei pentru animale, care efectuează alte operațiuni decât cele
menționate la art. 5 alin. (1), stabilesc, implementează și mențin una sau mai multe proceduri
scrise permanente, bazate pe principiile HACCP.
(2) Principiile HACCP sunt următoarele:
a) identificarea oricăror riscuri care trebuie să fie prevenite, eliminate sau reduse la un nivel
acceptabil;
b) identificarea punctelor critice de control la etapa sau etapele la nivelul cărora un control
este indispensabil pentru prevenirea ori eliminarea unui risc sau pentru reducerea acestuia la un
nivel acceptabil;
c) stabilirea limitelor critice în punctele critice de control, care diferențiază acceptabilitatea de
inacceptabilitate, în scopul prevenirii, eliminării sau reducerii riscurilor identificate;
d) stabilirea și implementarea unor proceduri de monitorizare eficiente în punctele critice de
control;
e) stabilirea acțiunilor corective atunci când monitorizarea indică faptul că un punct critic de control
nu este sub control;
f) stabilirea procedurilor destinate verificării caracterului complet și eficient al măsurilor descrise
la lit. a)—e). Procedurile de verificare se efectuează periodic;
g) întocmirea unor documente și evidențe, proporțional cu natura și capacitatea întreprinderii
din sectorul hranei pentru animale, pentru a dovedi aplicarea eficientă a măsurilor definite la
lit. a)—f).
(3) Atunci când se aduce o modificare unui produs, unui proces sau unei etape a producției,
procesării, depozitării și distribuției, operatorii din sectorul hranei pentru animale trebuie să își
revizuiască procedura și să aducă modificările necesare.
(4) În cadrul sistemului de proceduri menționat la alin. (1), operatorii din sectorul hranei pentru
animale pot utiliza, în paralel cu ghidurile privind aplicarea principiilor HACCP, ghiduri de bună
practică elaborate în conformitate cu art. 20.
(5) Autoritatea Națională Sanitară Veterinară și pentru Siguranța Alimentelor poate adopta
măsuri pentru facilitarea implementării prezentului articol, inclusiv pentru întreprinderile mici, în
conformitate cu cerințele Uniunii Europene.

MONITORUL OFICIAL AL ROMÂNIEI, PARTEA I, Nr. 798/21.IX.2006
ARTICOLUL 7
Documente referitoare la sistemul HACCP

(1) Operatorii din sectorul hranei pentru animale trebuie:
a) să furnizeze autorității competente, în forma solicitată de aceasta, dovada respectării
prevederilor art. 6;
b) să actualizeze în permanență toate documentele care descriu procedurile elaborate în
conformitate cu prevederile art. 6.
(2) Autoritatea competentă va lua în considerare natura și capacitatea întreprinderii din sectorul
hranei pentru animale, atunci când stabilește cerințele în forma la care se referă alin. (1) lit. a).
(3) Proceduri detaliate pentru implementarea prezentului articol pot fi adoptate în conformitate
cu cerințele Uniunii Europene. Astfel de proceduri pot facilita implementarea principiilor HACCP
elaborate în conformitate cu prevederile cap. III de către anumiți operatori din sectorul hranei
pentru animale, în vederea îndeplinirii prevederilor art. 6 alin. (1).
ARTICOLUL 8
Garanții financiare

(1) Operatorii din sectorul hranei pentru animale sunt răspunzători de orice nerespectare a
legislației relevante din domeniul siguranței hranei pentru animale.
(2) În sensul art. 5 alin. (2), operatorii trebuie să dovedească faptul că au constituit, la data
aderării României la Uniunea Europeană, garanțiile financiare obligatorii solicitate în baza legislației
comunitare și naționale. Aceste garanții trebuie să acopere costurile totale pentru care fabricanții
pot fi făcuți răspunzători ca o consecință directă a retragerii de pe piață, a tratării și/sau a
distrugerii hranei pentru animale, a animalelor și a produselor alimentare care sunt obținute de la
acestea.
ARTICOLUL 9
Controale oficiale, notificare și înregistrare

(1) Operatorii din sectorul hranei pentru animale cooperează cu autoritățile competente în
conformitate cu legislația comunitară relevantă și cu legislația națională.
(2) Operatorii din sectorul hranei pentru animale trebuie:
a) să notifice direcției sanitare veterinare și pentru siguranța alimentelor județene/a municipiului
București (autoritatea competentă la nivel local), în vederea înregistrării, în forma solicitată de
aceasta, toate unitățile aflate sub controlul acestora, implicate în oricare etapă a producției,
procesării, depozitării, transportului sau distribuirii hranei pentru animale;
b) să furnizeze autorității competente la nivel local informații actualizate privind toate unitățile
aflate sub controlul acestora, menționate la lit. a), inclusiv notificându-i acesteia orice modificare
semnificativă a activităților și orice închidere a unei unități existente.
(3) Autoritatea competentă la nivel local are obligația de a ține evidența unităților din sectorul
hranei pentru animale într-un registru special și de a comunica Autorității Naționale Sanitare
Veterinare și pentru Siguranța Alimentelor catagrafia actualizată a acestor unități.
ARTICOLUL 10
Aprobarea unităților din sectorul hranei pentru animale

(1) Autoritatea competentă la nivel local eliberează, dacă sunt întrunite toate cerințele
prevăzute de legislația în vigoare, aprobări pentru unitățile care efectuează una dintre următoarele
activități:
a) fabricarea și/sau punerea pe piață a aditivilor furajeri menționați în norma sanitară veterinară
și pentru siguranța alimentelor aprobată prin Ordinul președintelui Autorității Naționale Sanitare
Veterinare și pentru Siguranța Alimentelor nr. 196/2006 sau a produselor reglementate de Norma
sanitară veterinară privind anumite produse utilizate în nutriția animalelor, aprobată prin Ordinul
președintelui Autorității Naționale Sanitare Veterinare și pentru Siguranța Alimentelor nr. 143/2006,
publicat în Monitorul Oficial al României, Partea I, nr. 630 din 21 iulie 2006, ce transpune în
legislația națională Directiva Consiliului nr. 82/471/CEE și menționate în cap. 1 al anexei nr. 4;
b) fabricarea și/sau punerea pe piață a premixurilor preparate cu ajutorul aditivilor furajeri,
menționați în cap. 2 al anexei nr. 4;
c) fabricarea pentru punerea pe piață sau producția, pentru nevoile exclusive ale exploatației
proprii, de furaje combinate, utilizând aditivi furajeri sau premixuri care conțin aditivi furajeri și care
sunt menționați în cap. 3 al anexei nr. 4.
(2) Aprobarea poate fi solicitată în baza legislației naționale sau în baza unui regulament
adoptat în conformitate cu procedura comunitară.

5

6

MONITORUL OFICIAL AL ROMÂNIEI, PARTEA I, Nr. 798/21.IX.2006
ARTICOLUL 11
Cerințe

Operatorii din sectorul hranei pentru animale nu trebuie să efectueze nicio activitate fără:
a) să fie înregistrați în conformitate cu prevederile art. 9; sau
b) să dețină aprobare, după caz, în conformitate cu prevederile art. 10.
ARTICOLUL 12
Informații referitoare la normele naționale de aprobare a unităților

Autoritatea Națională Sanitară Veterinară și pentru Siguranța Alimentelor acordă aprobarea în
baza prevederilor art. 10 alin. (2) și informează Comisia Europeană și statele membre ale Uniunii
Europene cu privire la reglementările naționale relevante.
ARTICOLUL 13
Condiții de aprobare a unităților

(1) Autoritatea competentă la nivel local aprobă funcționarea unităților numai după ce
efectuează verificarea acestora, care precede începerea oricărei activități, și constată că acestea
respectă cerințele prezentei norme sanitare veterinare și pentru siguranța alimentelor.
(2) Autoritatea competentă poate acorda o aprobare provizorie atunci când, în urma controlului
la fața locului, constată că unitatea respectă toate cerințele în ceea ce privește infrastructura și
echipamentele. Aprobarea definitivă se acordă atunci când, în urma unui nou control la fața
locului, efectuat în termen de 3 luni de la data acordării aprobării provizorii, se constată că
unitatea respectă celelalte cerințe menționate la alin. (1). Dacă s-au realizat progrese efective, dar
unitatea nu respectă în continuare toate cerințele, autoritatea competentă poate prelungi aprobarea
provizorie. Perioada pentru care se acordă aprobarea provizorie nu poate fi mai mare de 6 luni
în total.
ARTICOLUL 14
Suspendarea înregistrării sau a aprobării

(1) Autoritatea competentă suspendă temporar înregistrarea sau aprobarea unei unități pentru
una, mai multe sau toate activitățile desfășurate, atunci când se constată că această unitate nu
mai îndeplinește condițiile prevăzute de legislația în vigoare pentru activitățile respective.
(2) Această suspendare rămâne în vigoare până când unitatea respectivă îndeplinește din nou
toate aceste condiții. În cazul în care condițiile nu sunt îndeplinite în termen de un an, se aplică
prevederile art. 15.
ARTICOLUL 15
Retragerea înregistrării sau a aprobării

Autoritatea competentă retrage înregistrarea sau aprobarea unei unități, pentru una sau mai
multe dintre activitățile acesteia, dacă:
a) unitatea își încetează una sau multe dintre activitățile sale;
b) se constată că unitatea nu a îndeplinit condițiile aplicabile activităților sale în cursul unei
perioade de un an;
c) descoperă nereguli grave sau a fost obligată să înceteze producția unei unități în mai multe
rânduri și dacă operatorul din sectorul hranei pentru animale nu este în continuare în măsură să
ofere garanții reale cu privire la producția viitoare.
ARTICOLUL 16
Modificări ale înregistrării sau ale aprobării unei unități

Autoritatea competentă modifică, la cerere, înregistrarea sau aprobarea unei unități, dacă
aceasta și-a demonstrat capacitatea de a dezvolta activități noi sau activități care înlocuiesc pe
cele pentru care a obținut înregistrarea sau aprobarea inițială.
ARTICOLUL 17
Excepții de la obligativitatea controlului la fața locului

(1) Autoritatea Națională Sanitară Veterinară și pentru Siguranța Alimentelor nu are obligația
efectuării de controale la fața locului, astfel cum prevede art. 13, în cazul unităților din sectorul
hranei pentru animale, care desfășoară numai activitate comercială fără a deține produse în
spațiile lor.
(2) Aceste unități prezintă autorității competente o declarație, sub forma stabilită de autoritatea
competentă, potrivit căreia furajele pe care le pun pe piață sunt conforme cu condițiile prevăzute
de prezenta normă sanitară veterinară și pentru siguranța alimentelor.

MONITORUL OFICIAL AL ROMÂNIEI, PARTEA I, Nr. 798/21.IX.2006
ARTICOLUL 18
Măsuri tranzitorii

(1) Unitățile și intermediarii aprobați și/sau înregistrați în conformitate cu Norma sanitară
veterinară ce stabilește condițiile și modalitățile pentru aprobarea și înregistrarea unor întreprinderi
și intermediari ce operează în sectorul nutriției animalelor, aprobată prin Ordinul ministrului
agriculturii, pădurilor, apelor și mediului nr. 505/2003, publicat în Monitorul Oficial al României,
Partea I, nr. 673 și 673 bis din 23 septembrie 2003, ce transpune în legislația națională Directiva
Consiliului nr. 95/69/CE, își pot continua activitățile, cu condiția de a prezenta o notificare în acest
scop autorității competente din teritoriul în care facilitățile acestora sunt situate până la data
aderării României la Uniunea Europeană.
(2) Unitățile și intermediarii pentru care nu este necesară o înregistrare sau o aprobare în
conformitate cu Norma sanitară veterinară aprobată prin Ordinul ministrului agriculturii, pădurilor,
apelor și mediului nr. 505/2003, dar care trebuie să fie înregistrați în conformitate cu prezenta
normă sanitară veterinară și pentru siguranța alimentelor, își pot continua activitățile, cu condiția
de a trimite autorității competente din teritoriul în care facilitățile acestora sunt situate o cerere de
înregistrare până la data aderării României la Uniunea Europeană.
(3) Solicitantul trebuie să declare până la 1 ianuarie 2008, sub forma stabilită de autoritatea
competentă, că îndeplinește condițiile prevăzute de prezenta normă sanitară veterinară și pentru
siguranța alimentelor.
(4) Autoritățile competente iau în considerare sistemele de colectare a datelor deja existente și
solicită autorului notificării sau solicitării să furnizeze numai informațiile suplimentare care
garantează respectarea condițiilor stabilite de prezenta normă sanitară veterinară și pentru
siguranța alimentelor. În particular, autoritățile competente pot considera drept cerere, în
conformitate cu alin. (2), o notificare în conformitate cu art. 6 din Regulile generale pentru igiena
produselor alimentare, aprobate prin Hotărârea Guvernului nr. 924/2005.
ARTICOLUL 19
Lista unităților înregistrate și aprobate

(1) Pentru fiecare activitate, autoritatea competentă centrală înscrie, pe una sau mai multe liste
naționale, unitățile pe care le-a înregistrat în conformitate cu prevederile art. 9.
(2) Unitățile aprobate de autoritatea competentă la nivel local în conformitate cu prevederile
art. 13 sunt înscrise pe o listă națională cu un număr de identificare individual.
(3) Autoritatea Națională Sanitară Veterinară și pentru Siguranța Alimentelor actualizează datele
referitoare la unitățile înscrise pe listele menționate la alin. (1) și (2), în funcție de deciziile
de suspendare, retragere sau modificare a înregistrării sau a aprobării menționate la art. 14,
15 și 16.
(4) Lista la care se referă alin. (2) trebuie să fie întocmită în conformitate cu modelul prevăzut
în cap. I al anexei nr. 5.
(5) Numărul de identificare la care se referă la alin. (2) se prezintă sub forma prevăzută în
cap. II al anexei nr. 5.
(6) Autoritatea Națională Sanitară Veterinară și pentru Siguranța Alimentelor publică pe site-ul
www.icmbv.ro listele unităților menționate la alin. (1).
CAPITOLUL III
Ghiduri de bună practică
ARTICOLUL 20
Elaborarea, difuzarea și utilizarea ghidurilor

(1) Comisia Europeană susține elaborarea unor ghiduri comunitare de bună practică în sectorul
hranei pentru animale și pentru aplicarea principiilor HACCP, în conformitate cu prevederile art. 22.
(2) Autoritatea Națională Sanitară Veterinară și pentru Siguranța Alimentelor susține elaborarea
de ghiduri naționale, în conformitate cu prevederile art. 21.
(3) Operatorii din sectorul hranei pentru animale pot utiliza în desfășurarea activității ghidurile
menționate anterior.
ARTICOLUL 21
Ghiduri naționale

(1) Ghidurile naționale de bună practică se elaborează și se distribuie de către ramurile
sectorului hranei pentru animale în următoarele condiții:
a) în consultare cu reprezentanții părților ale căror interese riscă să fie puternic afectate,
precum autoritățile competente și grupurile de utilizatori;
b) având în vedere codurile de practică relevante din Codex Alimentarius; și
c) dacă se referă la producția primară de hrană pentru animale, luând în considerare cerințele
stabilite în anexa nr. 1.

7

8

MONITORUL OFICIAL AL ROMÂNIEI, PARTEA I, Nr. 798/21.IX.2006
(2) Autoritatea Națională Sanitară Veterinară și pentru Siguranța Alimentelor evaluează ghidurile
naționale pentru a se asigura:
a) că au fost întocmite în conformitate cu alin. (1);
b) că acestea pot fi puse în practică în sectoarele la care se referă; și
c) că ghidurile respective corespund obiectivului de a asigura respectarea art. 4, 5 și 6 în
sectoarele și/sau pentru hrana pentru animale la care se referă.
(3) Autoritatea Națională Sanitară Veterinară și pentru Siguranța Alimentelor transmite ghidurile
naționale Comisiei Europene.
ARTICOLUL 22
Ghiduri comunitare

Titlurile ghidurilor comunitare se publică în seria C a Jurnalului Oficial al Uniunii Europene.
CAPITOLUL IV
Importuri și exporturi
ARTICOLUL 23
Importuri

(1) Operatorii din sectorul hranei pentru animale pot importa hrană pentru animale din țări terțe
numai dacă:
a) țara terță de expediere este menționată pe o listă stabilită în conformitate cu art. 47 din
Regulile privind controalele oficiale efectuate pentru a se asigura verificarea conformității cu
legislația privind hrana pentru animale și cea privind alimentele și cu regulile de sănătate și de
protecție a animalelor, aprobate prin Hotărârea Guvernului nr. 925/2005, publicată în Monitorul
Oficial al României, Partea I, nr. 804 din 5 septembrie 2005, ce creează cadrul juridic necesar
aplicării directe, de la data aderării, a Regulamentului Parlamentului European și al Consiliului
nr. 882/2004 (CE), a țărilor terțe pentru care sunt permise importuri de furaje;
b) unitatea de expediere figurează pe o listă întocmită și actualizată de țara terță, în
conformitate cu art. 47 din regulile aprobate prin Hotărârea Guvernului nr. 925/2005, a unităților
pentru care sunt permise importuri de hrană pentru animale;
c) hrana pentru animale este produsă de unitatea de expediere sau de o altă unitate inclusă
în lista menționată la lit. b) sau din cadrul Comunității Europene; și
d) hrana pentru animale este conformă:
(i) cu cerințele stabilite de prezenta normă sanitară veterinară, precum și cu orice legislație
comunitară sau națională care stabilește reguli pentru hrana pentru animale; sau
(ii) cu acele condiții recunoscute de Comunitatea Europeană sau de Autoritatea Națională
Sanitară Veterinară și pentru Siguranța Alimentelor ca fiind cel puțin echivalente cu
acestea; sau
(iii) atunci când există un acord specific între Comunitatea Europeană și țara exportatoare,
cu cerințele conținute de acesta.
(2) Se poate adopta un model de certificat de import în conformitate cu cerințele Uniunii
Europene.
ARTICOLUL 24
Măsuri provizorii

Până la întocmirea listelor prevăzute la art. 23 alin. (1) lit. a) și b), importurile continuă să fie
autorizate în condițiile stabilite la art. 6 din Norma sanitară veterinară ce stabilește unele măsuri
pentru implementarea Normei sanitare veterinare care stabilește condițiile și modalitățile pentru
aprobarea și înregistrarea unor întreprinderi și intermediari ce operează în sectorul nutriției
animalelor, aprobată prin Ordinul președintelui Autorității Naționale Sanitare Veterinare și pentru
Siguranța Alimentelor nr. 29/2005, publicat în Monitorul Oficial al României, Partea I, nr. 136 din
14 februarie 2005, ce transpune în legislația națională Directiva Comisiei nr. 98/51/CE.
ARTICOLUL 25
Exporturi

Hrana pentru animale, inclusiv cea destinată animalelor de la care nu se obțin produse
alimentare, produsă în România în scopul comercializării în țări terțe, trebuie să fie conformă cu
dispozițiile art. 12 din Regulamentul Parlamentului European și al Consiliului nr. 178/2002(CE).

MONITORUL OFICIAL AL ROMÂNIEI, PARTEA I, Nr. 798/21.IX.2006
CAPITOLUL V
Dispoziții finale
ARTICOLUL 26
Măsuri de implementare

Măsurile de aplicare se adoptă în conformitate cu cerințele Uniunii Europene.
ARTICOLUL 27
Modificările anexelor nr. 1, 2 și 3

Anexele nr. 1, 2 și 3 pot fi modificate în conformitate cu cerințele Uniunii Europene, pentru a
se ține seama de:
a) elaborarea unor ghiduri de bună practică;
b) experiența dobândită în cadrul aplicării unor sisteme bazate pe HACCP în conformitate cu
art. 6;
c) progresul tehnologic;
d) avizele științifice, în special noile analize ale riscurilor;
e) stabilirea obiectivelor din domeniul siguranței hranei pentru animale;
și
f) elaborarea cerințelor referitoare la operațiuni specifice.
ARTICOLUL 28
Derogări de la anexele nr. 1, 2 și 3

Se pot acorda derogări de la anexele nr. 1, 2 și 3 din motive speciale, în conformitate cu
cerințele Uniunii Europene, cu condiția ca derogările respective să nu afecteze realizarea
obiectivelor stabilite de prezenta normă sanitară veterinară.
ARTICOLUL 29
Sistemul de alertă rapidă

Dacă o anumită hrană pentru animale, inclusiv hrana destinată animalelor de la care nu se
obțin produse alimentare, prezintă un risc serios pentru sănătatea umană sau animală ori pentru
mediu, se aplică, mutatis mutandis, art. 50 din Regulamentul Parlamentului European și al
Consiliului nr. 178/2002 (CE).
ARTICOLUL 30
Sancțiuni

Încălcarea dispozițiilor prezentei norme sanitare veterinare și pentru siguranța alimentelor
constituie contravenție și se sancționează conform Hotărârii Guvernului nr. 984/2005 privind
stabilirea și sancționarea contravențiilor la normele sanitare veterinare și pentru siguranța
alimentelor, publicată în Monitorul Oficial al României, Partea I, nr. 814 din 8 septembrie 2005, cu
modificările și completările ulterioare.
ARTICOLUL 31

Anexele nr. 1—5 fac parte integrantă din prezenta normă sanitară veterinară și pentru
siguranța alimentelor.

ANEXA Nr. 1
la norma sanitară veterinară și pentru siguranța alimentelor

PRODUCȚIA PRIMARĂ
PARTEA A
Cerințe care se aplică întreprinderilor din sectorul hranei pentru animale,
la nivel de producție primară de hrană pentru animale, menționate la art. 5 alin. (1)
I. Dispoziții referitoare la igienă

1. Operatorii din sectorul hranei pentru animale, responsabili de producția primară de furaje,
trebuie să se asigure că gestionarea și efectuarea acestor activități au loc astfel încât riscurile ce
pot afecta siguranța hranei pentru animale să fie prevenite, eliminate sau reduse la un nivel
minim.
2. Operatorii din sectorul hranei pentru animale se asigură, pe cât posibil, că produsele
primare fabricate, preparate, salubre, ambalate, depozitate și transportate sub răspunderea lor sunt
protejate împotriva contaminării și deteriorării.

9

10

MONITORUL OFICIAL AL ROMÂNIEI, PARTEA I, Nr. 798/21.IX.2006
3. Operatorii din sectorul hranei pentru animale trebuie să îndeplinească obligațiile menționate
la pct. 1 și 2, conformându-se prevederilor legislative naționale și comunitare referitoare la
controlul riscurilor, inclusiv:
(i) măsurilor destinate să controleze orice contaminare periculoasă, cum este cea provenită
din aer, sol, apă, îngrășăminte, produse fitosanitare, biocide, produse medicinale de uz
veterinar, precum și din manipularea și eliminarea deșeurilor; și
(ii) măsurilor referitoare la sănătatea plantelor, la sănătatea animalelor și la mediu care au
efecte asupra siguranței hranei pentru animale, inclusiv programelor de supraveghere și
control al zoonozelor și agenților zoonotici.
4. Atunci când este necesar, operatorii din sectorul hranei pentru animale iau măsuri adecvate,
în special pentru:
a) menținerea în stare de curățenie și, la nevoie, după curățarea, dezinfectarea
corespunzătoare a instalațiilor, echipamentelor, containerelor, ambalajelor și vehiculelor utilizate
pentru producerea, prepararea, măsurarea, ambalarea, depozitarea și transportul furajelor;
b) garantarea, după caz, a condițiilor de producție, transport și depozitare igienică a hranei
pentru animale, precum și a salubrității acesteia;
c) utilizarea apei curate ori de câte ori este necesar, pentru evitarea riscului de contaminare;
d) prevenirea, pe cât posibil, a pericolului de contaminare prin animale și organisme
dăunătoare;
e) depozitarea și manipularea separată și sigură a deșeurilor și substanțelor periculoase, în
scopul evitării riscului de contaminare;
f) asigurarea că materialele ambalajelor nu constituie o sursă de contaminare periculoasă a
hranei pentru animale;
g) luarea în considerare a rezultatelor oricărei analize efectuate pe probele prelevate din
produsele primare sau a altor probe relevante pentru siguranța hranei pentru animale.
II. Păstrarea registrelor

1. Operatorii din sectorul hranei pentru animale trebuie să întocmească registre privind măsurile
puse în aplicare pentru controlul corespunzător al riscurilor, în funcție de natura și capacitatea
unității din sectorul hranei pentru animale. Operatorii din acest sector trebuie să pună la dispoziția
autorității competente informațiile relevante prevăzute în aceste registre.
2. Operatorii din sectorul hranei pentru animale trebuie să țină în special registre privind:
a) orice utilizare de produse fitosanitare și biocide;
b) utilizarea de semințe modificate genetic;
c) orice apariție de organisme dăunătoare sau de boli susceptibile să afecteze siguranța
produselor primare;
d) rezultatele oricărei analize a probelor prelevate din produsele primare sau a altor probe
prelevate în scopul diagnosticării, cu importanță pentru siguranța hranei pentru animale;
e) sursa și cantitatea fiecărei intrări de hrană pentru animale, precum și destinația și cantitatea
fiecărei ieșiri de hrană pentru animale.
3. Alte persoane, precum medicii veterinari, agronomii și tehnicienii din fermă, îi pot asista pe
operatorii din sectorul hranei pentru animale să întocmească și să țină registre, în funcție de
activitățile pe care le exercită în cadrul exploatației.
PARTEA B
Recomandări referitoare la ghidurile de bună practică
1. Atunci când se elaborează ghidurile naționale menționate la cap. III din norma sanitară
veterinară și pentru siguranța alimentelor, acestea trebuie să cuprindă prevederi privind bunele
practici de control al riscurilor în stadiul producției primare a hranei pentru animale.
2. Ghidurile de bună practică cuprind informații corespunzătoare privind riscurile ce apar în
stadiul producției primare a hranei pentru animale și măsurile de control al acestor riscuri, inclusiv
măsurile relevante prevăzute de legislația comunitară și națională sau de programele comunitare și
naționale, precum:
a) controlul contaminării, spre exemplu cu micotoxine, metale grele și substanțe radioactive;
b) utilizarea apei, a deșeurilor organice și a îngrășămintelor;
c) utilizarea corectă și corespunzătoare a produselor fitosanitare și a biocidelor, precum și
trasabilitatea acestora;
d) utilizarea corectă și corespunzătoare a produselor medicinale de uz veterinar și a aditivilor
furajeri, precum și trasabilitatea acestora;
e) prepararea, depozitarea și trasabilitatea materiilor furajere;
f) eliminarea corespunzătoare a animalelor moarte, a deșeurilor și a gunoiului de grajd;
g) măsurile de protecție destinate prevenirii introducerii unor boli contagioase transmisibile la
animale prin intermediul hranei pentru animale și orice obligație de notificare a acestor măsuri
autorității competente;

MONITORUL OFICIAL AL ROMÂNIEI, PARTEA I, Nr. 798/21.IX.2006
h) procedurile, practicile și metodele care permit garantarea că hrana pentru animale este
produsă, preparată, ambalată, depozitată și transportată în condiții de igienă corespunzătoare,
inclusiv curățarea eficientă și controlul organismelor dăunătoare;
i) detalii privind întocmirea și ținerea registrelor.

ANEXA Nr. 2
la norma sanitară veterinară și pentru siguranța alimentelor

CERINȚE
care se aplică întreprinderilor din sectorul hranei pentru animale
care nu desfășoară activități de producție primară de hrană pentru animale,
menționate la art. 5 alin. (1)
A. Instalații și echipamente

1. Instalațiile, echipamentele, containerele, ambalajele și vehiculele pentru procesarea și
depozitarea furajelor și spațiul înconjurător trebuie să fie menținute în stare de curățenie și trebuie
să fie implementate programe eficiente pentru controlul dăunătorilor.
2. Prin asamblarea, proiectarea, construcția și dimensiunile lor, instalațiile și echipamentele
trebuie:
a) să poată fi ușor curățate și/sau dezinfectate;
b) să permită reducerea la minimum a riscului de eroare și prevenirea contaminării, a
contaminării încrucișate și, în general, a oricărui efect nefavorabil asupra siguranței și calității
produselor. Echipamentele care intră în contact cu hrana pentru animale trebuie să fie uscate
după fiecare proces de curățare umedă.
3. Instalațiile și echipamentele care trebuie să servească operațiunilor de amestec și/sau de
fabricare trebuie să fie supuse periodic unor verificări corespunzătoare, în conformitate cu
procedurile scrise, stabilite în prealabil de fabricant, pentru produse.
a) Totalitatea balanțelor și dispozitivelor de măsurat utilizate la fabricarea hranei pentru animale
trebuie să corespundă gamei de greutăți sau de volume de măsurat, iar precizia acestora trebuie
să fie controlată periodic.
b) Toate dispozitivele de amestec utilizate la fabricarea hranei pentru animale trebuie să
corespundă gamei de greutăți sau de volume ce sunt amestecate și trebuie să poată fabrica
amestecuri și diluții omogene. Operatorii trebuie să demonstreze eficiența dispozitivelor de
amestecat în ceea ce privește omogenitatea.
4. Instalațiile trebuie să aibă o iluminare naturală și/sau artificială suficientă.
5. Sistemele de evacuare a apelor reziduale trebuie să fie adaptate scopului căruia îi sunt
destinate; acestea trebuie să fie astfel proiectate și construite încât să se prevină orice risc de
contaminare a furajelor.
6. Apa utilizată la fabricarea hranei pentru animale trebuie să aibă un nivel de calitate adecvat
pentru animale; conductele de apă trebuie să fie fabricate din materiale inerte.
7. Evacuarea apelor reziduale menajere, a apelor uzate și a apelor pluviale trebuie să fie
efectuată în așa fel încât să se asigure protecția echipamentelor, precum și siguranța și calitatea
hranei pentru animale. Deteriorarea și praful trebuie evitate pentru a se preveni contaminarea cu
dăunători.
8. Ferestrele și alte deschideri trebuie să fie protejate, după caz, împotriva dăunătorilor. Ușile
trebuie să fie etanșe și atunci când sunt închise trebuie să asigure protecția împotriva
dăunătorilor.
9. Dacă este necesar, plafoanele, plafoanele false și alte echipamente suspendate trebuie să
fie concepute, construite și finisate astfel încât să prevină acumularea murdăriei și să reducă
condensul, apariția de mucegaiuri nedorite și răspândirea de particule care pot dăuna siguranței și
calității hranei pentru animale.
B. Personalul

Întreprinderile din sectorul hranei pentru animale trebuie să dispună de personal suficient și
care să dețină competențele și calificările necesare pentru fabricarea produselor respective.
Trebuie să se stabilească o organigramă, care să precizeze calificările (de exemplu: diplomele,
experiența profesională) și răspunderile personalului de supraveghere și care să fie pusă la
dispoziția autorităților competente. Întregul personal trebuie să fie informat în scris cu privire la
îndatoririle, răspunderile și competențele sale, în special cu ocazia fiecărei modificări, astfel încât
să se obțină produse la calitatea dorită.
C. Producția

1. Trebuie să fie desemnată o persoană calificată, care să răspundă de producție.
2. Operatorii din sectorul hranei pentru animale trebuie să se asigure că diferitele etape ale
producției sunt realizate în conformitate cu procedurile și instrucțiunile scrise, elaborate în prealabil
pentru stabilirea, verificarea și controlul punctelor critice din procesul de fabricație.

11

12

MONITORUL OFICIAL AL ROMÂNIEI, PARTEA I, Nr. 798/21.IX.2006
3. Trebuie să se adopte măsuri cu caracter tehnic sau organizatoric pentru a se preveni sau
reduce la minimum, după caz, contaminarea încrucișată și erorile. Trebuie să existe mijloace
suficiente și adecvate pentru efectuarea verificărilor în cursul procesului de fabricație.
4. Trebuie să se asigure o monitorizare care să permită depistarea prezenței în hrana pentru
animale a unor substanțe indezirabile și a altor contaminanți interziși, din motive care privesc
sănătatea umană sau animală și trebuie să se aplice strategii de control corespunzătoare pentru
a reduce la minimum riscurile.
5. Deșeurile și materiile prime ce nu sunt destinate ca hrană pentru animale trebuie să fie
izolate și identificate. Toate materiile prime care conțin niveluri de medicamente de uz veterinar
sau contaminanți ce pot constitui un risc ori care prezintă alte riscuri trebuie să fie eliminate în
mod corespunzător și nu trebuie utilizate ca hrană pentru animale.
6. Fabricanții din sectorul hranei pentru animale iau măsurile corespunzătoare pentru a asigura
trasabilitatea efectivă a produselor.
D. Controlul calității

1. Dacă este necesar, trebuie să se desemneze o persoană calificată, care să răspundă de
controlul calității.
2. Întreprinderile din sectorul hranei pentru animale trebuie să aibă acces, în cadrul unui sistem
de control al calității, la un laborator cu personal și echipamente adecvate.
3. Trebuie să se elaboreze în scris și să fie implementat un plan de control al calității; acesta
trebuie să cuprindă în special verificări ale punctelor critice ale procesului de fabricație, procedurile
și frecvența de prelevări ale probelor, metode de analiză și frecvența acestora, respectarea
specificațiilor, precum și destinația care trebuie dată produselor în cazul neconformității, între
stadiul materiilor prime procesate și cel al produselor finite.
4. Documentele referitoare la materiile prime utilizate la fabricarea produsului final se păstrează
de către fabricant pentru asigurarea trasabilității. Aceste documente sunt puse la dispoziția
autorităților competente pe o perioadă corespunzătoare scopului pentru care produsele sunt puse
pe piață. De asemenea, probele de ingrediente și din fiecare lot de produse fabricate puse pe
piață sau din fiecare parte specifică a producției (în cazul unei producții continue) se prelevează
în cantitate suficientă, în conformitate cu o procedură stabilită în prealabil de fabricant, și se
păstrează pentru asigurarea trasabilității (aceste prelevări trebuie să fie periodice, în cazul unei
fabricări care răspunde numai nevoilor proprii ale fabricantului). Probele se sigilează și etichetează
pentru a putea fi identificate cu ușurință; ele sunt depozitate în condiții care să împiedice orice
modificare a compoziției acestora sau orice alterare. Probele sunt ținute la dispoziția autorităților
competente pe o perioadă adaptată scopului căruia îi este destinată hrana pentru animale pusă
pe piață. În cazul furajelor destinate unor animale de la care nu se obțin produse alimentare,
producătorul de furaje trebuie să păstreze numai probe din produsul finit.
E. Depozitare și transport

1. Hrana pentru animale procesată se separă de materiile furajere neprocesate și de aditivi, în
scopul prevenirii contaminării încrucișate; se vor utiliza materiale de ambalare corespunzătoare.
2. Hrana pentru animale se depozitează și se transportă în containere corespunzătoare. Ea
trebuie să fie depozitată în spații proiectate, adaptate și întreținute astfel încât să asigure condiții
corespunzătoare de depozitare, la care accesul să fie rezervat persoanelor autorizate de operatorii
din sectorul hranei pentru animale.
3. Hrana pentru animale se depozitează și se transportă astfel încât să poată fi ușor
identificată, în scopul prevenirii confuziilor sau contaminării încrucișate și a deteriorării acesteia.
4. Containerele și echipamentele utilizate pentru transportul, depozitarea, direcționarea,
manipularea și cântărirea hranei pentru animale se mențin în stare de curățenie. Se stabilesc
planuri de curățare și se reduc la minimum urmele de detergenți și dezinfectanți.
5. Deșeurile trebuie să fie reduse la minimum și ținute sub control pentru a se limita invazia
dăunătorilor.
6. Dacă este necesar, temperaturile se mențin la un nivel cât mai coborât, pentru prevenirea
condensului și a murdăriei.
F. Păstrarea registrelor

1. Toți operatorii din sectorul hranei pentru animale, inclusiv cei care operează numai în
calitate de comercianți, fără a deține vreodată produsele în spații proprii, trebuie să păstreze într-un
registru datele relevante, inclusiv date cuprinzătoare referitoare la achiziții, producție și vânzări,
care permit trasabilitatea efectivă între recepție și livrare, inclusiv exportul până la destinația finală.
2. Operatorii din sectorul hranei pentru animale, cu excepția celor care operează numai în
calitate de comercianți, fără să dețină vreodată produse în spațiile proprii, trebuie să păstreze
într-un registru:
2.1. documentele referitoare la procesul de fabricație și la controale. Întreprinderile din sectorul
hranei pentru animale trebuie să dispună de un sistem de documentare conceput pentru stabilirea
și controlul punctelor critice din procesul de fabricație, precum și pentru stabilirea și implementarea
unui plan de control al calității. Ele trebuie să păstreze rezultatele controalelor relevante efectuate.
Acest set de documente se păstrează pentru a permite urmărirea istoricului fabricației fiecărui lot
de produse puse în circulație și stabilirea răspunderilor în cazul unei reclamații.

13

MONITORUL OFICIAL AL ROMÂNIEI, PARTEA I, Nr. 798/21.IX.2006
2.2. Documente referitoare la trasabilitate, în special:
a) pentru aditivii furajeri:
(i) natura și cantitatea aditivilor produși, datele respective de fabricație și, dacă este
necesar, numărul lotului sau părții specifice a producției, în cazul producției continue;
(ii) numele și adresa unității căreia i-au fost livrați aditivii, natura și cantitatea aditivilor
livrați și, dacă este necesar, numărul lotului sau al părții specifice a producției, în cazul
producției continue;
b) pentru produsele menționate de norma sanitară veterinară aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 143/2006:
(i) natura produselor și cantitatea produsă, datele respective de fabricație și, dacă este
necesar, numărul lotului sau al părții specifice a producției, în cazul producției continue;
(ii) numele și adresa unităților sau utilizatorilor (unități sau fermieri) cărora le-au fost livrate
aceste produse, precum și precizări privind natura și cantitatea produselor livrate și,
dacă este necesar, numărul lotului sau părții specifice de producție, în cazul producției
continue;
c) pentru premixuri:
(i) numele și adresa producătorilor sau furnizorilor de aditivi, natura și cantitatea aditivilor
utilizați și, după caz, numărul lotului sau părții specifice a producției, în cazul producției
continue;
(ii) data fabricației premixului și, dacă este necesar, numărul lotului;
(iii) numele și adresa unității căreia îi este livrat premixul, data livrării, natura și cantitatea
premixului livrat și, dacă este necesar, numărul lotului;
d) pentru furajele combinate/materiile furajere:
(i) numele și adresa fabricanților sau furnizorilor de aditivi/premixuri, natura și cantitatea
premixului utilizat și, dacă este necesar, numărul lotului;
(ii) numele și adresa furnizorilor de materii furajere și furaje complementare și data livrării;
(iii) tipul, cantitatea și formula furajelor combinate;
(iv) natura și cantitatea materiilor furajere sau furajelor combinate fabricate, precum și data
fabricației, numele și adresa cumpărătorului (spre exemplu, fermieri sau operatori din
sectorul hranei pentru animale).
G. Reclamații și returnarea produselor

1. Operatorii din sectorul hranei pentru animale trebuie să pună în aplicare un
înregistrare și de soluționare a reclamațiilor.
2. Operatorii trebuie să pună în aplicare, atunci când este necesar, un sistem care
returnarea rapidă a produselor care se află în rețeaua de distribuție. Aceștia trebuie să
prin intermediul unor proceduri scrise, destinația oricărui produs returnat, astfel încât
repunerea lor în circulație acestea să fie supuse unui nou control al calității.

sistem de
să permită
stabilească
înainte de

ANEXA Nr. 3
la norma sanitară veterinară și pentru siguranța alimentelor

I. Bunele practici în domeniul hrănirii animalelor
Pășunatul

Pășunatul pe anumite pășuni și terenuri cultivate trebuie gestionat astfel încât să se reducă la
minimum contaminarea produselor alimentare de origine animală cu agenți fizici, biologici sau
chimici ce pot constitui un risc.
Când este necesar, trebuie să existe o perioadă de așteptare suficientă înainte de a se lăsa
animalele să pască pe pășuni, culturi și miriști și între pășunatul prin rotație, în scopul reducerii la
minimum a contaminării încrucișate biologice prin gunoi de grajd, atunci când acest risc este
prezent, și al garantării respectării intervalelor de siguranță stabilite pentru tratarea cu produse
chimice destinate agriculturii.
II. Cerințe privind echipamentele adăposturilor și echipamentele destinate hrănirii animalelor
Unitatea de producție animală trebuie să fie concepută în așa fel încât să poată fi igienizată
corespunzător. Unitatea de producție animală și echipamentul utilizat la hrănirea animalelor trebuie
să facă obiectul unei curățări amănunțite și regulate pentru prevenirea riscurilor. Produsele chimice
pentru curățare și dezinfectare trebuie utilizate în conformitate cu instrucțiunile și depozitate
separat de hrana pentru animale și spațiile pentru hrănire.
Trebuie să se asigure un sistem de control al dăunătorilor pentru prevenirea pătrunderii
acestora în unitatea de producție animală, în scopul reducerii la minimum a posibilității de
contaminare a hranei pentru animale și a așternuturilor de paie sau a zonelor destinate
animalelor.

14

MONITORUL OFICIAL AL ROMÂNIEI, PARTEA I, Nr. 798/21.IX.2006
Clădirile și echipamentele destinate hrănirii animalelor trebuie să fie menținute curate. Trebuie
să se aplice sisteme de evacuare periodică a gunoiului de grajd și a deșeurilor și de eliminare a
celorlalte surse posibile de contaminare a hranei pentru animale.
Furajele și așternuturile din paie, utilizate în unitatea de producție animală, trebuie să fie
schimbate frecvent și înainte de apariția mucegaiurilor.
A. Hrănirea
1. Depozitarea

Hrana pentru animale trebuie să fie depozitată separat de agenții chimici și celelalte produse
interzise în hrana pentru animale. Zonele de depozitare și containerele trebuie să fie curate și
uscate și, dacă este necesar, trebuie să se aplice măsuri corespunzătoare de combatere a
dăunătorilor. Zonele de depozitare și containerele trebuie să fie curățate periodic pentru prevenirea
contaminării încrucișate nedorite.
Semințele trebuie să fie depozitate în mod corespunzător și într-un loc inaccesibil animalelor.
Hrana medicamentată și nemedicamentată pentru animale, care este destinată unor categorii
sau specii de animale diferite, se depozitează astfel încât să se reducă riscul hrănirii animalelor,
altele decât cele pentru care este destinată.
2. Distribuirea furajelor

Sistemul de distribuire a hranei pentru animale în fermă trebuie să garanteze că furajele
adecvate sunt trimise la destinația corectă. În momentul distribuirii și hrănirii, hrana pentru animale
trebuie să fie astfel manipulată încât să se prevină contaminarea în zonele de depozitare sau de
către echipamentele contaminate. Hrana nemedicamentată și cea medicamentată pentru animale
se manipulează separat, în scopul prevenirii contaminării.
În fermă, vehiculele pentru transportul hranei pentru animale, precum și echipamentele
destinate hrănirii animalelor trebuie să fie curățate periodic, în special atunci când sunt utilizate la
livrarea și distribuirea hranei medicamentate pentru animale.
B. Hrana și apa pentru animale

Apa destinată adăpării sau acvaculturii trebuie să fie de un nivel calitativ corespunzător pentru
animalele de producție. Atunci când există suspiciunea unei contaminări a animalelor și a
produselor de origine animală prin apă, se iau măsuri de evaluare a riscurilor și de reducere la
minimum a acestora.
Instalațiile de hrănire și adăpare trebuie să fie astfel proiectate, construite și amplasate încât
să se reducă la minimum riscurile de contaminare a hranei pentru animale și a apei. Sistemele
de adăpare trebuie să fie curățate și întreținute periodic.
C. Personalul

Persoana care răspunde de hrănirea și manipularea animalelor trebuie să aibă aptitudinile,
cunoștințele și capacitățile necesare acestei activități.

ANEXA Nr. 4
la norma sanitară veterinară și pentru siguranța alimentelor

CAPITOLUL 1
1. Aditivii autorizați în baza normei sanitare veterinare și pentru siguranța alimentelor aprobate
prin Ordinul președintelui Autorității Naționale Sanitare Veterinare și pentru Siguranța Alimentelor
nr. 196/2006 sunt următorii:
a) aditivi nutriționali: toți aditivii care fac parte din grupă;
b) aditivii zootehnici: toți aditivii care fac parte din grupă;
c) aditivii tehnologici: aditivii reglementați de pct. 1 lit. b) (antioxidanți) din anexa nr. 1 la
norma sanitară veterinară și pentru siguranța alimentelor aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 196/2006: numai cei al
căror conținut maxim este stabilit;
d) aditivi senzoriali: aditivii reglementați de pct. 2 lit. a) (coloranți) din anexa nr. 1 la norma
sanitară veterinară și pentru siguranța alimentelor aprobată prin Ordinul președintelui Autorității
Naționale Sanitare Veterinare și pentru Siguranța Alimentelor nr. 196/2006: carotenoide și xantofile.

15

MONITORUL OFICIAL AL ROMÂNIEI, PARTEA I, Nr. 798/21.IX.2006
2. Produsele menționate în norma sanitară veterinară aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 143/2006 sunt
următoarele:
a) proteine obținute din microorganisme care aparțin grupei de bacterii, drojdii, alge, ciuperci
inferioare: toate produsele care fac parte din grupă (cu excepția subgrupei 1.2.1);
b) coproduse ale fabricației de aminoacizi obținuți prin fermentație: toate produsele care fac
parte din grupă.
CAPITOLUL 2
Aditivii autorizați în baza normei sanitare veterinare și pentru siguranța alimentelor aprobate
prin Ordinul președintelui Autorității Naționale Sanitare Veterinare și pentru Siguranța Alimentelor
nr. 196/2006 sunt următorii:
a) aditivi zootehnici: aditivii reglementați de pct. 4 lit. d) (alți aditivi zootehnici) din anexa nr. 1
la norma sanitară veterinară și pentru siguranța alimentelor aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 196/2006:
(i) antibiotice: toți aditivii;
(ii) coccidiostatice și histomonostatice: toți aditivii;
(iii) promotori de creștere: toți aditivii;
b) aditivi nutriționali:
(i) aditivii reglementați de pct. 3 lit. a) (vitamine, provitamine și substanțe cu efect analog
bine definite din punct de vedere chimic) din anexa nr. 1 la norma sanitară veterinară
și pentru siguranța alimentelor aprobată prin Ordinul președintelui Autorității Naționale
Sanitare Veterinare și pentru Siguranța Alimentelor nr. 196/2006: A și D;
(ii) aditivii reglementați de pct. 3 lit. b) (compuși de oligoelemente) din anexa nr. 1 la
norma sanitară veterinară și pentru siguranța alimentelor aprobată prin Ordinul
președintelui Autorității Naționale Sanitare Veterinare și pentru Siguranța Alimentelor
nr. 196/2006: Cu și Se.
CAPITOLUL 3
Aditivii autorizați în baza normei sanitare veterinare și pentru siguranța alimentelor aprobate
prin Ordinul președintelui Autorității Naționale Sanitare Veterinare și pentru Siguranța Alimentelor
nr. 196/2006 sunt următorii:
— aditivi zootehnici: aditivii reglementați de pct. 4 lit. d) (alți aditivi zootehnici) din anexa nr. 1
la norma sanitară veterinară și pentru siguranța alimentelor aprobată prin Ordinul președintelui
Autorității Naționale Sanitare Veterinare și pentru Siguranța Alimentelor nr. 196/2006:
(i) antibiotice: toți aditivii;
(ii) coccidiostatice și histomonostatice: toți aditivii;
(iii) promotori de creștere: toți aditivii.

ANEXA Nr. 5
la norma sanitară veterinară și pentru siguranța alimentelor

CAPITOLUL I
Lista întreprinderilor aprobate din sectorul hranei pentru animale
1
Numărul de
identificare

2
Activitatea

3

4

5

Numele sau
denumirea comercială1)

Adresa2)

Observații

1)

Numele sau denumirea comercială a întreprinderilor din sectorul nutriției animalelor.

2)

Adresa întreprinderilor din sectorul nutriției animalelor.

CAPITOLUL II
Numărul de identificare trebuie să aibă următoarea structură:
1. caracterul alfanumeric îα“, dacă întreprinderea din sectorul hranei pentru animale este
aprobată;
2. codul ISO al României, al statului membru al Uniunii Europene sau al țării terțe unde este
localizată întreprinderea;
3. numărul de referință național, care cuprinde maximum opt caractere alfanumerice.

16

MONITORUL OFICIAL AL ROMÂNIEI, PARTEA I, Nr. 798/21.IX.2006
MINISTERUL SĂNĂTĂȚII PUBLICE

ORDIN
privind abrogarea unor ordine ale ministrului sănătății
În temeiul Hotărârii Guvernului nr. 862/2006 privind organizarea și funcționarea Ministerului
Sănătății Publice, cu modificările ulterioare,
având în vedere Referatul de aprobare al Serviciului achiziții publice E.N. 4.192/2006,
ministrul sănătății publice emite următorul ordin:
Art. 1. — Începând cu data intrării în vigoare a prezentului ordin se abrogă următoarele ordine
ale ministrului sănătății:
— Ordinul ministrului sănătății nr. 515/2005 privind aprobarea anunțului de participare la licitație
și a documentației standard pentru elaborarea și prezentarea ofertei privind externalizarea
serviciilor pentru spălarea inventarului moale din unitățile sanitare cu paturi, publicat în Monitorul
Oficial al României, Partea I, nr. 553 și 553 bis din 29 iunie 2005;
— Ordinul ministrului sănătății nr. 516/2005 privind aprobarea anunțului de participare la licitație
și a documentației standard pentru elaborarea și prezentarea ofertei privind achiziția publică de
servicii pentru spălarea inventarului moale din unitățile sanitare cu paturi, publicat în Monitorul
Oficial al României, Partea I, nr. 553 și 553 bis din 29 iunie 2005;
— Ordinul ministrului sănătății nr. 689/2005 privind aprobarea documentației standard de
elaborare și prezentare a ofertei pentru externalizarea serviciilor de preparare și servire a hranei
în unitățile sanitare, publicat în Monitorul Oficial al României, Partea I, nr. 708 și 708 bis din
5 august 2005;
— Ordinul ministrului sănătății nr. 690/2005 privind aprobarea documentației standard de
elaborare și prezentare a ofertei pentru achiziția serviciilor de preparare și servire a hranei în
unitățile sanitare, publicat în Monitorul Oficial al României, Partea I, nr. 708 și 708 bis din
5 august 2005;
— Ordinul ministrului sănătății nr. 832/2005 pentru aprobarea Documentației privind elaborarea
și prezentarea ofertei pentru prestarea serviciilor de curățenie și întreținere a spațiilor din incinta
unităților sanitare cu paturi, publicat în Monitorul Oficial al României, Partea I, nr. 873 și 873 bis
din 29 septembrie 2005;
— Ordinul ministrului sănătății nr. 538/2005 pentru aprobarea Regulamentului achizițiilor publice
organizate în sistemul sanitar, publicat în Monitorul Oficial al României, Partea I, nr. 475 din
6 iunie 2005;
— Ordinul ministrului sănătății nr. 1.014/2005 privind modificarea și completarea anexei la
Ordinul ministrului sănătății nr. 538/2005 pentru aprobarea Regulamentului achizițiilor publice
organizate în sistemul sanitar, publicat în Monitorul Oficial al României, Partea I, nr. 891 din
5 octombrie 2005.
Art. 2. — Prezentul ordin va fi publicat în Monitorul Oficial al României, Partea I.
Ministrul sănătății publice,
Gheorghe Eugen Nicolăescu
București, 19 septembrie 2006.
Nr. 1.146.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 798/21.IX.2006 conține 16 pagini.

Prețul: 1,15 lei

&JUYDGY|119741]
ISSN 1453—4495

