PARTEA

Anul 174 (XVIII) — Nr. 529

I

LEGI, DECRETE, HOTĂRÂRI ȘI ALTE ACTE

Marți, 20 iunie 2006

SUMAR

Nr.

Pagina
DECIZII ALE CURȚII CONSTITUȚIONALE

Nr.
Memorandum de înțelegere cu privire la dezvoltarea unei
piețe unice de rețele de tip broadband
interconectate în totalitate la rețelele europene și
globale — Inițiativa pentru îbSEE“ — broadband
în Sud-Estul Europei ...............................................

Decizia nr. 432 din 25 mai 2006 referitoare la excepția de
neconstituționalitate a dispozițiilor art. 10 lit. c) din
Legea nr. 78/2000 pentru prevenirea, descoperirea
și sancționarea faptelor de corupție..........................

1–3

Decizia nr. 466 din 6 iunie 2006 referitoare la excepția
de neconstituționalitate a dispozițiilor art. 141 alin. 1
teza întâi din Codul de procedură penală..............

3–4

67.

HOTĂRÂRI ALE GUVERNULUI ROMÂNIEI
738.

68.

— Hotărâre pentru aprobarea Memorandumului de
înțelegere cu privire la dezvoltarea unei piețe
unice de rețele de tip broadband interconectate în
totalitate la rețelele europene și globale —
Inițiativa pentru îbSEE“ — broadband în Sud-Estul
Europei, semnat la Salonic la 1 iulie 2005............

69.

DECIZII

ALE

Pagina

5

CURȚII

5–7

DECIZII ALE PRIMULUI-MINISTRU
— Decizie pentru eliberarea doamnei Cecilia
Paloma Rodica Petrescu din funcția de secretar
de stat la Ministerul Educației și Cercetării............
— Decizie pentru eliberarea domnului Adrian
Bădilă, la cerere, din funcția de director general,
cu rang de secretar de stat, al Institutului Național
de Administrație.........................................................
— Decizie pentru numirea domnului Dincă Dragoș
Valentin în funcția de director general, cu rang de
secretar de stat, al Institutului Național de
Administrație...............................................................

7

8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 432
din 25 mai 2006

referitoare la excepția de neconstituționalitate a dispozițiilor art. 10 lit. c) din Legea nr. 78/2000
pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Iuliana Nedelcu
Afrodita Laura Tutunaru

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 10 lit. c) din Legea nr. 78/2000
pentru prevenirea, descoperirea și sancționarea faptelor de

2

MONITORUL OFICIAL AL ROMÂNIEI, PARTEA I, Nr. 529/20.VI.2006

corupție, excepție ridicată de Tatiana Gorgoi în Dosarul
nr. 12.999/2004 al Judecătoriei Pitești.
La apelul nominal lipsesc părțile, față de care procedura
de citare a fost legal îndeplinită.
Reprezentantul
Ministerului
Public,
invocând
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2006, pronunțată în Dosarul
nr. 12.999/2004, Judecătoria Pitești a sesizat Curtea
Constituțională cu excepția de neconstituționalitate a
prevederilor art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, excepție ridicată de Tatiana Gorgoi în dosarul de
mai sus având ca obiect soluționarea unei cauze penale.
În motivarea excepției de neconstituționalitate autorul
acesteia susține că textul de lege criticat operează cu
noțiuni cum ar fi bani, bunuri, foloase necuvenite, utilizarea
creditelor sau a subvențiilor, fără o explicație clară a
acestora. Or, dacă scopul reglementării este acela de a
proteja interesele finanțatorului, ar trebui folosită o sintagmă
mai fermă și anume dacă s-a produs o pagubă.
De asemenea, legea vizează situația utilizării unor
subvenții sau a unor credite preferențiale în alte scopuri
decât cele pentru care au fost acordate. Prin urmare,
tocmai caracterul de subvenție califică infracțiunea de
corupție și o delimitează de simpla deturnare de fonduri în
cazul în care sunt acordate sume de bani cu dobânzi mai
mici sau nerambursabile în scopul dezvoltării anumitor
domenii de activitate. De aceea, în absența vreunui
prejudiciu produs finanțatorului, definirea fondurilor acordate
ca subvenții nu justifică o asemenea reglementare în
condițiile în care acestea au fost folosite pentru protejarea
ori dezvoltarea anumitor activități economice, sociale sau
culturale.
Judecătoria Pitești opinează că excepția de
neconstituționalitate este neîntemeiată, deoarece dispozițiile
legale criticate nu aduc atingere prevederilor invocate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul apreciază că excepția de neconstituționalitate
invocată este neîntemeiată, deoarece prevederile legale
criticate nu contravin dispozițiilor constituționale ale art. 45,
întrucât norma fundamentală garantează accesul liber al
persoanei la o activitate economică și libera inițiativă numai
dacă acestea sunt exercitate în condițiile legii.
De asemenea, prevederile constituționale ale art. 21
alin. (3) și ale art. 23 alin. (1) nu au, în opinia Guvernului,
incidență în cauză.
Avocatul Poporului consideră că excepția de
neconstituționalitate este neîntemeiată, deoarece dispozițiile

legale criticate nu conțin nici o prevedere de natură să
împiedice părțile interesate să se prevaleze, fără nici o
îngrădire, de toate garanțiile care caracterizează dreptul la
un proces echitabil și nu aduc atingere libertății individuale
sau principiilor constituționale care guvernează înfăptuirea
justiției.
Dispozițiile art. 45 din Legea fundamentală garantează
exercitarea liberei inițiative și accesul persoanei la o
activitate economică în condițiile legii, iar textul criticat nu
face decât să sancționeze nerespectarea unor astfel de
condiții legale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 10 lit. c) din Legea nr. 78/2000, publicată
în Monitorul Oficial al României, Partea I, nr. 219 din
18 mai 2000, cu următorul conținut:
îSunt pedepsite cu închisoare de la 5 la 15 ani și
interzicerea unor drepturi următoarele fapte, dacă sunt
săvârșite în scopul obținerii pentru sine sau pentru altul de
bani, bunuri sau alte foloase necuvenite: [...]
c) utilizarea creditelor sau a subvențiilor în alte scopuri
decât cele pentru care au fost acordate.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (3), privind dreptul părților la
un proces echitabil, ale art. 23 alin. (1), referitor la
inviolabilitatea libertății individuale și a siguranței persoanei,
ale art. 45, referitor la Libertatea economică, și ale art. 124
alin. (1) și (2), referitor la înfăptuirea justiției și la
unicitatea, imparțialitatea și egalitatea acesteia.
Examinând excepția de neconstituționalitate, Curtea
constată că dispozițiile art. 10 lit. c) din Legea nr. 78/2000
au mai fost supuse controlului de constituționalitate, prin
raportare la aceleași dispoziții constituționale și
convenționale invocate și în prezenta cauză și cu motivări
similare. Astfel, de exemplu, prin Deciziile nr. 384 din
7 iulie 2005 și nr. 489 din 29 septembrie 2005, Curtea
Constituțională a respins aceste excepții de neconstituționalitate ca neîntemeiate, pentru considerentele acolo
arătate.
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.

MONITORUL OFICIAL AL ROMÂNIEI, PARTEA I, Nr. 529/20.VI.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Tatiana Gorgoi în Dosarul nr. 12.999/2004 al
Judecătoriei Pitești.
Definitivă și general obligatorie.
Pronunțată în ședința publică din data de 25 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 466
din 6 iunie 2006

referitoare la excepția de neconstituționalitate a dispozițiilor art. 141 alin. 1 teza întâi
din Codul de procedură penală
Ioan Vida

— președinte

Nicolae Cochinescu

— judecător

Kozsokár Gábor

— judecător

Acsinte Gaspar

— judecător

Petre Ninosu

— judecător

Ion Predescu

— judecător

Șerban Viorel Stănoiu

— judecător

Iuliana Nedelcu

— procuror

Mădălina Ștefania Diaconu

— magistrat-asistent

Pe rol se află soluționarea excepției de neconstituționalitate a dispozițiilor art. 141 alin. 1 teza întâi din Codul
de procedură penală, excepție ridicată de Valentin Bogdan
Ciufu în Dosarul nr. 2.349/1/2006 al Înaltei Curți de Casație
și Justiție — Secția penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere

a

excepției

de

neconstituționalitate

ca

neîntemeiată, invocând, în acest sens, jurisprudența în
materie a Curții Constituționale.
C U R T E A,

având în vedere actele și lucrările dosarului, reține
următoarele:

Prin Încheierea din 14 februarie 2006, pronunțată în
Dosarul nr. 2.349/1/2006, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 141 alin. 1 teza
întâi din Codul de procedură penală. Excepția a fost ridicată
de către Valentin Bogdan Ciufu cu prilejul soluționării unui
recurs penal.
În motivarea excepției de neconstituționalitate autorul
acesteia susține, în esență, că reglementarea, prin textul
criticat, a posibilității atacării cu recurs exclusiv a
încheierilor date la judecarea în fond și în apel a cauzei
penale, prin care s-a dispus cu privire la o măsură
preventivă, și excluderea posibilității exercitării aceleiași căi
de atac în vederea verificării legalității încheierilor cu
același obiect, date la judecarea în recurs a cauzei penale,
contravin dispozițiilor constituționale ale art. 16, privind
egalitatea în drepturi, ale art. 21, privind accesul liber la
justiție, ale art. 23, privind libertatea individuală, și ale
art. 129, privind folosirea căilor de atac.
Înalta Curte de Casație și Justiție — Secția penală
apreciază că excepția de neconstituționalitate nu este
întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula

4

MONITORUL OFICIAL AL ROMÂNIEI, PARTEA I, Nr. 529/20.VI.2006

punctele de vedere cu privire la excepția de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 141 alin. 1 din Codul de procedură penală,
potrivit cărora îÎncheierea dată în primă instanță și în apel,
prin care se dispune luarea, revocarea, înlocuirea, încetarea
sau menținerea unei măsuri preventive ori prin care se
constată încetarea de drept a arestării preventive, poate fi
atacată separat, cu recurs, de procuror sau de inculpat“.
În susținerea neconstituționalității acestor texte de lege,
autorul excepției invocă încălcarea prevederilor
constituționale ale art. 16, privind egalitatea în drepturi, ale
art. 21, privind accesul liber la justiție, ale art. 23, privind
libertatea individuală, și ale art. 129, privind folosirea căilor
de atac.

Examinând excepția de neconstituționalitate, Curtea
constată că s-a mai pronunțat asupra textului legal criticat,
spre exemplu prin Decizia nr. 272 din 26 mai 2005,
publicată în Monitorul Oficial al României, Partea I, nr. 545
din 27 iunie 2005. Cu acel prilej, respingând excepția de
neconstituționalitate invocată, Curtea a reținut că, potrivit
art. 23 alin. (7) din Legea fundamentală, îîncheierile
instanței privind măsura arestării preventive sunt supuse căilor
de atac prevăzute de lege“. Rezultă că opțiunea legiuitorului
de a nu fi prevăzut o astfel de cale de atac și împotriva
încheierii de menținere a măsurii arestării preventive, dată
la judecarea în recurs a cauzei penale, nu poate fi
considerată neconstituțională, deoarece, potrivit art. 129 din
Constituție, îîmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii“. Este, așadar, atributul exclusiv al legiuitorului
de a institui căile de atac și condițiile în care acestea pot
fi exercitate. S-a reținut totodată că aceste dispoziții se
referă la o hotărâre care nu soluționează fondul cauzei, ci
care privește o măsură procesuală provizorie, chiar dacă
aceasta este privativă de libertate. Inculpatul sau învinuitul
poate cere punerea sa în libertate provizorie sub control
judiciar sau pe cauțiune, conform art. 5 alin. 5 din Codul
de procedură penală, în tot cursul procesului penal, iar
dacă nu mai există temei care să justifice menținerea
măsurii preventive, aceasta trebuie revocată din oficiu sau
la cerere, potrivit art. 139 alin. 2 din Codul de procedură
penală.
Întrucât nu au intervenit elemente noi care să determine
reconsiderarea jurisprudenței Curții, atât soluția, cât și
considerentele deciziei mai sus menționate sunt valabile și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 141 alin. 1 teza întâi din Codul de procedură penală,
excepție ridicată de Valentin Bogdan Ciufu în Dosarul nr. 2.349/1/2006 al Înaltei Curți de Casație și Justiție — Secția
penală.
Definitivă și general obligatorie.
Pronunțată în ședința publică din data de 6 iunie 2006.
PREȘEDINTELE CURȚII CONSTITUȚIONALE,

prof. univ. dr. Ioan Vida
Magistrat-asistent,
Mădălina Ștefania Diaconu

MONITORUL OFICIAL AL ROMÂNIEI, PARTEA I, Nr. 529/20.VI.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru aprobarea Memorandumului de înțelegere cu privire la dezvoltarea unei piețe unice
de rețele de tip broadband interconectate în totalitate la rețelele europene și globale —
Inițiativa pentru îbSEE“ — broadband în Sud-Estul Europei, semnat la Salonic la 1 iulie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de
înțelegere cu privire la dezvoltarea unei piețe unice de
rețele de tip broadband interconectate în totalitate la

rețelele europene și globale — Inițiativa pentru îbSEE“ —
broadband în Sud-Estul Europei, semnat la Salonic la
1 iulie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
p. Ministrul afacerilor externe,
Anton Niculescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 7 iunie 2006.
Nr. 738.
MEMORANDUM DE ÎNȚELEGERE
cu privire la dezvoltarea unei piețe unice de rețele de tip broadband interconectate în totalitate la rețelele europene
și globale — Inițiativa pentru îbSEE“ — broadband în Sud-Estul Europei*)
Sub auspiciile și cu respectarea principiilor Pactului de stabilitate pentru Sud-Estul Europei, care are la origine
nevoia de întărire a cooperării regionale în Sud-Estul Europei și de ocrotire a condițiilor de pace, stabilitate și creștere
economică,
subsemnații, reprezentanți ai guvernelor din Republica Albania, Bosnia și Herțegovina, Republica Croația,
Republica Elenă, fosta Republică Iugoslavă a Macedoniei, Republica Moldova, Republica Muntenegru, România, Republica
Serbia, și reprezentantul special al secretarului general al Națiunilor Unite, Misiunea Administrației Interimare a Națiunilor
Unite în Kosovo (UNMIK), referirile la Kosovo și UNMIK în acest document fiind făcute în conformitate cu Rezoluția
Consiliului de Securitate al Națiunilor Unite 1.244/1999, în continuare având denumirea de părți,
luând în considerare Strategia de la Lisabona urmată de Uniunea Europeană, succesivele planuri de acțiune
eEurope, Inițiativa i2010, precum și nevoia de aliniere a legilor și reglementărilor la cadrul de reglementare adoptat de
Uniunea Europeană,
recunoscând progresul făcut sub auspiciile Inițiativei eSEE a Pactului de stabilitate pentru implementarea Agendei
pentru Dezvoltarea Societății Informaționale a eSEE și, în special, pentru punctul 3e îStabilirea mecanismelor pentru
interconectarea regională «prin cost» a rețelelor de comunicație electronică“,
luând în considerare concluziile celui de-al 10-lea Forum de lucru de la Salonic pentru comunicațiile electronice,
24-25 mai 2004,
luând în considerare că toate țările din Sud-Estul Europei, ca și participante la furnizarea de tehnologie și servicii
în sectorul comunicațiilor electronice, intenționează să își construiască parteneriatul în acest sector în variate moduri,
recunoscând potențialul pentru comerț extins din sectorul de comunicații electronice în regiunea sud-est europeană
și nevoia de a pune accent pe capacitățile și oportunitățile acestui sector într-o manieră mai concentrată și mai
cuprinzătoare,
recunoscând mai departe nevoia de a promova legături mai puternice în sectorul comunicațiilor electronice între
țările regiunii sud-est europene în vederea dezvoltării capabilităților și oportunităților ambelor părți,
având un interes comun în promovarea investițiilor, companiilor mixte, inițiativelor comune, dezvoltarea tehnologiei
și piețelor în sectorul comunicațiilor electronice și în economie în general, și
intenționând să dezvolte o piață broadband unificată, aranjată într-un cadru regulator care este armonizat între țări
și cu cadrul Uniunii Europene, complet interconectat la rețelele europene și globale, și să implementeze un program de
cooperare în industrie și tehnologie țintind creșterea parteneriatelor de afaceri între țările regiunii Europei de Sud-Est,
au ajuns la următoarea înțelegere:
*) Traducere.

6

MONITORUL OFICIAL AL ROMÂNIEI, PARTEA I, Nr. 529/20.VI.2006
ARTICOLUL 1
Principii de bază

Părțile sunt de acord să promoveze o cooperare mai
strânsă și un schimb de informații aparținând sectorului de
comunicații electronice, în concordanță cu prezentul
memorandum de înțelegere și pe bază de egalitate,
reciprocitate și beneficiu mutual.
ARTICOLUL 2
Scopul cooperării

Scopul cooperării dintre părți include următoarele
domenii referitoare la broadband:
a) competența cadrului de reglementare;
b) dezvoltarea resurselor umane, de exemplu capitalul
uman;
c) tehnologiile moderne de comunicație electronică;
d) dezvoltarea și monitorizarea pieței de comunicație
electronică;
e) excelență în cercetare.
ARTICOLUL 3
Implementarea

Pentru implementarea scopului de cooperare identificat
în art. 2, este constituit un grup operativ al broadband-ului
sud-est european (denumit în continuare Grup operativ al
bSEE), pentru a identifica și facilita programe pentru:
a) propuneri legislative și de cadre de reglementare
conform directivelor Uniunii Europene și standardelor
globale;
b) dezvoltarea aptitudinilor prin intermediul schimbului de
programe și prin sponsorizări comune de conferințe,
seminarii și programe de pregătire în domeniul tehnologiilor
și serviciilor broadband-ului;
c) evaluarea tehnologiilor broadband și cele mai bune
practici internaționale;
d) cererea globală care duce la dezvoltarea broadband-ului;
e) stabilirea de centre de rutare a traficului de tip
Internet la nivel național și regional;
f) stimularea activităților legate de investițiile în
broadband care ar rezulta în conștientizarea, creșterea
nivelului interesului public și împuternicirea întreprinderilor
mici și mijlocii de a participa la astfel de inițiative;
g) furnizarea de stimulente către sectorul privat pentru
dezvoltarea broadband-ului, în special în zonele rurale și
îndepărtate;
h) monitorizarea progresului și întocmirea de rapoarte
periodice; și
i) pregătirea de proiecte regionale de interes comun și
adaptarea pentru Uniunea Europeană și alte surse de
finanțare.
ARTICOLUL 4
Alcătuirea și responsabilitățile colaborării

1. Pentru scopul de a indentifica și facilita programele și
proiectele menționate în art. 3, părțile desemnează unul
sau mai mulți reprezentanți ca membri ai Grupului operativ
al bSEE. Reprezentanții desemnați sunt responsabili cu
obținerea oricărei aprobări necesare pentru mersul
activităților specifice de cooperare de la guvernele
respective sau de la reprezentantul special al secretarului
general în cazul Misiunii Administrației Interimare a
Națiunilor Unite. Grupul de lucru al Inițiativei eSEE
servește drept platformă pentru această procedură a
Agendei eSEE a părților semnatare.

2. Grupul operativ al bSEE este responsabil cu
implementarea sferei de acțiune a cooperării stabilite în
art. 2. Grupul operativ al bSEE face consultări pentru a
identifica și defini activitățile viitoare menționate în art. 3,
revizuiește activitățile în curs sau discută probleme legate
de asemenea activități. Grupul operativ al bSEE ține
întâlniri de lucru de două ori pe an în urma întâlnirilor
Grupului de lucru al Inițiativei eSEE.
3. Părțile sunt de acord că Grupul de lucru al Inițiativei
eSEE, împreună cu reprezentanții părților care nu sunt
semnatare ale Agendei eSEE, vor schița și vor adopta, cel
mai târziu până la 31 decembrie 2005, Termenii de
referință ai bSEE care definesc componența Grupului
operativ al bSEE și vor identifica rezultatele finale ale
acesteia. Termenii de referință ai bSEE decid, de
asemenea, cu privire la organizarea Secretariatului Grupului
operativ al bSEE și asupra relațiilor acestuia cu
Secretariatul Inițiativei eSEE.
4. Recunoscând contribuția majoră a Institutului Sud-Est
European de Cercetare în Telecomunicații și Informatică
(INA) pentru realizarea acestei inițiative și luând serios în
considerare propunerea INA de a acționa ca Secretariat al
Grupului operativ al bSEE, părțile sunt de acord ca un
reprezentant al INA să ia parte la schițarea și adoptarea
Termenilor de referință ai bSEE.
5. Recunoscând sprijinul continuu al Programului de
dezvoltare al Națiunilor Unite pentru Inițiativa eSEE și
Secretariatul Inițiativei eSEE, părțile au fost de acord ca un
reprezentant al Programului de dezvoltare al Națiunilor
Unite să ia parte la schițarea și adoptarea Termenilor de
referință ai bSEE.
ARTICOLUL 5
Forme de cooperare

Cooperarea părților prevăzută în art. 2, 3 și 4 din
prezentul memorandum de înțelegere este în conformitate
cu legile și reglementările aplicabile în fiecare țară.
ARTICOLUL 6
Fonduri și resurse

Desfășurarea activităților de cooperare în conformitate
cu art. 2, 3 și 4 din prezentul memorandum de înțelegere
este condiționată de existența resurselor de finanțare,
precum și de alte resurse ale părților. Costurile activităților
de cooperare sunt împărțite printr-o modalitate ce este
definită prin Termenii de referință ai bSEE. Costurile
referitoare la organizarea întâlnirilor (facilități, printarea
materialelor etc.) sunt suportate de către țara gazdă.
ARTICOLUL 7
Drepturile de proprietate intelectuală

Dacă drepturile de proprietate intelectuală rezultă din
sau sunt în conformitate cu orice articol sau activitate
prevăzută în prezentul memorandum de înțelegere,
alocarea acestor drepturi se va face printr-o abordare caz
cu caz, în conformitate cu legile naționale și principiile
internaționale aplicabile.
ARTICOLUL 8
Caracterul confidențial al informației

Niciuna dintre părți nu poate dezvălui sau distribui către
un terț informații confidențiale pe care cealaltă parte le-a
obținut în cursul desfășurării activităților de cooperare
conform prezentului memorandum de înțelegere, cu
excepția permisiunii scrise din partea celeilalte părți.

MONITORUL OFICIAL AL ROMÂNIEI, PARTEA I, Nr. 529/20.VI.2006
ARTICOLUL 9
Amendamente

Prezentul memorandum de înțelegere poate fi modificat
sau amendat după necesități, din timp în timp, prin acord
mutual în scris între părți.
ARTICOLUL 10
Soluționarea diferendelor

Oricare și toate disputele dintre părți privind
interpretarea și/sau implementarea prezentului memorandum
de înțelegere vor fi soluționate pe cale amiabilă prin
consultări și/sau negocieri.
ARTICOLUL 11
Validitatea

1. Prezentul memorandum de înțelegere intră în vigoare
la data semnării sau la data îndeplinirii procedurilor legale

interne privind intrarea în vigoare a acestuia de către toate
părțile implicate (în funcție de legislația internă a fiecărei
țări, la fel ca și legislația Uniunii Europene, în caz că este
aplicabilă) și rămâne în vigoare pentru o perioadă
nedefinită. Fiecare parte îl va putea denunța în scris. În
acest caz, memorandumul de înțelegere încetează după
expirarea a 6 luni de la data primirii actului de denunțare.
2. Încetarea prezentului memorandum de înțelegere nu
afectează ipso facto activitățile de cooperare menționate în
art. 2 și 3, care sunt în curs de desfășurare, și nici
confidențialitatea informației, care continuă să se aplice
chiar și după încetare.
Drept care subsemnații, fiind autorizați în mod potrivit
de către guvernele respective și de către SRSG în cazul
UNMIK, au semnat prezentul memorandum de înțelegere.
Semnat la Salonic la data de 1 iulie 2005, în engleză,
într-un singur exemplar original.
Guvernul Republicii Moldova
Excelența Sa domnul Pavel Buceatchi,
ministrul dezvoltării informației

Pentru și în numele:
Guvernului Republicii Albania
Excelența Sa domnul Eduard Prodani,
secretar general,
ministrul transportului și telecomunicațiilor

Guvernul Republicii Muntenegru
Excelența Sa domnul Branimir Gvozdenovic
´,
prim-ministru adjunct

Guvernului din Bosnia și Herțegovina
ministrul transportului și comunicațiilor
Guvernul Republicii Croația
Excelența Sa domnul Miroslav Kovac ´,
ˇic
secretar de stat,
Oficiul Administrativ Central de Stat pentru e-Croația
Guvernul Republicii Elene
Excelența Sa Anastasios Nerantzis,
ministrul transporturilor și comunicațiilor

ALE

Guvernul României
Excelența Sa domnul Zsolt Nagy,
ministrul comunicațiilor și tehnologiei informației
Guvernul Republicii Serbia
Excelența Sa domnul Aleksandar Popovic
´,
ministrul științei și tehnologiei
UNMIK
Pentru reprezentantul special al secretarului general,
Excelența Sa domnul Joachim Rücker,
reprezentant special adjunct al secretarului general,
UNMIK/Pilonul 4 Reconstrucție Economică

Guvernul Fostei Republici Iugoslave a Macedoniei
Excelența Sa domnul Djemali Mehazi,
ministrul transporturilor și comunicațiilor

DECIZII

7

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea doamnei Cecilia Paloma Rodica Petrescu din funcția de secretar de stat
la Ministerul Educației și Cercetării
În temeiul art. 15 lit. d) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, doamna Cecilia Paloma Rodica Petrescu

se eliberează din funcția de secretar de stat la Ministerul
Educației și Cercetării.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 19 iunie 2006.
Nr. 67.

8

MONITORUL OFICIAL AL ROMÂNIEI, PARTEA I, Nr. 529/20.VI.2006
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Adrian Bădilă, la cerere, din funcția de director general,
cu rang de secretar de stat, al Institutului Național de Administrație
Având în vedere cererea domnului Adrian Bădilă privind eliberarea sa din funcția de director general,
secretar de stat, al Institutului Național de Administrație,
în temeiul art. 15 lit. e) și al art. 19 din Legea nr. 90/2001 privind organizarea și funcționarea
României și a ministerelor, cu modificările și completările ulterioare, și al art. 11 alin. (1) din Hotărârea
nr. 1.083/2004 privind organizarea și funcționarea Institutului Național de Administrație și a centrelor regionale
continuă pentru administrația publică locală,

cu rang de
Guvernului
Guvernului
de formare

primul-ministru emite următoarea decizie:
Articol unic. — Începând cu data intrării în vigoare a
prezentei decizii, domnul Adrian Bădilă se eliberează, la

cerere, din funcția de director general, cu rang de secretar
de stat, al Institutului Național de Administrație.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 19 iunie 2006.
Nr. 68.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Dincă Dragoș Valentin în funcția de director general,
cu rang de secretar de stat, al Institutului Național de Administrație
Având în vedere propunerea formulată de ministrul administrației și internelor,
în temeiul art. 15 lit. e) și al art. 19 din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare, al art. 4 alin. (1) din Ordonanța Guvernului
nr. 81/2001 privind înființarea și organizarea Institutului Național de Administrație, aprobată cu modificări și completări prin
Legea nr. 106/2002, cu modificările și completările ulterioare, și al art. 11 alin. (1) din Hotărârea Guvernului
nr. 1.083/2004 privind organizarea și funcționarea Institutului Național de Administrație și a centrelor regionale de formare
continuă pentru administrația publică locală,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, domnul Dincă Dragoș Valentin se

numește în funcția de director general, cu rang de secretar
de stat, al Institutului Național de Administrație.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 19 iunie 2006.
Nr. 69.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 529/20.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|117051]
ISSN 1453—4495

