PARTEA

Anul 174 (XVIII) — Nr. 457

I

Vineri, 26 mai 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

212.

— Lege pentru modificarea și completarea Legii
nr. 481/2004 privind protecția civilă .......................

2–4

767.

— Decret privind promulgarea Legii pentru
modificarea și completarea Legii nr. 481/2004
privind protecția civilă ...............................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
236.

544.

— Ordin al președintelui Agenției Naționale pentru
Sport pentru modificarea Ordinului președintelui
Agenției Naționale pentru Sport nr. 130/2006
privind finanțarea nerambursabilă din fonduri
publice a proiectelor cluburilor sportive de drept
privat și ale asociațiilor pe ramură de sport
județene și ale municipiului București .....................

5

— Ordin al ministrului sănătății privind modificarea
și completarea Ordinului ministrului sănătății
nr. 86/2006 pentru aprobarea derulării programelor
și subprogramelor de sănătate finanțate din
bugetul de stat în anul 2006 ...................................

5–8

2

MONITORUL OFICIAL AL ROMÂNIEI, PARTEA I, Nr. 457/26.V.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 481/2004 privind protecția civilă
Parlamentul României adoptă prezenta lege.
Art. I. — Legea nr. 481/2004 privind protecția civilă,
publicată în Monitorul Oficial al României, Partea I,
nr. 1.094 din 24 noiembrie 2004, se modifică și se
completează după cum urmează:
1. La articolul 3 alineatul (1), literele e), g), h) și l) vor
avea următorul cuprins:
îe) înștiințarea autorităților publice și alarmarea populației
în situații de protecție civilă;
..............................................................................................
g) asigurarea condițiilor de supraviețuire a populației în
situații de protecție civilă;
h) organizarea și executarea intervenției operative pentru
reducerea pierderilor de vieți omenești, limitarea și
înlăturarea efectelor calamităților naturale și a celorlalte
situații de protecție civilă;
..............................................................................................
l) constituirea rezervelor de resurse financiare și tehnicomateriale specifice.“
2. La articolul 3 alineatul (1), litera i) se abrogă.
3. La articolul 3, alineatele (3) și (4) vor avea următorul
cuprins:
î(3) Îndeplinirea atribuțiilor specifice de protecție civilă se
realizează, potrivit legii, de către serviciile de urgență
publice sau private, profesioniste și voluntare.
(4) Serviciile de urgență private se înființează de către
operatori economici și instituții sau se constituie ca societăți
comerciale, în condițiile legii.“
4. La articolul 9 alineatul (1), literele e) și g) vor avea
următorul cuprins:
îe) prealarmare — transmiterea mesajelor/semnalelor de
avertizare către autorități despre probabilitatea producerii
unui atac aerian;
..............................................................................................
g) adăpostire — măsură specifică de protecție a
populației, a bunurilor materiale, a valorilor culturale și de
patrimoniu, pe timpul ostilităților militare și al situațiilor de
urgență, împotriva efectelor acestora. Adăposturile de
protecție civilă sunt spații special amenajate pentru
protecție în situații specifice, proiectate, executate, dotate,
echipate și autorizate potrivit normelor și instrucțiunilor

tehnice elaborate de Inspectoratul General pentru Situații
de Urgență și aprobate de ministrul administrației și
internelor;“.
5. La articolul 10, litera a) va avea următorul cuprins:
îa) constituirea organismelor și structurilor pentru
managementul situațiilor de urgență, inclusiv al protecției
civile;“.
6. Articolul 16 va avea următorul cuprins:
îArt. 16. — Coordonarea de specialitate a activităților de
protecție civilă prevăzute la art. 15 alin. (1) se realizează
de Inspectoratul General pentru Situații de Urgență, prin
structurile sale specializate, și la nivel local, prin
inspectoratele pentru situații de urgență județene și al
municipiului București ori, pe timpul stărilor excepționale de
mobilizare sau la război, prin punctele de comandă care se
asigură din timp de pace la nivelul autorităților administrației
publice centrale, la cele județene, municipale, de sectoare,
orășenești, al altor localități importante, precum și la unele
instituții publice și operatori economici.“
7. La articolul 20 alineatul (1), litera h) va avea
următorul cuprins:
îh) să permită, în situații de protecție civilă, accesul
forțelor și mijloacelor de intervenție în incinte sau pe
terenuri proprietate privată;“.
8. La articolul 21, alineatul (3) va avea următorul
cuprins:
î(3) Autoritățile administrației publice centrale și locale
poartă întreaga răspundere pentru asigurarea condițiilor de
supraviețuire a populației afectate de urmările calamităților
naturale și a celorlalte situații de protecție civilă.“
9. La articolul 24 alineatul (1), litera h) va avea
următorul cuprins:
îh) coordonează acțiunile de limitare și înlăturare a
urmărilor calamităților naturale și a celorlalte situații de
protecție civilă;“.
10. La articolul 24, alineatul (3) va avea următorul
cuprins:
î(3) Controlul de stat în domeniul protecției civile se
realizează prin activități de reglementare, avizare,
autorizare, atestare, recunoaștere, verificare și control și se

MONITORUL OFICIAL AL ROMÂNIEI, PARTEA I, Nr. 457/26.V.2006
exercită prin Inspecția de Prevenire din structura
Inspectoratului General pentru Situații de Urgență, respectiv
prin inspecțiile de prevenire din cadrul inspectoratelor
județene și al municipiului București, în scopul aplicării
unitare a prevederilor legale pe întreg teritoriul României.“
11. La articolul 28 alineatul (1), literele c) și i) vor avea
următorul cuprins:
îc) organizează și dotează, pe baza criteriilor de
performanță elaborate de Inspectoratul General pentru
Situații de Urgență, servicii de urgență private și stabilesc
regulamentul de organizare și funcționare a acestora ori
încheie convenții sau contracte cu alte servicii de urgență
voluntare ori private, care dispun de forțe și mijloace
capabile să intervină operativ și eficace în cazul situațiilor
de protecție civilă;
..............................................................................................
i) înștiințează persoanele și organismele competente
asupra factorilor de risc și le semnalează, de îndată, cu
privire la iminența producerii sau producerea unei situații
de protecție civilă la nivelul instituției sau agentului
economic;“.
12. La articolul 30 alineatul (1), litera b) va avea
următorul cuprins:
îb) să obțină toate avizele, autorizațiile și acordurile
privind protecția civilă, conform legii, și să urmărească
realizarea măsurilor stabilite în cuprinsul acestora;“.
13. La articolul 30, după alineatul (4) se introduce un
nou alineat, alineatul (5), cu următorul cuprins:
î(5) Pentru actele eliberate potrivit legii se percep tarife
stabilite prin ordin al ministrului administrației și internelor.“
14. La articolul 34, alineatul (1) va avea următorul
cuprins:
îArt. 34. — (1) Inițierea, calificarea, perfecționarea sau
specializarea conducătorilor structurilor specializate de
protecție civilă, a șefilor serviciilor de urgență voluntare și
private, a personalului de specialitate menționat la art. 13
alin. (2), precum și a altor persoane cu atribuții în acest
domeniu se realizează prin cursuri, convocări sau
instructaje și se desfășoară în Centrul Național de
Pregătire pentru Managementul Situațiilor de Urgență și în
centrele zonale ale acestuia, precum și în Institutul
Național de Administrație sau în alte instituții de învățământ
de profil.“
15. La articolul 42, alineatul (3) va avea următorul
cuprins:
î(3) La solicitarea președinților comitetelor pentru situații
de urgență, mesajele de avertizare și alarmare se transmit
obligatoriu, cu prioritate și gratuit, prin orice operator
audiovizual public sau privat de pe teritoriul României.“
16. Articolul 46 se abrogă.
17. Articolul 47 va avea următorul cuprins:

3

îArt. 47. — Asanarea terenului și neutralizarea muniției
rămase neexplodate din timpul conflictelor armate se
execută de către subunități specializate și specialiști
pirotehnicieni din serviciile de urgență profesioniste din
subordinea Inspectoratului General pentru Situații de
Urgență, potrivit instrucțiunilor și normelor tehnice elaborate
de Inspectoratul General pentru Situații de Urgență și
aprobate prin ordin al ministrului administrației și internelor.“
18. Articolul 50 va avea următorul cuprins:
îArt. 50. — Materialele explozive și mijloacele de
aprindere necesare pentru distrugerea muniției rămase
neexplodate se pun la dispoziție specialiștilor pirotehnicieni,
la cererea Inspectoratului General pentru Situații de
Urgență, prin inspectoratele de jandarmi județene.“
19. Articolul 56 va avea următorul cuprins:
îArt. 56. — Evacuarea se execută pe baza planurilor
întocmite în acest scop, conform normelor și instrucțiunilor
elaborate de Inspectoratul General pentru Situații de
Urgență.“
20. La articolul 60, alineatul (3) va avea următorul
cuprins:
î(3) Intervenția operativă a structurilor prevăzute la
alin. (2) se realizează pe baza planurilor de intervenție și
cooperare întocmite de autoritățile competente, în limitele
funcțiilor de sprijin repartizate pentru a fi asigurate de către
ministere, celelalte organe centrale și organizațiile
neguvernamentale pentru prevenirea și gestionarea
situațiilor de urgență.“
21. Articolul 61 va avea următorul cuprins:
îArt. 61. — (1) La limitarea și înlăturarea urmărilor
dezastrelor sunt obligate să participe și serviciile pentru
situații de urgență private.
(2) Autorizarea serviciilor de urgență private se execută
pe baza normelor metodologice elaborate de Inspectoratul
General pentru Situații de Urgență, aprobate prin ordin al
ministrului administrației și internelor.“
22. La articolul 65, alineatul (2) va avea următorul
cuprins:
î(2) Dotarea structurilor de protecție civilă, altele decât
cele prevăzute la alin. (1), se efectuează pe baza normelor
elaborate de persoanele juridice care au constituit aceste
structuri, avizate de inspectoratele pentru situații de urgență
județene și aprobate de prefect.“
23. Articolul 66 va avea următorul cuprins:
îArt. 66. — (1) Contractarea și aprovizionarea cu
tehnică și materiale se asigură de fiecare beneficiar contra
cost. Tehnica și alte categorii de materiale necesare
protecției civile se asigură și din donații, sponsorizări,
împrumuturi temporare sau din alte surse legal constituite.

4

MONITORUL OFICIAL AL ROMÂNIEI, PARTEA I, Nr. 457/26.V.2006

(2) Tehnica și materialele provenite din donații sau
împrumuturi temporare externe sunt scutite de taxe
vamale.“
24. La articolul 76, litera d) va avea următorul cuprins:
îd) neasigurarea înștiințării, avertizării, alarmării sau
evacuării populației în situații de protecție civilă, precum și
transmiterea neautorizată de mesaje de protecție civilă;“.
25. La articolul 76, literele c), s) și t) se abrogă.
26. La articolul 77, după alineatul (2) se introduce un
nou alineat, alineatul (3), cu următorul cuprins:

î(3) Contravenientul poate achita în termen de cel mult
48 de ore de la data încheierii procesului-verbal ori, după
caz, de la data comunicării acestuia, jumătate din minimul
amenzii prevăzute în prezenta lege, pentru fiecare
categorie de contravenții.“
Art. II. — Legea nr. 481/2004 privind protecția civilă,
publicată în Monitorul Oficial al României, Partea I,
nr. 1.094 din 24 noiembrie 2004, cu modificările și
completările aduse prin prezenta lege, va fi republicată în
Monitorul Oficial al României, Partea I, dându-se textelor
o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

RADU MIRCEA BERCEANU

București, 24 mai 2006.
Nr. 212.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 481/2004 privind protecția civilă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 481/2004 privind protecția civilă și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 23 mai 2006.
Nr. 767.

MONITORUL OFICIAL AL ROMÂNIEI, PARTEA I, Nr. 457/26.V.2006

ACTE
ALE

ALE

ORGANELOR

ADMINISTRAȚIEI

DE

5

SPECIALITATE

PUBLICE

CENTRALE

AGENȚIA NAȚIONALĂ PENTRU SPORT

ORDIN
pentru modificarea Ordinului președintelui Agenției Naționale pentru Sport nr. 130/2006
privind finanțarea nerambursabilă din fonduri publice a proiectelor cluburilor sportive
de drept privat și ale asociațiilor pe ramură de sport județene și ale municipiului București
În temeiul Hotărârii Guvernului nr. 759/2003 privind organizarea și funcționarea Agenției Naționale pentru Sport, cu
modificările și completările ulterioare,
având în vedere Referatul Direcției programe ale instituțiilor publice pentru sport nr. 212 din 4 mai 2006,
președintele Agenției Naționale pentru Sport emite următorul ordin:
Art. I. — Anexa nr. 3 la Ordinul președintelui Agenției
Naționale pentru Sport nr. 130/2006 privind finanțarea
nerambursabilă din fonduri publice a proiectelor cluburilor
sportive de drept privat și ale asociațiilor pe ramură de
sport județene și ale municipiului București, publicat în
Monitorul Oficial al României, Partea I, nr. 325 din
11 aprilie 2006, se modifică după cum urmează:
— Litera b) din declarația prevăzută la punctul D va
avea următorul cuprins:

îb) a publicat în extras, în termenul prevăzut de lege,
rapoartele de activitate și situațiile financiare anuale în
Monitorul Oficial al României, Partea a IV-a, nr. ..., precum
și în Registrul național al persoanelor juridice fără scop
patrimonial sub nr. ... (în cazul structurilor sportive de
utilitate publică) sau, după caz, a depus situația financiară
la data de 31 decembrie a anului precedent la organul
fiscal competent, înregistrată sub nr. ... din ......... .“
Art. II. — Prezentul ordin se publică în Monitorul Oficial
al României, Partea I, și intră în vigoare la data publicării.

Președintele Agenției Naționale pentru Sport,
Florian Gheorghe
București, 18 mai 2006.
Nr. 236.

MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 86/2006
pentru aprobarea derulării programelor și subprogramelor de sănătate finanțate
din bugetul de stat în anul 2006
În temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
văzând Referatul de aprobare comun al Direcției generale asistență medicală și al Direcției de sănătate publică
nr. E.N. 10.351/2006,
ministrul sănătății emite următorul ordin:
Art. I. — Ordinul ministrului sănătății nr. 86/2006 pentru
aprobarea derulării programelor și subprogramelor de
sănătate finanțate din bugetul de stat în anul 2006, publicat
în Monitorul Oficial al României, Partea I, nr. 174 și 174 bis
din 23 februarie 2006, se modifică și se completează după
cum urmează:
1. La anexa nr. 1 capitolul I punctul 9, litera k) va avea
următorul cuprins:
îk) coordonarea activității de transplant, menținerea în
condiții fiziologice a donatorilor în moarte cerebrală;“.

2. La anexa nr. 1 punctul 11 alineatul (1), litera g) va
avea următorul cuprins:
îg) Contraceptivele se achiziționează prin licitație
națională, în cadrul Programului de sănătate a femeii și
copilului, intervenția nr. 1 «Creșterea accesului la servicii de
sănătate reproductivă», iar sumele aferente procurării sunt
cuprinse în bugetul Ministerului Sănătății, titlul 20 «Bunuri
și servicii». Contraceptivele achiziționate se acordă fără
plată următoarelor categorii de persoane: șomere, eleve și
studente, persoane care fac parte din familii beneficiare de
ajutor social, femei cu domiciliul stabil în mediul rural,

6

MONITORUL OFICIAL AL ROMÂNIEI, PARTEA I, Nr. 457/26.V.2006

femei care efectuează un avort la cerere, într-o unitate
sanitară publică, precum și alte persoane fără venituri care
dau declarație pe propria răspundere în acest sens.
Medicii incluși în program care își desfășoară activitatea
în cabinetele de planificare familială, cabinetele medicale
de asistență primară, cabinetele de obstetrică-ginecologie
din ambulatoriul de specialitate și din spital, precum și în
secțiile de ginecologie în care se efectuează avorturi la
cerere au obligația de a justifica consumul de contraceptive
către direcțiile de sănătate publică teritoriale.“
3. La anexa nr. 1 capitolul I punctul 12, litera B va avea
următorul cuprins:
îB. În cadrul Programului de prevenire și control al
bolilor netransmisibile, coordonat de Direcția generală de
asistență medicală, structuri sanitare și salarizare, Institutul
Național de Cercetare-Dezvoltare în Sănătate București va
asigura monitorizarea activităților de asistență comunitară,
organizarea și coordonarea activităților de formare din
cadrul subprogramului 2.16 — «Acțiuni pentru sănătate»,
precum și următoarele activități în cadrul subprogramului
2.5 — «Profilaxie în patologia psihiatrică și psihosocială»:
— realizarea Registrului național de psihiatrie;
— înființarea și funcționarea Centrului Național de
Sănătate Mintală.“
4. La anexa nr. II punctul II/1 îProgram comunitar de
sănătate publică“, titlul îCoordonarea tehnică“, paragraful
doi va avea următorul cuprins:
î«Institutul de Sănătate Publică București pentru
subprogramele 1.1 și 1.4» se înlocuiește cu «Centrul pentru
Prevenirea și Controlul Bolilor Transmisibile pentru
subprogramul 1.1 — obiectiv 1» și Institutul de Sănătate
Publică București pentru subprogramul 1.1 — obiectivele 2,
3, 4 și subprogramul 1.4“.
5. La anexa nr. II punctul II/1, nota prevăzută la
Obiectivul 2 îSupravegherea principalelor boli infecțioase
în vederea identificării și diagnosticării precoce a
pericolului apariției epidemiilor și instituirea măsurilor
adecvate de control“ a subprogramului 1.1 îSupravegherea
și controlul bolilor transmisibile“ va avea următorul
cuprins:
îN O T Ă:

Diagnosticul etiologic al bolilor transmisibile se asigură
din fondurile alocate subprogramului în măsura în care
acestea sunt identificate ca priorități de sănătate publică,
iar resursele financiare o permit.
Toate vaccinurile și materialele sanitare necesare
activităților derulate în cadrul obiectivului 2 se
achiziționează la nivel local, cu excepția vaccinului gripal,
a celui rubeolic, destinat prevenirii transmiterii nosocomiale
a infecției rubeolice de la nou-născutul cu sindrom rubeolic
congenital, și a vaccinului rujeolos (VVR) necesar vaccinării
copiilor în vârstă de 7 luni.“
6. La anexa nr. II punctul II/2 îProgram de prevenire și
control al bolilor netransmisibile“, subprogramul 2.3
îPrevenție și diagnostic precoce în bolile neurologice“ ,
subpunctele îIndicatori fizici“ și îIndicatori de eficiență“
vor avea următorul cuprins:
îIndicatori fizici
— număr de implanturi cohleare — 70;
— număr de dispozitive BAHA implantate — 30;
— număr de anevrisme cerebrale embolizate: 40/an;
— număr de malformații vasculare cerebrale embolizate:
20/an;
— număr de stent-uri vasculare cerebrale aplicate: 5/an;
— număr de tratamente Gamma-Knife: 35/an;
— număr de stimulatoare cerebrale bilaterale: 5/an;
— număr de stimulatoare cerebrale unilaterale: 2/an;
— pompe implantabile: 2/an;

— număr de embolizări în patologia tumorală: 145/an;
— număr de stent-uri carotidiene: 35/an;
— număr de vertebro-plastii percutante: 90/an.
Indicatori de eficiență
— cost mediu/implant cohlear — 70.000 lei;
— cost mediu/proteză BAHA — 14.000 lei;
— cost mediu/anevrism cerebral embolizat: 20.000 lei;
— cost mediu/malformație vasculară cerebrală embolizată:
6.000 lei;
— cost mediu/stent vascular cerebral aplicat: 13.000 lei;
— cost mediu/tratament Gamma-Knife: 15.000 lei;
— cost mediu/stimulator cerebral bilateral: 70.000 lei;
— cost mediu/stimulator cerebral unilateral: 40.000 lei;
— cost mediu/pompe implantabile: 2/an;
— cost mediu/embolizări în patologia tumorală: 3.200 lei;
— cost mediu/stent-uri carotidiene: 10.000 lei;
— cost mediu/vertebro-plastii percutante: 1.600 lei;
— cost registru — 100.000 lei.“
7. La anexa nr. II punctul II/2 îProgram de prevenire și
control al bolilor netransmisibile“, subprogramul 2.5
îProfilaxie în patologia psihiatrică și psihosocială“, titlul
îActivități“ va avea următorul cuprins:
îActivități:
— înființarea centrelor de sănătate mintală și a
compartimentelor de asistență comunitară psihiatrică;
— campanie de informare, educare și comunicare;
— activități de terapie ocupațională și ergoterapie;
— reabilitarea centrelor de ergoterapie și terapie
ocupațională și a unităților de psihiatrie;
— formarea instructorilor de terapie ocupațională și
ergoterapie;
— formare în asistența psihiatrică judiciară;
— realizarea Registrului național de psihiatrie;
— înființarea și funcționarea Centrului Național de
Sănătate Mintală.“
8. La anexa nr. II punctul II/3 îProgramul de sănătate a
femeii și copilului“, Intervenția nr. 2 îÎmbunătățirea calității
și eficienței consultației prenatale“, titlul îActivități“ va
avea următorul cuprins:
îActivități:
• editarea, tipărirea și distribuția gratuită a Carnetului
gravidei și Fișei-anexă pentru supravegherea medicală a
gravidei și lăuzei;
• instruirea personalului medical pentru implementarea
Protocolului privind metodologia efectuării consultației
prenatale și a consultației postnatale, a Carnetului gravidei
și a Fișei-anexă, elaborarea, tipărirea și distribuția unui
protocol privind supravegherea medicală a lăuzei,
achiziționarea de materiale didactice necesare desfășurării
programului de formare profesională;
• analizarea activității, monitorizarea și evaluarea
serviciilor medicale prenatale;
• cheltuieli complementare aferente programului
Organizației Mondiale a Sănătății «Maternitatea fără risc»
în România;
• campanii de informare, educare și comunicare.“
9. La anexa nr. II punctul II/3 îProgramul de sănătate a
femeii și copilului“, obiectivul 1 al Intervenției nr. 7
îProfilaxia distrofiei la sugar și copil“ va avea următorul
cuprins:
îObiectivul 1. Profilaxia morbidității infantile datorate
distrofiei la copiii între 0 și 1 an prin administrarea de
lapte praf
Activități:
• procurarea, distribuția de lapte praf la copiii între 0 și
1 an care nu beneficiază de lapte matern, conform
reglementărilor în vigoare;

MONITORUL OFICIAL AL ROMÂNIEI, PARTEA I, Nr. 457/26.V.2006
• cheltuieli pentru bunuri și servicii aferente Programului
Național de Sănătate a Femeii și Copilului“.
10. La anexa nr. II punctul II/3 îProgramul de sănătate a
femeii și copilului“, Intervenția nr. 11 îPrevenirea apariției,
depistarea precoce, monitorizarea și recuperarea
deficiențelor senzoriale și de dezvoltare neuropsihomotorie
la copil, precum și profilaxia epilepsiei rezistente la
tratament“, titlul îActivități“ va avea următorul cuprins:
îActivități:
• tratament specific pentru epilepsia recurentă cu
Valproat de sodiu, Lamotrigine Topiramate și Levetiracetam;
• terapie specifică decontracturantă cu toxină botulinică
în centrele nominalizate;
• amenajarea spațiilor de diagnostic și recuperare,
precum și dotări cu echipamente și teste specifice pentru
diagnosticul și recuperarea deficitului neuropsihomotor;
• formarea medicală continuă a medicilor de familie și
de specialitate, a cadrelor medii, psihologi, logopezi etc.
pentru identificarea precoce a copiilor cu risc, prevenirea
deficiențelor și recuperarea copiilor cu deficiențe
neuropshimotorii;
• depistarea precoce a surdității la nou-născut în
unitățile-pilot, în conformitate cu metodologia stabilită de
instituția coordonatoare — Institutul de Fonoaudiologie și
Chirurgie Funcțională — ORL «Prof. dr. Dorin Hociotă».“
11. La anexa nr. II punctul II/4 îProgram de
administrație sanitară și politici de sănătate“, titlul
îActivități“ va avea următorul cuprins:
îActivități
Asigurarea fondurilor necesare pentru realizarea
activităților prevăzute în programele de sănătate și a
celorlalte acțiuni aprobate prin bugetul de stat, pe baza
cererilor fundamentate ale ordonatorilor de credite, potrivit
prevederilor legale, cu respectarea disciplinei financiarbugetare.
Din Programul de administrație sanitară și politici de
sănătate se asigură și fondurile necesare pentru:
a) reabilitarea, modernizarea și repararea aparaturii
medicale, inclusiv înlocuirea pieselor de schimb la
aparatura medicală de înaltă performanță din dotarea
instituțiilor sanitare publice;
b) procurarea aparaturii de înaltă performanță;
c) proiectul «Evaluarea costurilor spitalicești la nivel de
pacient»;
d) monitorizarea performanței unităților sanitare cu paturi
din România;
e) studiul-pilot «Politici în domeniul sănătății mintale»;
f) rezerva pentru situații speciale a Ministerului Sănătății,
în cadrul căreia se constituie rezerva pentru medicamente
antidiabetice.
Activitățile menționate la lit. c), d) și e) fac obiectul
contractelor încheiate între Ministerul Sănătății și Institutul
Național de Cercetare-Dezvoltare în Sănătate București.“
12. La anexa nr. II punctul II/4 îProgram de
administrație sanitară și politici de sănătate“, titlul îNatura
cheltuielilor programului“ va avea următorul cuprins:
îNatura cheltuielilor programului
Cheltuieli de personal aferente personalului ministerului și
celui din unitățile direct subordonate, finanțate integral de
la bugetul de stat
Bunuri și servicii (inclusiv comisioane și alte costuri
aferente împrumuturilor)
Dobânzi la credite
Transferuri între unități ale administrației publice, din care:
transferuri curente (transferuri către instituții publice,
programe de sănătate — drepturi personal rezidenți anul I

7

și II; acțiuni de sănătate în care sunt incluse și sumele
aprobate pentru Societatea Națională de Cruce Roșie) și
de capital (aparatură medicală și echipamente de
comunicații în urgențe, plăți în contul creditelor garantate)
Alte transferuri (programe cu finanțare rambursabilă și
nerambursabilă, cotizații și contribuții la organisme
internaționale în care sunt incluse și sumele pentru
Societatea Națională de Cruce Roșie)
Cheltuieli de capital
Rambursări de credite externe.“
13. La anexa nr. III punctul 2 îProgram de prevenire și
control al bolilor netransmisibile“, subprogramul 2.5
îProfilaxie în patologia psihiatrică și psihosocială“, lista
unităților sanitare prin care se derulează subprogramul va
avea următorul cuprins:
îSpitalul Clinic de Psihiatrie «Socola» Iași
Spitalul de Psihiatrie și pentru Măsuri de Siguranță Ștei
Bihor
Spitalul de Psihiatrie și pentru Măsuri de Siguranță
Jebel Timiș
Spitalul de Psihiatrie și pentru Măsuri de Siguranță
Grajduri Iași
Spitalul de Psihiatrie și pentru Măsuri de Siguranță
Săpoca Buzău
Spitalul de Psihiatrie Botoșani
Spitalul de Psihiatrie Câmpulung Moldovenesc Suceava
Spitalul de Psihiatrie «Sf. Maria» Argeș
Spitalul de Psihiatrie și Neurologie Brașov
Spitalul de Neuropsihiatrie Craiova
Spitalul de Psihiatrie Poroschia Teleorman
Spitalul Comunal Dumbrăveni Vrancea
Spitalul de Psihiatrie «Sf. Pantelimon» Brăila
Spitalul de Psihiatrie Poiana Mare Dolj
Spitalul Județean Neamț — Secția psihiatrie
Spitalul de Psihiatrie Bălăceanca Ilfov
Spitalul Clinic Județean Timișoara — Secția psihiatrie
Spitalul de Psihiatrie și Neurologie Oradea — Secția
psihiatrie infantilă
Spitalul Municipal «Elena Doamna» Galați
Sanatoriul de Neuropsihiatrie Podriga Botoșani
Spitalul de Psihiatrie Murgeni Vaslui
Spitalul de Psihiatrie Siret Suceava
Spitalul Clinic de Psihiatrie «Prof. dr. Al. Obregia»
București
Spitalul de Psihiatrie îDr. Constantin Gorgos“ Titan
București
Spitalul Clinic Județean de Urgență Timișoara — LSM
Spitalul Clinic Județean de Urgență Cluj-Napoca
Spitalul de Psihiatrie și Neurologie Oradea — LSM
Spitalul Județean de Urgență Tulcea
Spitalul Clinic Județean de Urgență Târgu Mureș
Spitalul Județean Pitești
Spitalul de Bolnavi Psihici Gădinți Neamț
Spitalul Municipal Târnăveni «Dr. Gh. Marinescu»
Direcțiile de sănătate publică județene și a municipiului
București“.
14. La anexa nr. III punctul 2 îProgram de prevenire și
control al bolilor netransmisibile“, subprogramul 2.12
îTransplant de organe și țesuturi“, lista unităților sanitare
prin care se derulează subprogramul va avea următorul
cuprins:
îInstitutul Clinic Fundeni București — Centrul de
chirurgie urologică și transplant renal, Centrul de chirurgie
generală și transplant hepatic, Centrul de hematologie și
transplant medular, Secția ATI, Laboratorul de diagnostic,
biologie moleculară, imunologie HLA și virusologie

8

MONITORUL OFICIAL AL ROMÂNIEI, PARTEA I, Nr. 457/26.V.2006

Institutul de Boli Cardiovasculare și Transplant Târgu
Mureș — Laboratorul clinic de imunologie transplant
Institutul Clinic de Urologie și Transplant Renal
Cluj-Napoca — laborator analize medicale
Spitalul Clinic Județean de Urgență Târgu Mureș —
Secția clinică de hematologie și transplant de celule stem,
clinica ATI, coordonare transplant
Spitalul Clinic de Urgență Floreasca — Clinica de
chirurgie cardiovasculară, Secția ATI,
Spitalul Universitar de Urgență București — Secția ATI
Serviciul de Ambulanță al Municipiului București
Spitalul Clinic Județean de Urgență nr. 1 Cluj-Napoca —
Secția ATI
Spitalul Clinic de Urgență pentru Copii «Louis Țurcanu»
Timișoara
Spitalul Clinic de Urgență «Bagdasar-Arseni» București —
Secția ATI
Spitalul Clinic Județean de Urgență Timișoara — Centrul
regional de imunologie și transplant Timișoara; Clinica ATI,
Centrul de hemodializă și transplant renal, coordonare
transplant
Spitalul Clinic Județean Constanța — Clinica chirurgie și
ATI
Spitalul Clinic de Urgență «Sf. Spiridon» Iași,
Laboratorul de imunologie și genetică, Clinica ATI,
coordonare transplant
Spitalul Clinic «Dr. C.I. Parhon» Iași — Clinica de
urologie
Institutul Național de Transfuzie Sanguină «Prof. dr. C.
T. Nicolau».“
15. La anexa nr. III punctul 2 îProgram de prevenire și
control al bolilor netransmisibile“, lista unităților sanitare
prin care se derulează subprogramul 2.16 îAcțiuni pentru
sănătate“ va avea următorul cuprins:
îUnități sanitare cu paturi
Direcțiile de sănătate publică județene și a municipiului
București.“
16. La anexa nr. III punctul 3 îProgramul de sănătate a
femeii și copilului“, punctul 3.11 îPrevenirea apariției,
depistarea precoce, monitorizarea și recuperarea
deficiențelor senzoriale și de dezvoltare neuropsihomotorie
la copil, precum și profilaxia epilepsiei rezistente la
tratament“ va avea următorul cuprins:
îInstitutul pentru Ocrotirea Mamei și Copilului «Alfred
Rusescu» București

Spitalul de Pediatrie Pitești
Spitalul Clinic de Copii Oradea
Spitalul Clinic de Copii Cluj-Napoca — Secția Clinică de
Neuropsihiatrie a Copilului și Adolescentului Cluj —
instituție coordonatoare
Spitalul Județean Mureș — Clinica de Neuropsihiatrie
Infantilă
Spitalul Clinic de Psihiatrie «Prof. dr. Al. Obregia»
București, Secția clinică de neurologie pediatrică
Spitalul Clinic de Copii «Dr. V. Gomoiu» București
Spitalul Clinic de Copii «Grigore Alexandrescu» București
Spitalul Clinic de Obstetrică-Ginecologie «Panait Sârbu»
București
Spitalul Clinic de Copii «Marie Curie» București —
Secția recuperare copii
Spitalul Clinic de Copii «Louis Țurcanu» Timișoara —
Secția clinică de neuropsihiatrie infantilă
Spitalul Clinic de Urgențe Județean Timișoara — Clinica
O.R.L. Pediatrie
Spitalul Clinic de Recuperare Medicală Băile Felix —
Bihor — Secția recuperare copii «1 Mai»
Sanatoriul Balnear Techirghiol — Secția recuperare copii
Centrul Medical Clinic de Evaluare și Recuperare pentru
Copii și Adolescenți «Cristian Șerban» Buziaș, județul Timiș
Institutul de Fonoaudiologie și Chirurgie Funcțională
O.R.L. «Prof. dr. Dorin Hociotă» București — instituție
coordonatoare
Spitalul de Recuperare Borșa — Maramureș
Sanatoriul Balneoclimateric de Copii Bușteni
Spitalul Clinic de Recuperare Iași — Clinica de O.R.L.
Spitalul Clinic de Obstetrică-Ginecologie «Dr. Dumitru
Popescu» Timișoara
Centrul de Patologie Neuromusculară «Dr. Radu Horia»
Vâlcele
Spitalul de Copii Botoșani
Spitalul de Copii Brașov
Spitalul de Urgență pentru Copii «Sf. Ioan» Galați
Spitalul de Copii «Petru și Pavel» Ploiești
Spitalul de Psihiatrie «Dr. G. Preda» Sibiu.“
Art. II. — Direcțiile de sănătate publică județene,
unitățile sanitare implicate, precum și direcțiile de
specialitate din cadrul Ministerului Sănătății vor duce la
îndeplinire prevederile prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul sănătății,
Gheorghe Eugen Nicolăescu
București, 18 mai 2006.
Nr. 544.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 457/26.V.2006 conține 8 pagini.

Prețul: 0,60 lei noi/6.000 lei vechi

&JUYDGY|116337]
ISSN 1453—4495

