PARTEA

Anul 174 (XVIII) — Nr. 943

I

Miercuri, 22 noiembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

617/168/1.094/264. — Ordin al ministrului agriculturii,
pădurilor și dezvoltării rurale, al președintelui
Autorității Naționale Sanitare Veterinare și pentru
Siguranța Alimentelor, al ministrului sănătății
publice și al președintelui Autorității Naționale
pentru Protecția Consumatorilor privind modificarea
anexei la Ordinul ministrului agriculturii, pădurilor și
dezvoltării rurale, președintelui Autorității Naționale
Sanitare Veterinare și pentru Siguranța Alimentelor,
ministrului sănătății și președintelui Autorității
Naționale pentru Protecția Consumatorilor
nr. 1.050/97/1.145/505/2005 privind aprobarea
Normei sanitare veterinare și pentru siguranța
alimentelor privind anumiți contaminanți din
alimentele de origine animală și nonanimală ..........

1–28

ACTE ALE COMISIEI NAȚIONALE
A VALORILOR MOBILIARE
81.

— Ordin pentru aprobarea Regulamentului
nr. 15/2006 privind prezentarea recomandărilor
pentru investiții în instrumente financiare ...............

29–32

2

MONITORUL OFICIAL AL ROMÂNIEI, PARTEA I, Nr. 943/22.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 617 din 30 august 2006

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR
Nr. 168 din 19 iulie 2006

MINISTERUL SĂNĂTĂȚII PUBLICE
Nr. 1.094 din 7 septembrie 2006

AUTORITATEA NAȚIONALĂ
PENTRU PROTECȚIA CONSUMATORILOR
Nr. 264 din 12 septembrie 2006

ORDIN
privind modificarea anexei la Ordinul ministrului agriculturii, pădurilor și dezvoltării rurale,
președintelui Autorității Naționale Sanitare Veterinare și pentru Siguranța Alimentelor,
ministrului sănătății și președintelui Autorității Naționale pentru Protecția Consumatorilor
nr. 1.050/97/1.145/505/2005 privind aprobarea Normei sanitare veterinare
și pentru siguranța alimentelor privind anumiți contaminanți din alimentele
de origine animală și nonanimală
Având în vedere prevederile art. 4 alin. (5) din Legea nr. 150/2004 privind siguranța alimentelor, cu modificările
și completările ulterioare,
ținând cont de prevederile art. 63 lit. d), i) și m) și ale art. 10 lit. b) din Ordonanța Guvernului nr. 42/2004
privind organizarea activității sanitar-veterinare și pentru siguranța alimentelor, cu modificările și completările ulterioare,
în temeiul prevederilor art. 3 alin. (2) și (3), precum și ale art. 4 alin. (3) din Hotărârea Guvernului nr. 130/2006
privind organizarea și funcționarea Autorității Naționale Sanitare Veterinare și pentru Siguranța Alimentelor și a unităților
din subordinea acesteia,
în temeiul prevederilor art. 9 alin. (6) din Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare,
în temeiul prevederilor art. 7 alin. (4) din Hotărârea Guvernului nr. 862/2006 privind organizarea și funcționarea
Ministerului Sănătății Publice,
în temeiul prevederilor art. 4 alin. (4) din Hotărârea Guvernului nr. 755/2003 privind organizarea și funcționarea
Autorității Naționale pentru Protecția Consumatorilor, cu modificările și completările ulterioare,
văzând Referatul de aprobare nr. 40.965 din 5 iulie 2006, întocmit de Direcția generală siguranța alimentelor din
cadrul Autorității Naționale Sanitare Veterinare și pentru Siguranța Alimentelor,
ministrul agriculturii, pădurilor și dezvoltării rurale, președintele Autorității Naționale Sanitare Veterinare
și pentru Siguranța Alimentelor, ministrul sănătății publice și președintele Autorității Naționale pentru Protecția
Consumatorilor emit următorul ordin:
Art. I. — Anexa la Ordinul ministrului agriculturii, pădurilor
și dezvoltării rurale, președintelui Autorității Naționale Sanitare
Veterinare și pentru Siguranța Alimentelor, ministrului
sănătății și președintelui Autorității Naționale pentru Protecția
Consumatorilor nr. 1.050/97/1.145/505/2005 privind aprobarea
Normei sanitare veterinare și pentru siguranța alimentelor
privind anumiți contaminanți din alimentele de origine animală
și nonanimală, publicat în Monitorul Oficial al României,
Partea I, nr. 1.056 și 1.056 bis din 26 noiembrie 2005, se
modifică după cum urmează:
1. Articolul 9 va avea următorul cuprins:
îArt. 9. — Metodele de prelevare de probe, pregătirea
probei, precum și metodele de analiză pentru controlul
oficial al nivelurilor de micotoxine în produsele alimentare
cuprinse în anexa nr. I, secțiunea a 2-a, se efectuează în
conformitate cu metodele descrise în anexa nr. II la
prezenta normă sanitară veterinară și pentru siguranța
alimentelor.“

2. Articolul 10 se abrogă.
3. Articolul 11 se abrogă.
4. Articolul 12 se abrogă.
5. Anexa nr. II se înlocuiește cu anexa care face parte
integrantă din prezentul ordin.
6. Anexa nr. III se abrogă.
7. Anexa nr. IV se abrogă.
8. Anexa nr. V se abrogă.
Art. II. — Prezentul ordin preia prevederile
Regulamentului Comisiei (CE) nr. 401/2006 ce stabilește
metodele de prelevare de probe și analiză pentru controlul
oficial al nivelurilor micotoxinelor în produsele alimentare,
publicat în Jurnalul Oficial al Comunității Europene (JOCE)
nr. L 70/12, și se abrogă la data aderării României la
Uniunea Europeană.
Art. III. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 30 de zile de la data publicării.

Ministrul agriculturii, pădurilor și dezvoltării rurale,
Gheorghe Flutur

Președintele Autorității Naționale Sanitare Veterinare
și pentru Siguranța Alimentelor,
Marian Avram

Ministrul sănătății publice,
Gheorghe Eugen Nicolăescu

Președintele Autorității Naționale
pentru Protecția Consumatorilor,
Cătălin Florin Teodorescu

MONITORUL OFICIAL AL ROMÂNIEI, PARTEA I, Nr. 943/22.XI.2006

3
ANEXĂ*)
(anexa nr. II la norma sanitară
veterinară și pentru siguranța
alimentelor

*) Anexa este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

5

6

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

7

8

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

9

10

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

11

12

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

13

14

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

15

16

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

17

18

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

19

20

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

21

22

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

23

24

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

25

26

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

27

28

MONITORUL OFICIAL AL ROMÂNIEI, PARTEA I, Nr. 943/22.XI.2006

MONITORUL OFICIAL AL ROMÂNIEI, PARTEA I, Nr. 943/22.XI.2006

29

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 15/2006 privind prezentarea recomandărilor
pentru investiții în instrumente financiare
În conformitate cu prevederile art. 1, art. 2 și ale art. 7 alin. (3), (10) și (15) din Statutul Comisiei Naționale a
Valorilor Mobiliare, aprobat prin Ordonanța de urgență a Guvernului nr. 25/2002, aprobată cu modificări prin Legea
nr. 514/2002, modificată și completată prin Legea nr. 297/2004 privind piața de capital,
având în vedere prevederile art. 256 alin. (2) din Legea nr. 297/2004 privind piața de capital,
Comisia Națională a Valorilor Mobiliare a hotărât, în ședința din data de 25 septembrie 2006, emiterea
următorului ordin:
Art. 1. — Se aprobă Regulamentul nr. 15/2006 privind
prezentarea recomandărilor pentru investiții în instrumente
financiare, prevăzut în anexa care face parte integrantă din
prezentul ordin.
Art. 2. — Regulamentul menționat la art. 1 intră în
vigoare la data publicării acestuia și a prezentului ordin în
Monitorul Oficial al României, Partea I, și va fi publicat și

în Buletinul Comisiei Naționale a Valorilor Mobiliare și pe
site-ul acesteia (www.cnvmr.ro).
Art. 3. — Direcția reglementare din cadrul Direcției
generale autorizare reglementare împreună cu Secretariatul
general și cu directorul general executiv vor urmări ducerea
la îndeplinire a prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache
București, 6 octombrie 2006.
Nr. 81.
ANEXĂ

R E G U L A M E N T U L Nr. 15/2006
privind prezentarea recomandărilor pentru investiții în instrumente financiare
Art. 1. — Prezentul regulament stabilește norme cu
privire la prezentarea către public a recomandărilor pentru
investiții în instrumente financiare ale pieței de capital și la
prezentarea publică a conflictelor de interese în care se pot
afla persoanele care produc sau distribuie informații
referitoare la strategii de investiții.
Art. 2. — (1) Termenii și expresiile utilizate în prezentul
regulament au semnificația prevăzută în Legea
nr. 297/2004 privind piața de capital, cu modificările și
completările ulterioare.
(2) În sensul prezentului regulament, termenii și
expresiile de mai jos au următoarele semnificații:
a) recomandare — cercetare sau informație care
recomandă ori sugerează, implicit sau explicit, o strategie
de investiții cu privire la unul ori mai multe instrumente
financiare sau la emitenți de instrumente financiare — de a
cumpăra, a vinde, a menține, a subscrie sau de a exercita
un drept conferit de un asemenea instrument —, inclusiv
orice opinie emisă privind prețul sau valoarea prezentă ori
viitoare a acestor instrumente, destinată unor canale de
distribuție sau publicului ori susceptibilă să ajungă la
cunoștința publicului sub orice formă scrisă sau nescrisă.
Recomandare nescrisă înseamnă orice recomandare verbală
transmisă direct sau prin intermediul unor mijloace
audiovizuale ori o recomandare publicată pe o pagină de
internet sau prin intermediul oricărui alt sistem electronic;
b) cercetare sau altă informație care recomandă ori
sugerează o strategie de investiții:
1. o informație produsă de către un consultant de
investiții, o societate de servicii de investiții financiare, o
instituție de credit, orice altă persoană al cărei principal
obiect de activitate constă în realizarea de recomandări sau

de către o persoană fizică ce desfășoară activitate pentru
aceștia în baza unui contract de muncă ori altfel și care, în
mod direct sau indirect, exprimă o anumită recomandare de
investiții referitoare la un instrument financiar sau un
emitent de instrumente financiare;
2. o informație realizată de către o altă persoană decât
cele menționate la pct. 1, în special de către un ziarist
profesionist definit conform Codului deontololgic al
ziaristului, adoptat de Clubul Român de Presă, și care
recomandă în mod direct investirea într-un anumit
instrument financiar;
c) persoană relevantă — o persoană fizică sau juridică
ce produce ori difuzează recomandări în exercițiul profesiei,
al administrării propriei afaceri sau în nume personal;
d) emitent — emitentul unui instrument financiar la care
se referă, direct sau indirect, o anumită recomandare
pentru investiții;
e) canal de distribuție — modalitatea prin care informația
este sau ar putea fi făcută publică, iar prin informație care
ar putea fi făcută publică se înțelege orice informație la care
are ori poate avea acces un număr mare de persoane;
f) reglementări adecvate — orice norme în vigoare,
inclusiv cele de autoreglementare, cu privire la prezentarea
corectă a cercetărilor sau a altor informații menite să
recomande ori să sugereze o strategie de investiții, așa
cum sunt definite la lit. b), precum și la informarea
publicului în legătură cu eventualele conflicte de interese;
g) editori — editorii de presă care își desfășoară
activitatea în presa scrisă, radio, televiziune sau în cadrul
serviciilor de comunicație prin internet;
h) difuzori de presă — agențiile de presă, precum și
oricare alte servicii de difuzare a știrilor.

30

MONITORUL OFICIAL AL ROMÂNIEI, PARTEA I, Nr. 943/22.XI.2006

Art. 3. — (1) Orice recomandare trebuie să menționeze
în mod clar și vizibil identitatea persoanei care a produs-o
și, în special, numele și funcția persoanei care a realizat
recomandarea, precum și denumirea persoanei juridice
responsabile pentru producerea ei.
(2) În cazul în care persoana relevantă este o societate
de servicii de investiții financiare (S.S.I.F.) sau o instituție
de credit, recomandarea trebuie să cuprindă informații cu
privire la autoritatea de reglementare însărcinată cu
supravegherea respectivei persoane.
(3) În cazul în care persoana relevantă nu este nici o
S.S.I.F. și nici o instituție de credit, dar este subiect al
unor reglementări proprii, recomandarea trebuie să facă
referire și la acestea.
(4) În cazul recomandărilor nescrise, cerințele prevăzute
la alin. (1) și (2) se vor considera îndeplinite dacă
recomandarea include o trimitere la locul în care aceste
informații pot fi direct și ușor accesate de către public, de
exemplu adresa de internet a persoanei relevante.
(5) Alin. (1) și (2) nu se vor aplica ziariștilor, editorilor
și difuzorilor de presă care sunt subiect al unor
reglementări adecvate echivalente, inclusiv cele
profesionale, cu condiția ca acestea să aibă efecte similare
cu cele prevăzute la respectivele alineate.
(6) Comisia Națională a Valorilor Mobiliare (C.N.V.M.) se
va pronunța asupra caracterului echivalent al oricărei
reglementări menționate la alin. (5), precum și asupra
naturii similare a efectelor produse de aceasta.
Art. 4. — (1) Persoanele relevante se vor asigura, pe
cât posibil, de faptul că producerea și/sau distribuția de
recomandări se fac cu respectarea următoarelor condiții:
a) separarea clară a faptelor de interpretări, aprecieri
sau opinii proprii;
b) utilizarea unor surse credibile sau, în cazul în care
există suspiciuni cu privire la credibilitatea acestor surse,
indicarea acestora;
c) prezentarea explicită a tuturor previziunilor și
nivelurilor de preț, precum și a principalelor ipoteze avute
în vedere.
(2) În cazul recomandărilor nescrise, cerințele prevăzute
la alin. (1) se vor considera îndeplinite dacă recomandarea
include o trimitere la locul în care aceste informații pot fi
direct și ușor accesate de către public, de exemplu adresa
de internet a persoanei relevante.
(3) Persoana relevantă trebuie să ia toate măsurile
astfel încât recomandările sale să poată fi justificate în
cazul unei solicitări în acest sens din partea C.N.V.M.
(4) Alin. (1) și (3) nu se vor aplica ziariștilor, editorilor
și difuzorilor de presă care sunt subiect al unor
reglementări adecvate echivalente, inclusiv cele
profesionale, cu condiția ca acestea să aibă efecte similare
cu cele prevăzute la respectivele alineate.
(5) C.N.V.M. se va pronunța asupra caracterului
echivalent al oricărei reglementări menționate la alin. (4),
precum și asupra naturii similare a efectelor produse de
aceasta.
Art. 5. — (1) În cazul în care persoana relevantă este
un consultant de investiții, o S.S.I.F., o instituție de credit,
o persoană juridică implicată cu aceștia, o persoană
relevantă al cărei obiect de activitate este producerea de
recomandări sau o persoană fizică ce desfășoară activitate
pentru aceștia în baza unui contract de muncă ori altfel,
aceasta trebuie să se asigure că sunt îndeplinite obligațiile
prevăzute la art. 4, precum și, cel puțin, următoarele
condiții:
a) toate sursele importante sunt indicate în mod
adecvat, inclusiv emitentul, precum și faptul că

recomandarea a fost comunicată emitentului și modificată
ulterior acestei dezvăluiri, dar înainte de difuzare, dacă
este cazul;
b) orice bază de evaluare sau metodologie utilizată
pentru evaluarea unui instrument financiar sau a unui
emitent de instrumente financiare ori pentru stabilirea unui
nivel de preț al unui instrument financiar este rezumată în
mod adecvat;
c) semnificația oricărei recomandări făcute, de tipul
îcumpără“, îvinde“ sau îpăstrează“, care poate include
intervalul de timp al investiției la care se raportează
recomandarea, este explicată în mod adecvat, iar orice
avertisment vizând un anumit risc, inclusiv o analiză a
ipotezelor relevante, este indicat;
d) se face referire la modalitatea de actualizare a
recomandărilor, dacă aceasta există, și la orice schimbare
semnificativă a modalităților de realizare a recomandării,
dacă este cazul;
e) data la care recomandarea a fost distribuită/publicată
pentru prima oară, precum și data și ora aferente prețului
de pe piață al oricărui instrument financiar menționat sunt
indicate în mod clar;
f) în cazul în care o recomandare diferă de o altă
recomandare referitoare la același instrument financiar sau
același emitent, emisă în decursul unei perioade anterioare
de 12 luni, se vor indica în mod clar și vizibil modificarea
făcută, precum și data exactă la care a fost publicată
prima recomandare.
(2) În cazul în care cerințele prevăzute la alin. (1)
lit. a)—c) sunt disproporționate în raport cu durata de
valabilitate a recomandării publicate, acestea se vor
considera îndeplinite dacă recomandarea include o referire
clară la locul în care informația solicitată poate fi ușor și
direct accesată de către public, de exemplu o legătură
directă de internet către acea informație publicată pe
adresa de internet a persoanei relevante, cu condiția să nu
fi existat modificări ale metodologiei sau bazei de evaluare
utilizate.
(3) În cazul recomandărilor nescrise, cerințele prevăzute
la alin. (1) se vor considera îndeplinite dacă recomandarea
include o trimitere la locul în care aceste informații pot fi
direct și ușor accesate de către public, de exemplu adresa
de internet a persoanei relevante.
Art. 6. — (1) Persoanele relevante sunt obligate să
dezvăluie toate legăturile și circumstanțele care sunt în
mod rezonabil de natură să aducă atingere obiectivității
recomandării făcute, în special dacă persoanele relevante
au un interes financiar semnificativ în legătură cu unul sau
cu mai multe instrumente financiare care fac obiectul
recomandării sau dacă există un conflict de interese
semnificativ cu privire la emitentul la care se referă
recomandarea.
(2) În cazul în care persoana relevantă este o persoană
juridică, cerința prevăzută la alin. (1) se va aplica, de
asemenea, oricărei persoane fizice sau juridice care
desfășoară activitate pentru aceasta în baza unui contract
de muncă ori altfel și care a participat la elaborarea
recomandării.
(3) În cazul în care persoana relevantă este o persoană
juridică, informațiile care trebuie dezvăluite în conformitate
cu alin. (1) se vor referi cel puțin la:
a) orice interese sau conflicte de interese ale persoanei
relevante ori ale persoanelor juridice implicate cu aceasta,
care sunt cunoscute sau se așteaptă în mod rezonabil să
fie cunoscute persoanelor implicate în elaborarea
recomandării;

MONITORUL OFICIAL AL ROMÂNIEI, PARTEA I, Nr. 943/22.XI.2006
b) interese sau conflicte de interese ale persoanei
relevante ori ale persoanelor juridice implicate cu aceasta,
cunoscute persoanelor care, deși nu sunt implicate în
pregătirea recomandărilor, au avut sau sunt susceptibile să
aibă acces la recomandări înaintea distribuirii acestora
către clienți ori public.
(4) Informațiile prevăzute la alin. (1)—(3) trebuie
prezentate în cuprinsul recomandării. Atunci când
asemenea informații sunt disproporționate comparativ cu
durata recomandării distribuite, este suficientă o trimitere
clară, în cuprinsul recomandării, la locul în care asemenea
informații pot fi în mod direct și ușor accesate de către
public, de exemplu o legătură directă de internet către
informațiile publicate la adresa de internet a persoanei
relevante.
(5) În cazul recomandărilor nescrise, cerințele prevăzute
la alin. (1) și (2) se vor considera îndeplinite dacă
recomandarea include o trimitere la locul în care aceste
informații pot fi direct și ușor accesate de către public, de
exemplu adresa de internet a persoanei relevante.
(6) Alin. (1)—(4) nu se vor aplica ziariștilor, editorilor și
difuzorilor de presă care sunt subiect al unor reglementări
adecvate echivalente, inclusiv cele profesionale, cu condiția
ca acestea să aibă efecte similare cu cele prevăzute la
respectivele alineate.
(7) C.N.V.M. se va pronunța asupra caracterului
echivalent al oricărei reglementări menționate la alin. (6),
precum și asupra naturii similare a efectelor produse de
aceasta.
Art. 7. — (1) Pe lângă obligațiile prevăzute la art. 6,
orice recomandare realizată de un consultant de investiții,
o S.S.I.F., o instituție de credit, orice persoană juridică
implicată cu aceștia sau altă persoană relevantă al cărei
obiect principal de activitate este producerea de
recomandări trebuie să facă publice în mod clar și explicit
următoarele informații cu privire la propriile interese și la
conflictele de interese:
a) dețineri majore care există între persoanele relevante
sau orice persoană juridică implicată, pe de o parte, și
emitent, pe de altă parte. Aceste dețineri includ cel puțin
următoarele situații:
— persoana relevantă sau orice persoană juridică
implicată cu aceasta deține mai mult de 5% din capitalul
social al emitentului; sau
— emitentul deține mai mult de 5% din capitalul social
al persoanei relevante sau al oricărei persoane juridice
implicate;
b) interesele financiare semnificative ale persoanei
relevante sau ale oricărei persoane juridice implicate cu
aceasta cu privire la emitent;
c) declarație cu privire la faptul că persoana relevantă
sau orice persoană juridică implicată este formator de piață
pentru instrumente financiare emise de emitent, dacă este
cazul;
d) declarație cu privire la faptul că persoana relevantă
sau orice persoană juridică implicată cu aceasta a fost în
ultimele 12 luni manager principal ori asociat al sindicatului
de intermediere sau a participat la intermedierea oricărei
oferte publice de instrumente financiare emise de emitent,
dacă este cazul;
e) dacă este cazul, o declarație cu privire la faptul că
persoana relevantă sau orice persoană juridică implicată cu
aceasta este parte în orice alt contract încheiat cu
emitentul, având ca obiect furnizarea de servicii de investiții
financiare, cu condiția ca aceasta să nu implice dezvăluirea
oricărei informații comerciale confidențiale, iar respectivul
contract să fi fost în vigoare în ultimele 12 luni sau să fi

31

determinat, în aceeași perioadă, efectuarea unei plăți
compensatorii ori o promisiune de efectuare a unei plăți
compensatorii;
f) declarație cu privire la faptul că persoana relevantă
sau orice persoană juridică implicată cu aceasta este parte
a unui contract încheiat cu emitentul, având ca obiect
producerea de recomandări, dacă este cazul.
(2) O instituție de credit sau o S.S.I.F. trebuie să facă
publice măsurile de ordin organizatoric și administrativ
adoptate în scopul prevenirii și evitării conflictelor de
interese, în ceea ce privește recomandările, inclusiv
modalitățile de protecție a informațiilor.
(3) În cazul persoanelor fizice sau juridice care
desfășoară activitate pentru o S.S.I.F. sau pentru o
instituție de credit în baza unui contract de muncă ori altfel
și care au fost implicate în pregătirea recomandării, cerința
prevăzută la art. 6 alin. (2) va include, dacă este cazul,
dezvăluirea faptului că remunerarea acestor persoane are
legătură cu tranzacții de investiții financiare efectuate de
S.S.I.F., de instituția de credit sau de orice persoană
juridică implicată cu acestea.
(4) În cazul în care persoanele fizice prevăzute la
alin. (3) primesc sau cumpără acțiuni ale unui emitent,
anterior unei oferte publice de acțiuni, vor fi făcute publice
prețul la care acțiunile au fost achiziționate, precum și data
achiziției.
(5) O instituție de credit sau o S.S.I.F. va publica
trimestrial proporția, din totalul recomandărilor produse, a
celor de tipul îa cumpăra“, îa vinde“, îa păstra“ sau altele
echivalente, precum și proporția emitenților ce corespunde
fiecăreia dintre aceste categorii și cărora S.S.I.F. sau
instituția de credit le-a furnizat, în decursul ultimelor
12 luni, servicii de investiții financiare.
(6) Informațiile prevăzute la alin. (1)—(5) trebuie
prezentate în cuprinsul recomandării. Atunci când
asemenea informații sunt disproporționate în raport cu
mărimea recomandării, este suficientă o trimitere clară, în
cuprinsul recomandării, la locul în care asemenea informații
pot fi în mod direct și ușor accesate de către public, de
exemplu o legătură directă de internet către informațiile
publicate la adresa de internet a S.S.I.F. sau a instituției
de credit.
(7) În cazul recomandărilor nescrise, cerințele prevăzute
la alin. (1) se vor considera îndeplinite dacă recomandarea
include o trimitere la locul în care aceste informații pot fi
direct și ușor accesate de către public, de exemplu adresa
de internet a persoanei relevante.
Art. 8. — În cazul în care o persoană relevantă
distribuie pe propria răspundere o recomandare produsă de
către o terță parte, acea recomandare va indica în mod
clar și vizibil identitatea respectivei persoane relevante.
Art. 9. — (1) În cazul în care o recomandare produsă
de către o terță parte este modificată substanțial în
cuprinsul unei informații distribuite, acea informație va
indica în mod clar și în detaliu în ce anume constă
modificarea. Ori de câte ori modificarea substanțială a
recomandării constă în schimbarea sensului recomandării
(precum schimbarea unei recomandări de a cumpăra într-o
recomandare de a păstra sau a vinde ori viceversa),
cerințele prevăzute la art. 3—6 cu privire la producătorii de
recomandări vor fi îndeplinite de către persoana care
distribuie informația, în concordanță cu modificarea
substanțială.
(2) Persoanele juridice relevante care, direct sau prin
intermediul unor persoane fizice, distribuie recomandări
modificate substanțial vor elabora proceduri formale scrise
care să permită accesul persoanelor care primesc

32

MONITORUL OFICIAL AL ROMÂNIEI, PARTEA I, Nr. 943/22.XI.2006

respectivele informații la datele privind identitatea
producătorului acestora, la recomandarea însăși și la
informația privind interesele producătorului sau conflictele
de interese în care se găsește, cu condiția ca aceste
informații să poată fi dezvăluite în mod public.
(3) Alin. (1) și (2) nu se vor aplica în cazul informațiilor
de presă cu privire la recomandări produse de către o
terță persoană, atunci când recomandarea nu a fost
modificată în mod substanțial.
(4) În cazul distribuirii unui rezumat al unei recomandări
produse de către o terță parte, persoana relevantă care
distribuie un astfel de rezumat se va asigura că acesta
este clar și corect întocmit, menționând documentul sursă,
precum și locul în care publicul poate avea acces direct și
ușor la mențiunile referitoare la documentul sursă, cu
condiția ca aceste informații să poată fi dezvăluite în mod
public.
Art. 10. — În cazul în care persoana relevantă este o
S.S.I.F., o instituție de credit sau o persoană fizică ce
lucrează pentru aceste persoane în baza unui contract de
muncă ori altfel și distribuie recomandări produse de către
o terță parte, aceasta trebuie să se asigure că sunt
îndeplinite obligațiile prevăzute la art. 8 și 9, precum și
următoarele:
a) indicarea în mod clar și vizibil a denumirii autorității
cu atribuții de supraveghere a S.S.I.F. sau a instituției de
credit;
b) persoana care face publică recomandarea va
îndeplini cerințele prevăzute la art. 7 privind producătorii de
recomandări, dacă producătorul ei nu a difuzat-o deja
printr-un canal de distribuție;
c) dacă S.S.I.F. sau instituția de credit a modificat în
mod substanțial recomandarea, se vor îndeplini cerințele
prevăzute la art. 4—8 cu privire la producătorii de
recomandări.

Art. 11. — (1) Încălcarea de către persoanele relevante
a prevederilor prezentului regulament se sancționează, în
funcție de gravitatea abaterii, după cum urmează:
a) avertisment;
b) amendă;
c) sancțiuni contravenționale complementare, aplicate
după caz:
1. suspendarea autorizației;
2. retragerea autorizației;
3. interzicerea temporară sau definitivă a desfășurării
unor activități și servicii ce cad sub incidența prezentului
regulament;
d) sesizarea autorității sau organismului abilitat cu
supravegherea bunei conduite a persoanei relevante, dacă
supravegherea acesteia nu intră în atribuțiile C.N.V.M.
(2) În cazul în care persoana relevantă este ziarist,
editor sau difuzor de presă, C.N.V.M. poate solicita
difuzarea, în cadrul publicației, postului sau serviciului
electronic respectiv, a unui comunicat privind sancțiunea
aplicată conform alin. (1).
(3) Sancțiunile prevăzute la alin. (2) nu se vor aplica în
cazul în care persoanele relevante respective sunt membre
ale unei organizații profesionale care dispune de
reglementări adecvate echivalente ce asigură sancțiuni
similare cu cele prevăzute la respectivul alineat.
Art. 12. — Prezentul regulament transpune Directiva
nr. 125/2003/CE de implementare a Directivei
nr. 6/2003/CE privind corecta prezentare a recomandărilor
pentru investiții și dezvăluirea conflictelor de interese,
publicată în Jurnalul Oficial al Uniunii Europene seria L
nr. 184 din 24 decembrie 2003.
Art. 13. — Prezentul regulament intră în vigoare la data
publicării sale și a ordinului de aprobare a acestuia în
Monitorul Oficial al României, Partea I, și va fi publicat și
în Buletinul C.N.V.M. și pe site-ul acesteia (www.cnvmr.ro).

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 943/22.XI.2006 conține 32 de pagini.

Prețul: 2,25 lei

&JUYDGY|121195]
ISSN 1453—4495

