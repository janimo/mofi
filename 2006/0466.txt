PARTEA

Anul 174 (XVIII) — Nr. 466

I

LEGI, DECRETE, HOTĂRÂRI ȘI ALTE ACTE

Marți, 30 mai 2006

SUMAR

Pagina
DECIZII ALE CURȚII CONSTITUȚIONALE
Decizia nr. 358 din 2 mai 2006 referitoare la excepția de
neconstituționalitate a dispozițiilor art. 82 alin. (1),
(2), (4) și (5) și art. 86 din Legea nr. 303/2004
privind statutul judecătorilor și procurorilor..............

1–3

Decizia nr. 368 din 4 mai 2006 referitoare la excepția de
neconstituționalitate a prevederilor art. 14 din
Legea nr. 10/2001 privind regimul juridic al unor
imobile preluate în mod abuziv în perioada
6 martie 1945 — 22 decembrie 1989 ....................

5–6

DECIZII

ALE

Pagina

Decizia nr. 397 din 9 mai 2006 referitoare la excepția de
neconstituționalitate a dispozițiilor Ordonanței de
urgență a Guvernului nr. 56/2003 privind unele
drepturi ale persoanelor aflate în executarea
pedepselor privative de libertate ..............................

3–4

Decizia nr. 370 din 4 mai 2006 referitoare la excepția de
neconstituționalitate a prevederilor art. 132 alin. (3)
din Legea nr. 31/1990 privind societățile
comerciale ..................................................................

Nr.

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
528.

CURȚII

— Decizie a președintelui Autorității Naționale de
Reglementare în Domeniul Gazelor Naturale
privind aprobarea Contractului-cadru pentru
prestarea serviciilor întreruptibile de transport al
gazelor naturale prin Sistemul național de transport
al gazelor naturale ....................................................

8–16

CONSTITUȚIONALE

CURTEA CONSTITUȚIONALĂ

D E C I Z I A Nr. 358
din 2 mai 2006

referitoare la excepția de neconstituționalitate a dispozițiilor art. 82 alin. (1), (2), (4) și (5) și art. 86
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 82 alin. (1), (2), (4) și (5) și

art. 86 din Legea nr. 303/2004 privind statutul judecătorilor
și procurorilor, excepție ridicată de Doina Ana Ciura în
Dosarul nr. 6.983/C/2005 al Tribunalului Timiș — Secția
civilă.
La apelul nominal se prezintă autorul excepției. Lipsește
partea Casa Județeană de Pensii Timiș, față de care
procedura de citare este legal îndeplinită.
Cauza este în stare de judecată.
Autorul excepției solicită admiterea acesteia, pentru
motivele invocate în fața Tribunalului Timiș — Secția civilă,
depunând în acest sens note scrise.

2

MONITORUL OFICIAL AL ROMÂNIEI, PARTEA I, Nr. 466/30.V.2006

Reprezentantul Ministerului Public, considerând că în
cauză nu se ridică probleme de constituționalitate, ci de
interpretare și aplicare a textelor de lege invocate, pune
concluzii de respingere a excepției de neconstituționalitate
ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2006, pronunțată în
Dosarul nr. 6.983/C/2005, Tribunalul Timiș — Secția civilă
a sesizat Curtea Constituțională cu excepția de
neconstituționalitate a dispozițiilor art. 82 alin. (1), (2), (4)
și (5) și art. 86 din Legea nr. 303/2004 privind statutul
judecătorilor și procurorilor, excepție ridicată de Doina
Ana Ciura cu prilejul soluționării contestației formulate
împotriva refuzului Casei Județene de Pensii Timiș de a-i
acorda pensia de serviciu pentru magistrați.
În motivarea excepției de neconstituționalitate autorul
acesteia susține, în esență, că textele de lege criticate
contravin dispozițiilor art. 16 alin. (1) din Constituție, care
consacră principiul egalității cetățenilor în fața legii și a
autorităților publice, fără privilegii și fără discriminări, în
măsura în care se aplică doar persoanelor pensionate
ulterior intrării în vigoare a Legii nr. 303/2004, nu și celor
pensionate anterior, așa cum este cazul său. Argumentele
invocate vizează două aspecte: faptul că art. 86 din Legea
nr. 303/2004 include în vechimea în magistratură perioada
în care a îndeplinit funcția de judecător financiar, funcție
din care autorul excepției a ieșit la pensie, precum și faptul
că, în jurisprudența sa, Curtea Constituțională, în virtutea
principiului constituțional al egalității în drepturi, a statuat că
dispozițiile privind actualizarea pensiilor se aplică și
persoanelor pensionate anterior intrării în vigoare a acestor
dispoziții.
Tribunalul Timiș — Secția civilă apreciază că excepția
ridicată este întemeiată, întrucât autorul ei îndeplinește
condițiile pentru acordarea pensiei de serviciu.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului consideră că textele de lege
criticate sunt constituționale, iar în speță se ridică doar
probleme de interpretare și aplicare a acestor texte,
aspecte ce nu sunt însă de competența Curții
Constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituția României, ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 82 alin. (1), (2), (4) și (5) și art. 86 din
Legea nr. 303/2004 privind statutul judecătorilor și

procurorilor, republicată în Monitorul Oficial al României,
Partea I, nr. 826 din 13 septembrie 2005.
Textele de lege criticate au următorul conținut:
— Art. 82: î(1) Judecătorii și procurorii cu o vechime de
cel puțin 25 de ani în magistratură beneficiază, la împlinirea
vârstei prevăzute de lege, de pensie de serviciu, în cuantum de
80% din media veniturilor brute realizate în ultimele 12 luni de
activitate înainte de data pensionării.
(2) Judecătorii și procurorii sunt pensionați la cerere înainte
de împlinirea vârstei prevăzute de lege și beneficiază de
pensia prevăzută la alin. (1), dacă au o vechime de cel puțin
25 de ani numai în aceste funcții. La calcularea acestei vechimi
se iau în considerare și perioadele în care judecătorul sau
procurorul a exercitat profesia de avocat, fără ca ponderea
acestora să poată fi mai mare de 10 ani. [...]
(4) De pensia de serviciu beneficiază și judecătorii și
procurorii cu o vechime în magistratură între 20 și 25 de ani, în
acest caz cuantumul pensiei prevăzut la alin. (1) fiind micșorat
cu 1% pentru fiecare an care lipsește din vechimea integrală.
(5) Persoanele care îndeplinesc condițiile de vechime
prevăzute la alin. (1) și (3) numai în funcția de judecător sau
procuror beneficiază de pensie de serviciu, chiar dacă la data
pensionării au o altă ocupație. În acest caz, pensia se
stabilește pe baza drepturilor salariale pe care le are un
judecător sau procuror în funcție în condiții identice de vechime
și nivel al instanței sau parchetului.“;
— Art. 86: îConstituie vechime în magistratură perioada în
care judecătorul, procurorul, personalul de specialitate juridică
prevăzut la art. 87 alin. (1) sau magistratul-asistent a îndeplinit
funcțiile de judecător, procuror, personal de specialitate juridică
în fostele arbitraje de stat, magistrat-asistent, auditor de justiție,
judecător financiar, judecător financiar inspector, procuror
financiar și consilier în secția jurisdicțională a Curții de Conturi,
grefier cu studii superioare juridice sau personal de specialitate
juridică prevăzut la art. 87 alin. (1), precum și perioada în care
a fost avocat, notar, asistent judiciar, jurisconsult, consilier
juridic sau a îndeplinit funcții de specialitate juridică în aparatul
Parlamentului, Administrației Prezidențiale, Guvernului, Curții
Constituționale, Avocatului Poporului, Curții de Conturi sau al
Consiliului Legislativ.“
În opinia autorului excepției, dispozițiile legale criticate
contravin prevederilor art. 16 alin. (1) din Constituție, care
consacră principiul egalității cetățenilor în fața legii și a
autorităților publice, fără privilegii și fără discriminări, în
măsura în care se aplică doar persoanelor pensionate
ulterior intrării în vigoare a Legii nr. 303/2004, nu și celor
pensionate anterior.
Curtea constată că, ulterior sesizării sale, prevederile
art. 82 alin. (2) din Legea nr. 303/2004 au fost modificate
prin articolul unic al Legii nr. 29/2006 pentru completarea
Legii nr. 303/2004 privind statutul judecătorilor și
procurorilor, publicată în Monitorul Oficial al României,
Partea I, nr. 198 din 2 martie 2006, având în prezent
următoarea redactare: î(2) Judecătorii, procurorii, precum și
judecătorii financiari și procurorii financiari care au exercitat
aceste funcții la Curtea de Conturi a României sunt pensionați,
la cerere, înainte de împlinirea vârstei prevăzute de lege și
beneficiază de pensia prevăzută la alin. (1), dacă au o vechime
de cel puțin 25 de ani numai în aceste funcții. La calcularea
acestei vechimi se iau în considerare și perioadele în care
judecătorul sau procurorul a exercitat profesia de avocat, fără
ca acestea să poată fi mai mari de 10 ani.“
Raportându-se la cele susținute de autorul excepției,
Curtea apreciază că noua redactare a art. 82 alin. (2) din
Legea nr. 303/2004 nu înlătură soluția legislativă criticată.
În continuare, examinând excepția de neconstituționalitate, Curtea constată că prevederile art. 82
reglementează condițiile pe care judecătorii și procurorii,
precum și judecătorii financiari și procurorii financiari trebuie
să le îndeplinească pentru a obține pensia de serviciu.

MONITORUL OFICIAL AL ROMÂNIEI, PARTEA I, Nr. 466/30.V.2006
Pentru a nu încălca principiul neretroactivității legii
prevăzut de art. 15 alin. (2) din Constituție, acest text de
lege se aplică celor care se înscriu la pensie după intrarea
lor în vigoare, luarea în considerare a vechimii în
magistratură neavând semnificația aplicării legii cu efecte
retroactive.
Actualizarea pensiilor se aplică doar pensiilor deja
stabilite, iar nu și în cazul în care se solicită schimbarea
caracterului pensiei, din pensie pentru limită de vârstă, în
cadrul sistemului public de pensii, în pensie de serviciu
acordată magistraților, prin invocarea unor dispoziții legale
ulterioare datei pensionării.

3

În ceea ce privește art. 86 din Legea nr. 303/2004,
Curtea observă că acesta este invocat de autorul excepției
doar pentru demonstrarea faptului că, în sensul dispozițiilor
din acest articol, autorul îndeplinește condițiile de vechime
pentru a putea beneficia de pensie de serviciu.
În concluzie, Curtea constată că în cauză nu se ridică
probleme de neconstituționalitate, ci doar probleme privind
modul de aplicare a dispozițiilor legale. Potrivit competenței
sale, Curtea Constituțională nu se poate pronunța asupra
acestor aspecte ce intră în competența exclusivă a
instanțelor judecătorești, motiv pentru care excepția de
neconstituționalitate este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 82 alin. (1), (2), (4), (5) și ale
art. 86 din Legea nr. 303/2004 privind statutul judecătorilor și procurorilor, excepție ridicată de Doina Ana Ciura în
Dosarul nr. 6.983/C/2005 al Tribunalului Timiș — Secția civilă.
Definitivă și general obligatorie.
Pronunțată în ședința publică din data de 2 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 368
din 4 mai 2006

referitoare la excepția de neconstituționalitate a prevederilor art. 14 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Ion Tiucă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 14 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Societatea Comercială îBocșe Impex“ — S.A.
din Oradea în Dosarul nr. 2.424/COM/2005 al Tribunalului
Bihor — Secția comercială și de contencios administrativ.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere a excepției ca inadmisibilă, arătând că

omisiunea de reglementare nu poate fi supusă controlului
de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 22 noiembrie 2005, pronunțată în
Dosarul nr. 2.424/COM/2005, Tribunalul Bihor — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 14 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Societatea Comercială îBocșe Impex“ — S.A.
din Oradea.
În motivarea excepției de neconstituționalitate se
susține că textul de lege criticat încalcă art. 16 alin. (1) din
Constituție, deoarece creează o discriminare între titularii
contractelor de concesiune, locație de gestiune, asociere în
participațiune sau leasing și titularii contractelor de
închiriere, prin excluderea din ipoteza acestei norme legale
a contractului de închiriere. Se susține că discriminarea
creată între titularii contractelor de închiriere privind spațiile
cu altă destinație decât cea de locuință și îbeneficiarii care

4

MONITORUL OFICIAL AL ROMÂNIEI, PARTEA I, Nr. 466/30.V.2006

dețin, în mod legal, cu diverse titluri, posesia și folosința
unui bun, a cărui situație juridică cade sub incidența Legii
nr. 10/2001“, este cu atât mai mult nejustificată cu cât
îconcesiunea, locațiunea de gestiune sau operațiunea de
leasing reprezintă, în fapt și de drept, variațiuni ale
contractului de locațiune“.
Tribunalul Bihor — Secția comercială și de contencios
administrativ apreciază că excepția de neconstituționalitate
este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit
încheierii de sesizare, îl reprezintă prevederile art. 14
alin. (1) din Legea nr. 10/2001 privind regimul juridic al
unor imobile preluate în mod abuziv în perioada 6 martie
1945 — 22 decembrie 1989, republicată în Monitorul
Oficial al României, Partea I, nr. 279 din 4 aprilie 2005.
Legea nr. 10/2001 a fost modificată și completată prin
titlul I cuprins în Legea nr. 247/2005 privind reforma în
domeniile proprietății și justiției, precum și unele măsuri
adiacente, publicată în Monitorul Oficial al României, Partea I,
nr. 653 din 22 iulie 2005. Legea nr. 10/2001 a fost
republicată în Monitorul Oficial al României, Partea I,
nr. 798 din 2 septembrie 2005.
Modificarea textului de lege criticat constă în abrogarea
prevederilor tezei a doua cuprinse în art. 14 alin. (1)
referitoare la opțiunea persoanei îndreptățite între restituirea
în natură a bunului sau măsuri reparatorii în echivalent,
astfel încât, în prezent, persoana îndreptățită poate
beneficia exclusiv de restituirea în natură a imobilului,
potrivit art. 14 alin. (2) teza a doua.

După republicarea legii, art. 14 alin. (1) teza întâi și
alin. (2) teza a doua au devenit art. 14, în esență, cu
același cuprins, și anume: îDacă imobilul restituit prin
procedurile administrative prevăzute de prezenta lege sau prin
hotărâre judecătorească face obiectul unui contract de
locațiune, concesiune, locație de gestiune sau asociere în
participațiune, noul proprietar se va subroga în drepturile
statului sau ale persoanei juridice deținătoare, cu renegocierea
celorlalte clauze ale contractului, dacă aceste contracte au fost
încheiate potrivit legii.“
Prevederile legale criticate sunt considerate a fi contrare
dispozițiilor constituționale cuprinse în art. 16 alin. (1) din
Constituție, referitor la egalitatea în drepturi.
Examinând excepția de neconstituționalitate invocată,
Curtea constată următoarele:
Autorul excepției susține neconstituționalitatea textului de
lege criticat, deoarece din ipoteza acestei norme legale
este exclus contractul de închiriere. Se arată că, în acest
fel, legiuitorul creează o discriminare între titularii
contractelor de locațiune, concesiune, locație de gestiune
sau asociere în participațiune, pe de o parte, și titularii
contractelor de închiriere, pe de altă parte, ceea ce
contravine dispozițiilor art. 16 alin. (1) din Constituție.
Analizând aceste susțineri, se constată că, în fapt,
autorul excepției invocă neconstituționalitatea art. 14 din
Legea nr. 10/2001 din perspectiva unei omisiuni de
reglementare. Or, potrivit dispozițiilor art. 2 alin. (3) din
Legea nr. 47/1992: îCurtea Constituțională se pronunță
numai asupra constituționalității actelor cu privire la care a
fost sesizată, fără a putea modifica sau completa
prevederile supuse controlului“. În acest sens este și
jurisprudența constantă a Curții Constituționale, din care
menționăm Decizia nr. 229 din 21 aprilie 2005, publicată în
Monitorul Oficial al României, Partea I, nr. 485 din 8 iunie
2005. Prin această decizie, Curtea a statuat că înu se
poate substitui legiuitorului pentru adăugarea unor noi
prevederi celor instituite“ și nici înu-și poate asuma rolul de
a crea, abroga sau de a modifica o normă juridică. Prin
acceptarea susținerilor autorului excepției de neconstituționalitate,
în sensul deficienței de reglementare a normei juridice,
instanța de contencios constituțional s-ar transforma într-un
legislator pozitiv, ceea ce ar contraveni dispozițiilor art. 61
alin. (1) din Constituție, potrivit cărora «(1) Parlamentul este
organul reprezentativ suprem al poporului român și unica
autoritate legiuitoare a țării»“.
Cele statuate în decizia menționată își mențin
valabilitatea și în prezenta cauză, neexistând temeiuri care
să determine reconsiderarea jurisprudenței Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a prevederilor art. 14 din Legea nr. 10/2001 privind
regimul juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată
de Societatea Comercială îBocșe Impex“ — S.A. din Oradea în Dosarul nr. 2.424/COM/2005 al Tribunalului Bihor —
Secția comercială și de contencios administrativ.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

MONITORUL OFICIAL AL ROMÂNIEI, PARTEA I, Nr. 466/30.V.2006

5

CURTEA CONSTITUȚIONALĂ

D E C I Z I A Nr. 370
din 4 mai 2006

referitoare la excepția de neconstituționalitate a prevederilor art. 132 alin. (3) din Legea nr. 31/1990
privind societățile comerciale
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Ion Tiucă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 132 alin. (3) din Legea nr. 31/1990
privind societățile comerciale, excepție ridicată de
Societatea Comercială îSteilmann Bukarest“ — S.R.L. în
Dosarul nr. 13.356/2004 al Tribunalului București — Secția
a VI-a comercială.
La apelul nominal răspund părțile Tudor Stăncescu și
Societatea Comercială îAlcor Tex 94“ — S.R.L. din București,
prin avocați, cu delegație la dosar, lipsind autoarea
excepției. Procedura de citare a fost legal îndeplinită.
Magistratul-asistent arată că autoarea excepției a depus
la dosar o cerere prin care solicită amânarea judecării
cauzei, în vederea pregătirii apărării.
Reprezentantul părții Tudor Stăncescu se opune
admiterii acestei cereri, în temeiul art. 30 alin. (3) din
Legea nr. 47/1992 privind organizarea și funcționarea Curții
Constituționale.
Reprezentantul părții Societatea Comercială îAlcor Tex
94“ — S.R.L. din București nu este de acord cu amânarea
judecării cauzei, apreciind această cerere ca fiind un abuz
de drept procesual.
Reprezentantul Ministerului Public nu se opune acordării
unui nou termen de judecată.
Curtea, deliberând, respinge cererea de amânare.
Având cuvântul, reprezentantul părții Tudor Stăncescu
solicită respingerea excepției ca neîntemeiată, invocând în
acest sens jurisprudența Curții Constituționale în materie.
Reprezentantul părții Societatea Comercială îAlcor Tex
94“ — S.R.L. din București solicită respingerea excepției ca
neîntemeiată, arătând, în esență, că textul de lege criticat
reprezintă consacrarea legală a regimului juridic al nulității
absolute și nu contravine dispozițiilor constituționale
invocate.
Reprezentantul Ministerului Public pune concluzii de
respingere a excepției ca neîntemeiată, arătând că
prevederea legală criticată este în deplină conformitate cu
dispozițiile constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea din 12 decembrie 2005, pronunțată în
Dosarul nr. 13.356/2004, Tribunalul București — Secția
a VI-a comercială a sesizat Curtea Constituțională cu
excepția de neconstituționalitate a prevederilor art. 132
alin. (3) din Legea nr. 31/1990 privind societățile

comerciale, excepție ridicată de Societatea Comercială
îSteilmann Bukarest“ — S.R.L.
În motivarea excepției de neconstituționalitate se
susține că textul de lege criticat contravine dispozițiilor
art. 21 alin. (3) din Constituție privind dreptul la un proces
echitabil, deoarece acordă posibilitatea oricărei persoane
interesate de a ataca în instanță hotărârile adoptate de
adunarea generală a acționarilor unei societăți comerciale,
fapt ce determină apariția unui număr nedeterminat de
litigii. De asemenea, se arată că prevederile art. 132
alin. (3) din Legea nr. 31/1990 contravin și dispozițiilor
art. 44 alin. (1) teza întâi, art. 45, 135 și 136 din Legea
fundamentală, deoarece blochează activitatea societăților
comerciale și conduce la îngrădirea dreptului de proprietate
al acționarilor, în special, precum și a proprietății publice și
libertății comerțului, în general.
Tribunalul București — Secția a VI-a comercială
apreciază că excepția de neconstituționalitate este
neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că textele de lege
criticate sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl reprezintă
prevederile art. 132 alin. (3) din Legea nr. 31/1990 privind
societățile comerciale, publicată în Monitorul Oficial al
României, Partea I, nr. 1.066 din 17 noiembrie 2004,
potrivit cărora: î(3) Când se invocă motive de nulitate
absolută, dreptul la acțiune este imprescriptibil, iar cererea
poate fi formulată și de orice persoană interesată.“
Prevederile legale criticate sunt considerate a fi contrare
dispozițiilor constituționale cuprinse în art. 21 alin. (3)
referitor la dreptul la un proces echitabil, art. 44 alin. (1)
teza întâi privind garantarea dreptului de proprietate privată,
art. 45 — Libertatea economică, art. 135 alin. (1) referitor
la caracterul de economie de piață al economiei României
și alin. (2) lit. a) privind obligația statului de a asigura
libertatea comerțului și protecția concurenței loiale și
art. 136 — Proprietatea.

6

MONITORUL OFICIAL AL ROMÂNIEI, PARTEA I, Nr. 466/30.V.2006

Examinând excepția de neconstituționalitate invocată,
Curtea constată următoarele:
Prevederile art. 132 alin. (3) din Legea nr. 31/1990,
potrivit cărora nulitatea absolută a hotărârilor adoptate de
adunarea generală a acționarilor unei societăți comerciale
poate fi invocată de oricine dovedește un interes, dreptul la
acțiune fiind imprescriptibil, reprezintă o consacrare legală
a regimului juridic al nulității absolute.
Curtea constată că aceste prevederi legale nu contravin
dispozițiilor art. 21 alin. (3) din Constituție privind dreptul la
un proces echitabil, ci, dimpotrivă, sunt în deplină
conformitate cu art. 21 alin. (1) din Legea fundamentală,
asigurând posibilitatea oricărei persoane interesate de a se
adresa justiției atunci când se încalcă dispozițiile imperative
ale legii.
În ceea ce privește susținerile autorului excepției privind
îngrădirea dreptului de proprietate al acționarilor unei
societăți comerciale și a libertății economice, în general,
prin exercitarea unor acțiuni abuzive, Curtea constată că
acestea nu pot fi reținute dat fiind faptul că instanța de
judecată este singura competentă să decidă asupra
legalității și temeiniciei acțiunilor în justiție, fiind astfel
ocrotite, prin lege, numai interesele legitime. Așa fiind, nu
poate fi reținută nici o contradicție între textul de lege

criticat și dispozițiile art. 44 alin. (1) teza întîi și ale art. 45
din Constituție.
De altfel, dispozițiile art. 132 alin. (3) din Legea
nr. 31/1990 au mai fost supuse controlului de
constituționalitate, prin raportare la dispozițiile art. 45 din
Constituție, și cu o motivare identică. Astfel, prin Decizia
nr. 250 din 9 martie 2006, publicată în Monitorul Oficial al
României, Partea I, nr. 333 din 13 aprilie 2006, Curtea,
respingând excepția, a statuat că dispozițiile art. 133 din
Legea nr. 31/1990, potrivit cărora intentarea acțiunii în
anulare nu este suspensivă de executare, suspendarea
executării pronunțându-se prin ordonanță președințială, cu
posibila obligare a reclamantului la plata unei cauțiuni,
reprezintă garanții procesuale de natură să evite
introducerea șicanatorie a acțiunilor în anulare a hotărârilor
adunărilor generale ale societăților comerciale.
Cele statuate în decizia menționată își păstrează
valabilitatea și în prezenta cauză, neintervenind elemente
noi, de natură a determina o reconsiderare a jurisprudenței
Curții Constituționale.
În ceea ce privește invocarea dispozițiilor constituționale
cuprinse în art. 135 — Economia și art. 136 —
Proprietatea, Curtea constată că acestea nu au relevanță
în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 132 alin. (3) din Legea nr. 31/1990 privind societățile
comerciale, excepție ridicată de Societatea Comercială îSteilmann Bukarest“ — S.R.L. în Dosarul nr. 13.356/2004 al
Tribunalului București — Secția a VI-a comercială.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

CURTEA CONSTITUȚIONALĂ

D E C I Z I A Nr. 397
din 9 mai 2006

referitoare la excepția de neconstituționalitate a dispozițiilor
Ordonanței de urgență a Guvernului nr. 56/2003 privind unele drepturi ale persoanelor aflate
în executarea pedepselor privative de libertate
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului
nr. 56/2003 privind unele drepturi ale persoanelor aflate în
executarea pedepselor privative de libertate, excepție
ridicată de Iancu Ceuță și Corneliu Natanael Ceuță în
Dosarul nr. 599/2006 al Curții de Apel Alba-Iulia — Secția
comercială și contencios administrativ.
La apelul nominal lipsesc părțile, față de care procedura
de citare este legal îndeplinită.

MONITORUL OFICIAL AL ROMÂNIEI, PARTEA I, Nr. 466/30.V.2006
Magistratul-asistent referă Curții că autorii excepției au
depus la dosarul cauzei concluzii scrise prin care solicită
admiterea excepției de neconstituționalitate.
Reprezentantul Ministerului Public, arătând că aspectele
invocate de autorii excepției, în motivarea acesteia, vizează
modul de aplicare a reglementării criticate, iar nu
neconstituționalitatea sa, pune concluzii de respingere a
excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 23 februarie 2006, pronunțată în
Dosarul nr. 599/2006, Curtea de Apel Alba-Iulia — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 56/2003 privind unele drepturi ale persoanelor aflate în
executarea pedepselor privative de libertate, excepție
ridicată de Iancu Ceuță și Corneliu Natanael Ceuță în
dosarul menționat.
În motivarea excepției de neconstituționalitate sunt
criticate pe larg, prin raportare la dispozițiile constituționale
cuprinse în: art. 16, privind egalitatea în drepturi, art. 26,
privind viața intimă, familială și privată, art. 28, privind
secretul corespondenței, art. 30 alin. (6), care consacră
dreptul la propria imagine, art. 32, privind dreptul la
învățătură, art. 41, care consacră dreptul la muncă, art. 51,
privind dreptul de petiționare, o serie de măsuri dispuse de
administrația penitenciarului în care se află deținuți cei doi
autori. Se solicită ca, prin soluția ce se va pronunța de
către Curtea Constituțională, să se recunoască faptul că
drepturile nesocotite sunt drepturi subiective care îse
încalcă în mod voit în penitenciar“.
Curtea de Apel Alba-Iulia — Secția comercială și
contencios administrativ apreciază că excepția de
neconstituționalitate este neîntemeiată, întrucât actul
normativ criticat a fost emis îtocmai pentru garantarea
exercitării drepturilor prevăzute de Constituția României și
tratatele internaționale semnate de țara noastră“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Avocatul Poporului consideră că excepția de
neconstituționalitate este neîntemeiată, arătând că
dispozițiile legale supuse controlului de constituționalitate
dau expresie normelor constituționale invocate de autorii
excepției. Se arată totodată că neconstituționalitatea îeste
dedusă din pretinse lacune ale dispozițiilor supuse
controlului“. Or, restabilirea concordanței dintre lege și
Constituție, într-o atare situație, ar presupune înlăturarea
lacunei, prin completarea reglementării, ceea ce excedează
competenței Curții Constituționale.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.

7

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), precum și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 56/2003
privind unele drepturi ale persoanelor aflate în executarea
pedepselor privative de libertate, publicată în Monitorul
Oficial al României, Partea I, nr. 457 din 27 iunie 2003,
aprobată prin Legea nr. 403/2003, publicată în Monitorul
Oficial al României, Partea I, nr. 708 din 10 octombrie
2003.
Prevederile constituționale pretins încălcate sunt cele
cuprinse în: art. 16, privind egalitatea în drepturi, art. 26,
privind viața intimă, familială și privată, art. 28, privind
secretul corespondenței, art. 30 alin. (6), care consacră
dreptul la propria imagine, art. 32, privind dreptul la
învățătură, art. 41, care consacră dreptul la muncă, art. 51,
privind dreptul de petiționare. Se mai invocă încălcarea de
către administrația penitenciarului a dreptului îla greva
foamei fără restricții“, precum și a dreptului persoanelor
încarcerate îde a fi transportate la spital în cazul
îmbolnăvirii unei rude apropiate sau în cazul decesului unei
rude de gradul I“.
Examinând excepția astfel cum a fost formulată, Curtea
constată că, în realitate, autorii excepției, deținuți în
Penitenciarul Bârcea Mare, sunt nemulțumiți de măsurile
dispuse de administrația acestui penitenciar, cu privire la
care arată că încalcă drepturile constituționale menționate.
Or, potrivit dispozițiilor art. 2 alin. (3) din Legea
nr. 47/1992, Curtea Constituțională îse pronunță numai
asupra constituționalității actelor cu privire la care a fost
sesizată“. Ca urmare, susținerile în sensul că normele
constituționale nu sunt respectate de către conducerea
penitenciarului nu pot fi analizate de către instanța de
contencios constituțional, ci numai de către instanța de
judecată competentă, reprezentând o problemă privind
interpretarea și aplicarea legii. În acest sens, chiar actul
normativ criticat consacră accesul la justiție al persoanelor
nemulțumite de asemenea măsuri, stabilind în art. 3
alin. (2) că îîmpotriva măsurilor privitoare la exercitarea
drepturilor, luate de către administrația penitenciarului,
persoanele aflate în executarea pedepselor privative de
libertate pot face plângere la judecătoria în a cărei
circumscripție se află penitenciarul“.

8

MONITORUL OFICIAL AL ROMÂNIEI, PARTEA I, Nr. 466/30.V.2006

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Ordonanței de urgență a Guvernului
nr. 56/2003 privind unele drepturi ale persoanelor aflate în executarea pedepselor privative de libertate, excepție ridicată
de Iancu Ceuță și Corneliu Natanael Ceuță în Dosarul nr. 599/2006 al Curții de Apel Alba-Iulia — Secția comercială și
contencios administrativ.
Definitivă și general obligatorie.
Pronunțată în ședința publică din data de 9 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind aprobarea Contractului-cadru pentru prestarea serviciilor întreruptibile de transport
al gazelor naturale prin Sistemul național de transport al gazelor naturale
În temeiul prevederilor art. 8 lit. m), respectiv ale art. 10 alin. (4) și (5) din Legea gazelor nr. 351/2004, cu
modificările și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. 1. — Se aprobă Contractul-cadru pentru prestarea
serviciilor întreruptibile de transport al gazelor naturale prin
Sistemul național de transport al gazelor naturale, prevăzut
în anexa care face parte integrantă din prezenta decizie.
Art. 2. — Compartimentele de resort din cadrul
Autorității Naționale de Reglementare în Domeniul Gazelor
Naturale, precum și părțile din contractele pentru prestarea

serviciilor întreruptibile de transport al gazelor naturale prin
Sistemul național de transport al gazelor naturale au
obligația să ducă la îndeplinire prevederile prezentei decizii.
Art. 3. — Prezenta decizie va fi publicată în Monitorul
Oficial al României, Partea I, și va intra în vigoare la data
de 1 iulie 2006.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 16 mai 2006.
Nr. 528.
ANEXĂ

CONTRACT-CADRU
pentru prestarea serviciilor întreruptibile de transport al gazelor naturale
prin Sistemul național de transport al gazelor naturale
nr. .......... din anul ......... luna ............ ziua .........
I. Părțile contractante
Societatea Comercială ...................................., cu sediul
în ......................., str. ............................. nr. .........,
județul/sectorul ..............., cod poștal .................., telefon
........................, fax ...................., cod unic de înregistrare
...................., atribut fiscal ......., nr. de ordine la oficiul
registrului comerțului ..................................................., contul

nr. ............................., deschis la ......................................,
reprezentată legal prin .............................., în calitate de
prestator al serviciilor întreruptibile de transport al gazelor
naturale, titular al licenței de transport al gazelor naturale,
denumită în continuare operator al sistemului de transport, pe
de o parte,
și

MONITORUL OFICIAL AL ROMÂNIEI, PARTEA I, Nr. 466/30.V.2006
Societatea Comercială .........................., cu sediul în
................, str. ................. nr. ........., județul/sectorul
............., cod poștal ............................, telefon ..................,
fax ..............., cod unic de înregistrare ................ atribut
fiscal ......................., nr. de ordine la oficiul registrului
comerțului ................... contul nr. .................., deschis la
.........................., reprezentată legal prin ..............................,
în calitate de beneficiar al serviciilor întreruptibile de
transport, denumită în continuare utilizator al sistemului de
transport, pe de altă parte,
au convenit încheierea prezentului contract.
II. Terminologie și elemente conexe
Art. 1. — Termenii utilizați în prezentul contract sunt
definiți în anexa nr. 1, precum și în celelalte reglementări
în vigoare.
Art. 2. — Fac parte de drept din prezentul contract:
a) Regulamentul de programare, funcționare și
dispecerizare a sistemului național de transport gaze
naturale, aprobat prin Decizia președintelui Autorității
Naționale de Reglementare în Domeniul Gazelor Naturale
nr. 52/2001, denumit în continuare RPFD al SNT;
b) Acordul tehnic privind exploatarea punctelor de
predare/preluare comercială a gazelor naturale, aprobat prin
Decizia președintelui Autorității Naționale de Reglementare
în Domeniul Gazelor Naturale nr. 260/2001, denumit în
continuare Acord tehnic;
c) Regulamentul privind managementul congestiilor
contractuale din Sistemul național de transport al gazelor
naturale, aprobat prin Decizia președintelui Autorității
Naționale de Reglementare în Domeniul Gazelor Naturale
nr. 757/2005, denumit în continuare Regulament.
III. Obiectul contractului
Art. 3. — (1) Obiectul prezentului contract îl constituie
prestarea serviciilor întreruptibile de transport al gazelor
naturale, desemnând ansamblul de activități și operațiuni
desfășurate de operatorul sistemului de transport pentru
sau în legătură cu rezervarea capacității de transport și
transportul prin Sistemul național de transport al gazelor
naturale, denumit în continuare SNT, al cantităților
determinate de gaze naturale, pe perioada de valabilitate a
prezentului contract.
(2) Rezervarea capacității în SNT se realizează pentru
întreaga durată de valabilitate a prezentului contract, cu
excepția situației prevăzute la art. 4. Capacitatea de
transport rezervată este de ............ mii mc pentru fiecare
oră a perioadei de valabilitate a prezentului contract; în
cazul în care utilizatorul sistemului de transport este un
furnizor, capacitatea de transport rezervată trebuie defalcată
pentru fiecare punct de predare/preluare comercială de la
ieșirea din SNT și pentru fiecare client al acestuia.
(3) Capacitatea de transport rezervată se stabilește la
solicitarea utilizatorului sistemului de transport, de comun
acord cu operatorul sistemului de transport, în condițiile
prevăzute în Regulament.
(4) Capacitatea rezervată în condițiile alin. (2) va fi
contractată în următoarea ordine de prioritate:
a) din capacitatea menținută disponibilă de operatorul
sistemului de transport, potrivit prevederilor art. 6 alin. (1)
din Regulament;

9

b) din capacitatea obținută prin unul dintre mecanismele
de management al congestiilor, prevăzute în Regulament;
c) din capacitatea care nu a fost contractată și nici nu
este menținută disponibilă în condițiile prevăzute la lit. a),
sub condiția menținerii SNT în condiții de siguranță și
securitate în exploatare.
(5) Transportul cantității de gaze naturale se realizează
de la punctele de predare/preluare comercială de la
intrarea în SNT până la punctele de predare/preluare
comercială de la ieșirea din SNT, în condițiile prevăzute în
prezentul contract. Programul de transport se stabilește de
comun acord, la solicitarea utilizatorului sistemului de
transport, cu respectarea RPFD al SNT, și este prevăzut
în anexa nr. 2.
IV. Condiții de limitare/întrerupere a serviciilor de
transport
Art. 4. — Operatorul sistemului de transport are dreptul
să limiteze/întrerupă prestarea serviciilor de transport în
scopul asigurării funcționării SNT în condiții de siguranță și
echilibru, având în vedere necesitatea îndeplinirii obligației
de serviciu public.
Art. 5. — Operatorul sistemului de transport va notifica
utilizatorului
sistemului
de
transport
asupra
limitării/întreruperii prestării serviciilor de transport, precum
și asupra duratei estimate a limitării/întreruperii, dispusă în
condițiile art. 4, cu cel puțin 24 de ore înainte.
Art. 6. — Utilizatorul sistemului de transport va accepta
necondiționat limitarea/întreruperea prestării serviciilor de
transport, dispusă în condițiile art. 4.
V. Durata contractului
Art. 7. — (1) Prezentul contract se încheie pentru un
an gazier, în intervalul 1 iulie … — 30 iunie ... .
(2) Prin derogare de la prevederile alin. (1), prezentul
contract se poate încheia pentru o perioadă determinată, în
intervalul prevăzut la alin. (1), în situația unei solicitări
justificate de încheiere a contractului pentru prestarea
serviciilor întreruptibile de transport al gazelor naturale prin
SNT, potrivit prevederilor Regulamentului.
VI. Predarea/preluarea comercială a gazelor naturale;
măsurarea gazelor naturale
Art. 8. — (1) Operatorul sistemului de transport va
prelua gazele naturale în punctele de predare/preluare
comercială de la intrarea în SNT, dacă acestea respectă
cel puțin condițiile de calitate prevăzute în Acordul tehnic,
precum și prevederile anexei nr. 2.
(2) Cantitatea de gaze naturale preluată de operatorul
sistemului de transport în condițiile prevăzute la alin. (1) va
fi livrată utilizatorului sistemului de transport sau unui terț
desemnat de acesta, în punctele de predare/preluare
comercială de la ieșirea din SNT, cu respectarea cel puțin
a condițiilor de calitate prevăzute în Acordul tehnic, precum
și a prevederilor anexei nr. 2.
Art. 9. — (1) Calitatea gazelor naturale va fi atestată
lunar, pe baza buletinelor de analiză cromatografică și de
determinare a punctului de rouă al apei și hidrocarburilor
în punctele de predare/preluare comercială de la intrarea,
respectiv ieșirea din SNT. Buletinul de analiză
cromatografică va preciza în mod expres puterea calorifică
inferioară și superioară, exprimată în kWh. La solicitarea
justificată a uneia dintre părți se vor efectua analize ori de

10

MONITORUL OFICIAL AL ROMÂNIEI, PARTEA I, Nr. 466/30.V.2006

câte ori este necesar, conform prevederilor Acordului
tehnic.
(2) Utilizatorul sistemului de transport va pune la
dispoziția operatorului sistemului de transport, cu titlu
gratuit, buletinele de analiză prevăzute la alin. (1) pentru
punctele de predare/preluare comercială de la intrarea în
SNT.
(3) Operatorul sistemului de transport va pune la
dispoziția utilizatorului sistemului de transport, cu titlu
gratuit, buletinele de analiză prevăzute la alin. (1) pentru
punctele de predare/preluare comercială de la ieșirea din
SNT.
Art. 10. — Măsurarea cantităților de gaze naturale se
face continuu, în punctele de predare/preluare comercială,
cu ajutorul contoarelor/sistemelor și al echipamentelor de
măsurare care îndeplinesc condițiile prevăzute de
reglementările metrologice și de standardele în vigoare.
Determinarea cantităților de gaze naturale în punctele de
predare/preluare comercială se realizează conform
prevederilor Acordului tehnic.
Art. 11. — (1) Cantitățile de gaze naturale
predate/preluate se consemnează în procese-verbale
încheiate decadal/lunar de operatorul sistemului de
transport și utilizatorul sistemului de
transport, în
conformitate cu prevederile Acordului tehnic. Procesulverbal final trebuie încheiat cel târziu în a 5-a zi
calendaristică de la finele lunii de livrare.
(2) Părțile pot contesta cantitățile de gaze naturale
predate/preluate în SNT, situație în care se aplică
prevederile Acordului tehnic.
VII. Tariful de transport; modalități și condiții de plată
Art. 12. — Utilizatorul sistemului de transport va plăti
operatorului sistemului de transport contravaloarea serviciilor
de transport prestate, calculată în baza tarifului pentru
prestarea serviciilor întreruptibile de transport al gazelor
naturale prin SNT, prevăzut în anexa nr. 3, stabilit în
conformitate cu legislația în vigoare.
Art. 13. — (1) Facturarea lunară a contravalorii
serviciilor întreruptibile de transport al gazelor naturale
prestate se realizează în baza capacității rezervate în SNT,
a numărului de ore din fiecare lună în care serviciile de
transport prestate nu au fost limitate/întrerupte și a
cantităților de gaze naturale predate/preluate de operatorul
sistemului de transport, consemnate în procesele-verbale
întocmite la punctele de predare/preluare comercială,
precum și, după caz, a celorlalte obligații de plată care
derivă din executarea prezentului contract.
(2) Modalitatea de plată, precum și desemnarea băncilor
agreate pentru derularea operațiunilor bancare se stabilesc
de comun acord, cu respectarea legislației în vigoare.
(3) Plata contravalorii serviciilor întreruptibile de transport
al gazelor naturale se face în termen de 15 zile
calendaristice de la data emiterii facturii de către operatorul
sistemului de transport. În cazul în care data scadenței
este zi nelucrătoare, termenul se socotește împlinit în
următoarea zi lucrătoare.
(4) Obligația de plată este considerată îndeplinită la
data intrării sumelor respective totale în contul operatorului
sistemului de transport.

VIII. Drepturile și obligațiile operatorului sistemului de
transport
Art. 14. — Operatorul sistemului de transport are
următoarele drepturi:
a) să încaseze contravaloarea serviciilor întreruptibile de
transport al gazelor naturale prestate;
b) să limiteze/întrerupă prestarea serviciilor întreruptibile
de transport al gazelor naturale, cu preavizare conform
clauzelor din contract, în cazul neîndeplinirii la termenele și
în condițiile stipulate prin prezentul contract a obligațiilor de
plată;
c) să limiteze/întrerupă prestarea serviciilor de transport
al gazelor naturale, în condițiile prevăzute la art. 4, cu un
preaviz de minimum 24 de ore, transmis anterior
momentului limitării/întreruperii; preavizul va conține și
durata estimată a limitării/întreruperii;
d) să limiteze preluarea/predarea cantităților de gaze
naturale la nivelul capacității de transport rezervate, în
situația în care, fără acordul operatorului sistemului de
transport, cantitățile de gaze naturale ce urmează a fi
predate în/preluate din SNT necesită o capacitate mai
mare decât capacitatea de transport rezervată prin contract;
e) să limiteze sau să întrerupă transportul gazelor
naturale, cu preavizare conform prevederilor RPFD al SNT,
în scopul remedierii avariilor apărute în SNT, reluarea
acestuia urmând să se facă imediat după înlăturarea
cauzelor întreruperii;
f) să inițieze modificarea și/sau completarea prezentului
contract, în cazul modificării circumstanțelor care au stat la
baza încheierii acestuia;
g) să procedeze la transferul obligatoriu de capacitate,
în conformitate cu prevederile Regulamentului, modificând
unilateral, în mod corespunzător, prezentul contract;
h) să refuze aprobarea transferului de capacitate, în
conformitate cu prevederile Regulamentului;
i) să sisteze prestarea serviciilor întreruptibile de
transport al gazelor naturale, în cazul în care utilizatorul
sistemului de transport nu respectă prevederile
Regulamentului referitoare la derularea prezentului contract;
j) să refuze prestarea serviciilor întreruptibile de
transport al gazelor naturale, în cazul în care utilizatorul
sistemului de transport refuză să preia capacitatea
rezervată aferentă unui nou client, corespunzător capacității
nepreluate;
k) să modifice unilateral prezentul contract, în
conformitate cu prevederile Regulamentului;
l) să refuze preluarea în SNT a gazelor naturale care
nu respectă cel puțin condițiile de calitate prevăzute în
Acordul tehnic;
m) să refuze modificarea programului de transport sau
executarea de manevre tehnice ce fac posibilă
compensarea cantităților de gaze naturale, la solicitarea
utilizatorului sistemului de transport, dacă prin aceasta
operarea SNT nu se mai poate face în condiții de echilibru
și siguranță.
Art. 15. — Operatorul sistemului de transport are
următoarele obligații:
a) să factureze lunar utilizatorului sistemului de transport
contravaloarea serviciilor întreruptibile de transport al
gazelor naturale prestate;

MONITORUL OFICIAL AL ROMÂNIEI, PARTEA I, Nr. 466/30.V.2006
b) să permită accesul la SNT al utilizatorului sistemului
de transport sau al unui terț desemnat de acesta, în
punctele de predare/preluare comercială prevăzute în
contract, în conformitate cu prevederile RPFD al SNT și
ale Acordului tehnic;
c) să mențină la dispoziția utilizatorului sistemului de
transport capacitatea rezervată la nivelul prevăzut în
contract, cu excepția situației prevăzute la art. 4;
d) să preia cantitățile de gaze naturale în condițiile de
calitate și presiune specificate în contract, la punctele de
predare/preluare comercială de la intrarea în SNT, să le
transporte și să le livreze utilizatorului sistemului de
transport sau unui terț desemnat de acesta, în punctele de
predare/preluare comercială de la ieșirea din SNT, la
nivelurile și în condițiile de calitate și de presiune
specificate în contract;
e) să consemneze în procesele-verbale încheiate
decadal/lunar, potrivit art. 11 alin. (1), cantitățile de gaze
naturale preluate în punctele de predare/preluare
comercială de la intrarea în SNT de la utilizatorul SNT sau
de la un terț desemnat de acesta, cu defalcarea acestora
pe punctele de predare/preluare comercială de la ieșirea
din SNT. În cazul în care în punctul de predare/preluare
comercială de la intrarea în SNT măsurarea este comună
mai multor utilizatori, va fi încheiat un proces-verbal unic
în care se va menționa cantitatea totală preluată, defalcată
pe fiecare utilizator;
f) să consemneze în procesele-verbale încheiate
decadal/lunar, în punctele de predare/preluare comercială
de la ieșirea din SNT, încheiate potrivit art. 11 alin. (1) din
prezentul contract, cantitățile de gaze naturale predate
utilizatorului sistemului de transport sau terțului desemnat
de acesta. În cazul în care în punctul de predare/preluare
comercială de la ieșirea din SNT măsurarea este comună
mai multor utilizatori, va fi încheiat un proces-verbal unic
în care se va menționa cantitatea totală predată, defalcată
pe fiecare utilizator;
g) să anunțe utilizatorul sistemului de transport despre
eventualele întreruperi în efectuarea transportului gazelor
naturale, în situațiile prevăzute la art. 14 lit. b), c) și e);
h) să reia prestarea serviciilor întreruptibile de transport
al gazelor naturale, cu respectarea prevederilor RPFD al
SNT, în termen de maximum 48 de ore de la data
efectuării plății, în cazul în care întreruperea prestării
serviciului de transport a fost efectuată în condițiile art. 14
lit. b);
i) să preia riscurile legate de preluarea în, transportul
prin și predarea din SNT a gazelor naturale, cu excepția
riscurilor contractuale ce derivă din obligația prevăzută la
lit. d) privind condițiile de calitate a gazelor naturale,
obligație pentru care răspunderea contractuală a
operatorului sistemului de transport este angajată începând
cu data de 1 iulie 2007;
j) să asigure funcționarea corespunzătoare a sistemelor
și a echipamentelor de măsurare în punctele de
predare/preluare comercială, conform prevederilor Acordului
tehnic;
k) să livreze cantitățile de gaze naturale în conformitate
cu programul de transport, în punctele de predare/preluare

11

comercială de la ieșirea din SNT, cu excepția cazurilor
prevăzute la art. 14 lit. b), c) și e);
l) să notifice utilizatorului sistemului de transport, cu cel
puțin 48 de ore înainte, asupra reluării prestării serviciilor
întreruptibile de transport al gazelor naturale, în cazul în
care prestarea serviciilor de transport a fost
limitată/întreruptă în condițiile prevăzute la art. 4;
m) să notifice utilizatorului sistemului de transport orice
modificare a circumstanțelor care au stat la baza întocmirii
prezentului contract, cu respectarea prevederilor RPFD al
SNT;
n) să preia capacitatea rezervată returnată voluntar de
utilizatorul sistemului de transport, exclusiv în cazul în care
există o solicitare pentru respectiva capacitate, în
conformitate cu prevederile Regulamentului;
o) să informeze utilizatorul sistemului de transport în
legătură cu motivele limitării sau întreruperii prestării
serviciilor întreruptibile de transport al gazelor naturale, în
conformitate cu prevederile RPFD al SNT.
IX. Drepturile și obligațiile utilizatorului sistemului
de transport
Art. 16. — Utilizatorul sistemului de transport are
următoarele drepturi:
a) să aibă acces la SNT, în punctele de
predare/preluare comercială prevăzute în contract, în
conformitate cu prevederile RPFD al SNT și ale Acordului
tehnic;
b) să solicite operatorului sistemului de transport
executarea de manevre tehnice ce fac posibilă
compensarea cantităților de gaze naturale, prin preluări din
alte puncte de predare/preluare comercială de la intrarea
în SNT, în situația în care la un anumit punct de
predare/preluare comercială condițiile de preluare se
deteriorează;
c) să solicite operatorului sistemului de transport
revenirea la parametrii tehnologici prevăzuți în contract, în
situația în care condițiile de livrare a gazelor naturale în
punctele de predare/preluare comercială de la ieșirea din
SNT se modifică;
d) să solicite operatorului sistemului de transport
modificarea și completarea prezentului contract în cazul
modificării circumstanțelor care au stat la baza încheierii
acestuia;
e) să solicite operatorului sistemului de transport
preluarea integrală sau parțială a capacității rezervate, în
conformitate cu prevederile Regulamentului; returnarea
voluntară de capacitate poate fi solicitată exclusiv pentru
perioada cuprinsă între data la care solicitarea devine
efectivă și data încetării contractului;
f) să transfere integral sau parțial capacitatea rezervată,
cu acordul operatorului sistemului de transport, în
conformitate cu prevederile Regulamentului;
g) să solicite și să primească din partea operatorului
sistemului de transport sumele prevăzute la art. 25
alin. (1).
Art. 17. — Utilizatorul sistemului de transport are
următoarele obligații:
a) să accepte necondiționat limitarea/întreruperea
serviciilor de transport al gazelor naturale prestate, în
condițiile prevăzute la art. 4;

12

MONITORUL OFICIAL AL ROMÂNIEI, PARTEA I, Nr. 466/30.V.2006

b) să plătească integral și la termen facturile emise de
operatorul sistemului de transport, reprezentând
contravaloarea serviciilor întreruptibile de transport al
gazelor naturale prestate, precum și, după caz, a celorlalte
obligații de plată care derivă din executarea prezentului
contract;
c) să asigure cantitățile de gaze naturale, cel puțin în
condițiile de calitate prevăzute în Acordul tehnic, în
punctele de predare/preluare comercială de la intrarea în
SNT, stipulate în prezentul contract, în limita capacității
rezervate, corespunzător programului de transport prevăzut
în anexa nr. 2;
d) să comunice operatorului sistemului de transport
cantitatea de gaze naturale pentru fiecare punct de
predare/preluare comercială de la ieșirea din SNT, conform
prezentului contract;
e) să preia cantitatea de gaze naturale transportată la
punctele de predare/preluare comercială de la ieșirea din
SNT, prevăzută în prezentul contract;
f) să consemneze în procesele-verbale încheiate
decadal/lunar, potrivit art. 11 alin. (1), cantitățile de gaze
naturale predate operatorului sistemului de transport în
punctele de predare/preluare comercială de la intrarea în
SNT, direct sau prin terțul desemnat, cu defalcarea
acestora pe punctele de predare/preluare comercială de la
ieșirea din SNT. În cazul în care în punctul de
predare/preluare comercială de la intrarea în SNT
măsurarea este comună mai multor utilizatori, va fi încheiat
un proces-verbal unic în care se va menționa cantitatea
totală preluată, defalcată pe fiecare utilizator;
g) să consemneze în procesele-verbale încheiate
decadal/lunar, în punctele de predare/preluare comercială
de la ieșirea din SNT, încheiate potrivit art. 11 alin. (1) din
prezentul contract, cantitățile de gaze naturale preluate,
direct sau prin terțul desemnat, de la operatorul sistemului
de transport. În cazul în care în punctul de
predare/preluare comercială de la ieșirea din SNT
măsurarea este comună mai multor utilizatori, va fi încheiat
un proces-verbal unic în care se va menționa cantitatea
totală predată, defalcată pe fiecare utilizator;
h) să notifice operatorului sistemului de transport orice
modificare a circumstanțelor care au stat la baza întocmirii
prezentului contract, cu respectarea prevederilor RPFD al
SNT;
i) să notifice operatorului sistemului de transport
nominalizarea terțului desemnat să asigure/preia cantitatea
de gaze naturale, conform programului de transport;
j) să accepte necondiționat amestecul gazelor naturale
predate în punctele de predare/preluare comercială de la
intrarea în SNT cu acelea existente în conducte, sub
rezerva asigurării de către operatorul sistemului de
transport cel puțin a condițiilor de calitate prevăzute în
Acordul tehnic;
k) să limiteze/întrerupă livrarea gazelor naturale la
punctele de predare-preluare de la intrarea în SNT, în
cazul în care primește notificarea operatorului sistemului de
transport referitoare la limitarea/întreruperea prestării
serviciilor de transport.

X. Garanții
Art. 18. — (1) La data încheierii prezentului contract
părțile pot să își prezinte reciproc unul sau mai multe
instrumente de garantare a propriilor obligații, convenite de
către acestea.
(2) Garanția prevăzută la alin. (1) este destinată
îndeplinirii obligațiilor contractuale ale părților, la adăpostul
unor evenimente viitoare neprevăzute care ar putea să îl
aducă pe operatorul sistemului de transport/utilizatorul
sistemului de transport în imposibilitatea de a-și îndeplini
obligațiile contractuale.
(3) Constituirea instrumentelor de garantare în condițiile
alin. (1) se realizează în condiții de echivalență.
XI. Modificarea programului de transport
Art. 19. — (1) Utilizatorul sistemului de transport poate
solicita operatorului sistemului de transport modificarea
programului prevăzut în anexa nr. 2. Notificarea privind
modificarea programului de transport se transmite
operatorului sistemului de transport cu respectarea
termenelor prevăzute în RPFD al SNT.
(2) Părțile vor conveni asupra modificărilor în termen de
3 zile lucrătoare de la data solicitării.
(3) În cazul în care operatorul sistemului de transport
nu înaintează observațiile în termenul prevăzut la alin. (2),
programul de transport, notificat de utilizatorul sistemului de
transport, este considerat acceptat.
(4) În situația notificării de către operatorul sistemului de
transport a refuzului de modificare a programului de
transport, acesta trebuie motivat, cu respectarea termenului
prevăzut la alin. (2). În cazul lipsei motivării refuzului,
programul de transport, notificat de utilizatorul sistemului de
transport, este considerat acceptat.
Art. 20. — (1) Operatorul sistemului de transport poate
solicita utilizatorului sistemului de transport modificarea
programului prevăzut în anexa nr. 2. Notificarea privind
modificarea programului de transport se transmite
utilizatorului sistemului de transport cu respectarea
termenelor prevăzute în RPFD al SNT.
(2) Părțile vor conveni asupra modificărilor în termen de
3 zile lucrătoare de la data solicitării.
(3) În cazul în care utilizatorul sistemului de transport
nu înaintează observațiile în termenul prevăzut la alin. (2),
programul de transport, notificat de operatorul sistemului de
transport, este considerat acceptat.
(4) În situația notificării de către utilizatorul sistemului de
transport a refuzului de modificare a programului de
transport, acesta trebuie motivat, cu respectarea termenului
prevăzut la alin. (2). În cazul lipsei motivării refuzului,
programul de transport, notificat de operatorul sistemului de
transport, este considerat acceptat.
Art. 21. — În cazul în care părțile nu convin asupra
modificărilor solicitate, conform art. 19 și 20, vor proceda la
respectarea programului de transport prevăzut în anexa nr. 2.
Art. 22. — (1) Utilizatorul sistemului de transport poate
depăși capacitatea rezervată în limita a 5% din aceasta.
Pentru luna în care capacitatea rezervată a fost depășită
în limita a 5%, operatorul sistemului de transport va factura
utilizatorului sistemului de transport o sumă corespunzătoare
capacității majorate.

MONITORUL OFICIAL AL ROMÂNIEI, PARTEA I, Nr. 466/30.V.2006
(2) Orice depășire a capacității rezervate peste limita
prevăzută la alin. (1) se face numai cu acordul prealabil al
operatorului sistemului de transport, în funcție de regimul
tehnologic admis pentru conducte.
Art. 23. — Părțile sunt obligate să își notifice situațiile
care ar putea cauza o întrerupere temporară sau o limitare
a preluării transportului ori livrării cantităților de gaze
naturale, cu excepția celor precizate la art. 4, cu minimum
3 zile lucrătoare înaintea producerii acestora, inclusiv în
cazul efectuării lucrărilor de întreținere și reparații periodice.
XII. Clauza de confidențialitate
Art. 24. — (1) Părțile sunt obligate ca pe perioada
valabilității prezentului contract să păstreze confidențialitatea
datelor, a documentelor și a informațiilor obținute în baza
acestuia.
(2) Sunt exceptate de la prevederile alin. (1) următoarele
date, documente și informații:
a) cele pentru a căror dezvăluire s-a primit acordul scris
al celeilalte părți contractante;
b) cele care la data dezvăluirii sunt de circulație
publică;
c) cele solicitate de organele abilitate ale statului, în
baza unei obligații legale de informare;
d) cele considerate a nu avea caracter confidențial,
conform legislației în vigoare.
XII. Răspunderea contractuală
Art. 25. — (1) Utilizatorul sistemului de transport este
îndrituit să solicite și să primească:
a) o sumă calculată prin înmulțirea diferenței dintre
cantitatea predată și cea preluată de utilizatorul sistemului
de transport cu prețul gazelor naturale din import,
considerat de Autoritatea Națională de Reglementare în
Domeniul Gazelor Naturale la evaluarea sumei fixe unitare
pentru achiziția gazelor naturale în perioada respectivă —
în situația în care cantitatea de gaze naturale predată
operatorului sistemului de transport la punctul de
predare/preluare de la intrarea în SNT nu este integral
livrată utilizatorului sistemului de transport în punctul de
predare/preluare de la ieșirea din SNT, cu excepția
situațiilor precizate la art. 4;
b) începând cu data de 1 iulie 2007, o sumă egală cu
0,1% din contravaloarea gazelor naturale predate la ieșirea
din SNT și care se află în condiții de calitate sub cele
prevăzute în Acordul tehnic, potrivit buletinelor de analiză
cromatografică întocmite conform art. 9 alin. (1), calculată
prin înmulțirea cantității de gaze naturale consemnate în
procesul-verbal încheiat în punctul de predare/preluare
comercială de la ieșirea din SNT, corespunzător perioadei
de neasigurare a calității, cu suma fixă unitară pentru
acoperirea costurilor de achiziție a gazelor naturale,
evaluată de Autoritatea Națională de Reglementare în
Domeniul Gazelor Naturale în perioada respectivă;
c) o sumă egală cu contravaloarea componentei pentru
rezervarea capacității de transport al gazelor naturale,
majorată cu 100%, aplicată la diferența dintre capacitatea
rezervată prin contract și cea efectiv asigurată de
operatorul sistemului de transport, pentru luna respectivă —
în situația în care, pe parcursul lunii de livrare, operatorul
sistemului de transport nu menține la dispoziția utilizatorului

13

sistemului de transport întreaga capacitate de transport
rezervată de acesta, cu excepția situațiilor precizate la art. 4.
(2) În cazul în care suma prevăzută la alin. (1) nu
acoperă integral prejudiciul înregistrat, utilizatorul sistemului
de transport are dreptul să solicite și să primească
suplimentar daune-interese până la acoperirea integrală a
prejudiciului cauzat, pentru situația în care operatorul
sistemului de transport nu își îndeplinește din culpă
obligația de prestare a serviciilor întreruptibile de transport
al gazelor naturale, precum și orice alte obligații stabilite
prin prezentul contract.
Art. 26. — (1) Neîndeplinirea obligației de plată a
contravalorii serviciilor întreruptibile de transport al gazelor
naturale, prevăzută la art. 13 alin. (3), atrage:
a) perceperea unei cote a majorărilor de întârziere,
calculată asupra valorii neachitate, egală cu nivelul
majorărilor de întârziere datorate pentru neplata la termen
a obligațiilor bugetare, pentru fiecare zi de întârziere,
începând cu a 16-a zi calendaristică de la data emiterii
facturii până la achitarea integrală a acesteia, inclusiv ziua
plății, în cazul neîndeplinirii obligației de plată în termenul
de grație prevăzut de Legea nr. 469/2002 privind unele
măsuri pentru întărirea disciplinei contractuale, cu
modificările ulterioare;
b) limitarea prestării serviciului de transport al gazelor
naturale începând cu a 26-a zi de la data emiterii facturii,
cu preaviz de 5 zile calendaristice, în cazul neîndeplinirii
obligației de plată;
c) întreruperea prestării serviciului de transport al
gazelor naturale, cu preaviz de 5 zile calendaristice,
începând cu ziua imediat următoare expirării termenului de
grație prevăzut în Legea nr. 469/2002, cu modificările
ulterioare, în cazul neîndeplinirii obligației de plată, inclusiv
a majorărilor de întârziere aferente.
(2) În cazul în care data scadenței sau ziua imediat
următoare expirării termenului de grație este o zi
nelucrătoare, termenele prevăzute la alin. (1) se decalează
în mod corespunzător.
Art. 27. — (1) În cazul depășirii capacității rezervate
peste limita prevăzută la art. 22 alin. (1), utilizatorul
sistemului de transport va datora operatorului sistemului de
transport contravaloarea componentei pentru rezervarea
capacității de transport, majorată cu 100%, aplicată la
depășirea de capacitate rezervată față de capacitatea de
transport rezervată prin contract, pentru luna respectivă.
(2) În cazul în care utilizatorul sistemului de transport,
la cererea operatorului sistemului de transport, nu cedează
voluntar/nu recurge la facilitatea de transfer a/al capacității
rezervate și neutilizate, procedându-se la transferul
obligatoriu de capacitate, utilizatorul sistemului de transport
este obligat la plata a 5% din capacitatea transferată,
pentru perioada cuprinsă între data transferului obligatoriu
de capacitate și cea a încetării contractului.
(3) În situația în care, începând cu data de 1 iulie
2007, pe parcursul lunii de livrare, utilizatorul sistemului de
transport nu asigură condițiile de calitate a gazelor naturale
în punctele de predare/preluare comercială de la intrarea
în SNT cel puțin la nivelul prevăzut în prezentul contract și
în Acordul tehnic, operatorul sistemului de transport este
îndrituit să solicite și să primească o sumă egală cu 0,1 %

14

MONITORUL OFICIAL AL ROMÂNIEI, PARTEA I, Nr. 466/30.V.2006

din contravaloarea gazelor naturale predate la intrarea în
SNT și care se află în condiții de calitate sub cele
prevăzute în Acordul tehnic, potrivit buletinelor de analiză
cromatografică întocmite conform art. 9 alin. (1);
contravaloarea gazelor naturale este calculată prin
înmulțirea cantității de gaze naturale consemnate în
procesul-verbal încheiat în punctul de predare/preluare
comercială de la intrarea în SNT, corespunzător perioadei
de neasigurare a calității, cu suma fixă unitară pentru
acoperirea costurilor de achiziție a gazelor naturale,
evaluată de Autoritatea Națională de Reglementare în
Domeniul Gazelor Naturale în perioada respectivă.
(4) În cazul în care suma prevăzută la alin. (1)—(3) nu
acoperă integral prejudiciul înregistrat, operatorul sistemului
de transport are dreptul să solicite și să primească
suplimentar daune-interese până la acoperirea integrală a
prejudiciului cauzat, pentru situația în care utilizatorul
sistemului de transport nu își îndeplinește din culpă
obligațiile în cauză, precum și orice alte obligații stabilite
prin prezentul contract.
Art. 28. — Pentru obligațiile contractuale, altele decât
cele prevăzute la art. 26 și 27, utilizatorul sistemului de
transport va plăti operatorului sistemului de transport
daune-interese, în conformitate cu reglementările în vigoare.
XIV. Încetarea contractului
Art. 29. — (1) Prezentul contract încetează:
a) la încheierea perioadei sale de valabilitate;
b) prin acordul părților;
c) prin denunțare unilaterală;
d) de drept, în condițiile art. 33 alin. (4);
e) în cazul preluării de către operatorul sistemului de
transport a capacității totale rezervate;
f) în cazul cesionării totale de către utilizatorul
sistemului de transport a capacității rezervate;
g) în cazul transferului obligatoriu al capacității totale
rezervate, în condițiile prevăzute în Regulament.
(2) Părțile sunt îndreptățite să procedeze la denunțarea
unilaterală a contractului în următoarele situații:
a) neexecutarea de către una dintre părți a obligațiilor
contractuale principale, derivate din obiectul prezentului
contract;
b) declanșarea procedurii falimentului uneia dintre părți;
c) dacă în termen de maximum 30 de zile
calendaristice de la data notificării motivate a intenției de
amendare a prezentului contract, având ca obiect una
dintre obligațiile contractuale principale, părțile nu ajung la
o înțelegere comună în legătură cu modificarea și/sau cu
completarea acestuia;
d) modificarea obiectului propriu de activitate, de natură
a conduce la infirmarea calității de operator al sistemului
de transport/utilizator al sistemului de transport.
Art. 30. — Intenția de denunțare unilaterală a
contractului trebuie notificată celeilalte părți în termen de
60 de zile calendaristice de la data exigibilității obligației
neîndeplinite/declanșării procedurii falimentului/expirării
termenului prevăzut la art. 29 alin. (2) lit. c)/modificării
obiectului propriu de activitate, conform art. 29 alin. (2) lit. d).
Art. 31. — Încetarea valabilității prezentului contract nu
are nici un efect asupra obligațiilor contractuale decurgând
din executarea acestuia până la data încetării.

XV. Notificări
Art. 32. — (1) Părțile sunt obligate ca pe parcursul
derulării prezentului contract să își notifice reciproc, la
sediul prevăzut în partea introductivă a prezentului contract,
orice modificare a circumstanțelor avute în vedere la data
semnării acestuia.
(2) Termenul de notificare este de maximum 5 zile
calendaristice de la data producerii modificării de
circumstanțe, dacă prin prezentul contract nu se prevede
un alt termen.
(3) Modalitățile de notificare sunt stabilite de comun
acord de părțile contractante.
XVI. Forța majoră
Art. 33. — (1) Cazul de forță majoră este acel eveniment
viitor, absolut imprevizibil și insurmontabil, care exonerează
de răspundere partea care îl invocă.
(2) Partea care invocă un caz de forță majoră este
obligată să îl notifice celeilalte părți în termen de 48 de
ore de la declanșarea evenimentului, respectiv să remită
documentele justificative în termen de 10 zile calendaristice
de la încetarea evenimentului; de asemenea, partea în
cauză este obligată să ia măsurile posibile în vederea
limitării consecințelor produse de un asemenea caz.
(3) Cazurile de forță majoră vor fi certificate de Camera
de Comerț și Industrie a României.
(4) În cazul în care forța majoră nu încetează în termen
de 60 de zile calendaristice, părțile au dreptul să solicite
încetarea de plin drept a contractului, fără ca vreuna dintre
ele să pretindă daune-interese.
XVII. Legislația aplicabilă; soluționarea litigiilor
Art. 34. — Prevederile prezentului contract se supun
legislației române în vigoare.
Art. 35. — (1) Părțile convin ca toate neînțelegerile
privind validitatea contractului sau cele rezultate din
interpretarea, executarea ori încetarea acestuia să fie
rezolvate pe cale amiabilă.
(2) În caz contrar, litigiile vor fi deduse spre soluționare
instanțelor judecătorești competente ori vor fi supuse
arbitrajului.
XVIII. Cesiune
Art. 36. — (1) Nici una dintre părți nu va putea ceda
sau transfera în orice mod, în tot sau în parte, drepturile
și/sau obligațiile sale corelative decurgând din prezentul
contract decât cu acordul scris și prealabil al celeilalte
părți, cu excepția celor care derivă din rezervarea de
capacitate; în acest ultim caz, cesionarea este posibilă
exclusiv în condițiile Regulamentului.
(2) Notificarea intenției de cesionare se înaintează
celeilalte părți cu minimum 10 zile calendaristice înaintea
datei transferului.
(3) Partea notificată are obligația de a răspunde motivat
în termen de maximum 3 zile calendaristice de la data
înregistrării notificării.
(4) În situația în care partea notificată nu răspunde sau,
după caz, nu răspunde motivat în termenul prevăzut la
alin. (3), cesionarea este considerată acceptată.
XIX. Alte clauze
Art. 37. — ......................................................................
............................................................................................

15

MONITORUL OFICIAL AL ROMÂNIEI, PARTEA I, Nr. 466/30.V.2006
XX. Clauze finale
Art. 38. — În cazul schimbării formei juridice/
reorganizării judiciare, părțile se obligă să comunice, în
termen de maximum ....... zile calendaristice de la această
dată, modul de îndeplinire a obligațiilor contractuale
reciproce.
Art. 39. — Dispozițiile prezentului contract se
completează cu prevederile Codului comercial, ale Codului
civil, ale Regulamentului, precum și cu celelalte
reglementări în vigoare.
Art. 40. — Prezentul contract poate fi modificat și/sau
completat cu prevederi specifice, potrivit înțelegerii părților,

sub condiția ca acestea să nu fie neconforme cu obligațiile
părților, în calitate de titular de licențe/consumator eligibil,
respectiv să nu contravină prevederilor contractului-cadru,
precum și celorlalte reglementări în vigoare.
Art. 41. — Anexa nr. 1 îDefinirea unor termeni“, anexa
nr. 2 îProgramul de transport“ și anexa nr. 3 îTariful
pentru prestarea serviciilor întreruptibile de transport al
gazelor naturale prin SNT“ fac parte integrantă din
prezentul contract.
Art. 42. — Prezentul contract a fost încheiat
astăzi, ........, în două exemplare egal autentice sau cu
aceeași valoare juridică, câte unul pentru fiecare parte.

Operatorul sistemului de transport
Reprezentant legal,
................................................................
Vizat
Oficiul juridic

Utilizatorul sistemului de transport
Reprezentant legal,
.............................................................
Vizat
Oficiul juridic

ANEXA Nr. 1
la contractul-cadru
DEFINIREA UNOR TERMENI

— Autoritatea Națională de Reglementare în Domeniul
Gazelor Naturale — instituția publică autonomă de interes
național, cu personalitate juridică, aflată în coordonarea
primului-ministru, independentă din punct de vedere
decizional, care elaborează, aplică și monitorizează
respectarea sistemului de reglementări obligatorii la nivel
național, necesar pentru funcționarea sectorului și a pieței
gazelor naturale în condiții de eficiență, siguranță,
concurență, transparență, tratament nediscriminatoriu al
participanților la piața de gaze naturale și de protecție a
consumatorilor și a mediului
— Cantitate contractată — cantitatea de gaze naturale
stabilită prin contract, exprimată în mc, în condiții standard
— Cantitate orară/zilnică/lunară contractată — cantitatea
de gaze naturale stabilită prin contract, exprimată în mc, în
condiții standard, cu referire la fiecare oră/zi/lună
calendaristică cuprinsă în perioada din contract
— Capacitate rezervată — capacitatea pe care
operatorul sistemului de transport se obligă să o pună la
dispoziție utilizatorului sistemului de transport în orice
moment pe perioada de valabilitate a contractului, cu
excepția situației prevăzute la art. 4 din contract, și care se
stabilește pe baza cantității maxime orare de gaze naturale
aprobate pentru transport și exprimate în mii mc pe oră, în
condiții de referință, conform reglementărilor în vigoare
— Modificare de circumstanțe — schimbarea condițiilor
tehnice, comerciale, economico-financiare și legale care au
servit drept bază și care au fost avute în vedere la data
semnării contractului
— Prejudiciu — daunele patrimoniale directe și indirecte,
datorate neîndeplinirii culpabile a obligațiilor contractuale

— Punct de predare/preluare comercială a gazelor
naturale — ansamblul instalațiilor care asigură măsurarea
gazelor naturale din punctul în care gazele naturale trec
din proprietatea/custodia furnizorului/operatorului sistemului
de transport în cea a operatorului de distribuție/
înmagazinare sau a consumatorului
— Servicii întreruptibile de transport — serviciile oferite
de operatorul sistemului de transport, care pot fi
limitate/întrerupte în scopul asigurării funcționării SNT în
condiții de siguranță și echilibru, avându-se în vedere
necesitatea îndeplinirii obligației de serviciu public
— Tarif de transport — tariful aferent prestării de către
operatorul sistemului de transport a serviciilor întreruptibile
de transport al gazelor naturale
— Terț — persoană juridică română, titulară a licenței
de furnizare a gazelor naturale, precum și a dreptului de
proprietate asupra unor cantități determinate de gaze
naturale, destinate utilizatorului sistemului de transport din
contractul pentru prestarea serviciilor întreruptibile de
transport al gazelor naturale
— Utilizator al sistemului de transport — persoana juridică
română

titulară

a

licenței

de

furnizare/licenței

de

distribuție/licenței de înmagazinare, consumatorul eligibil,
precum și persoana juridică străină care are dreptul de
acces la SNT.

16

MONITORUL OFICIAL AL ROMÂNIEI, PARTEA I, Nr. 466/30.V.2006
ANEXA Nr. 21)
la contractul-cadru

1)

Anexa nr. 2 este reprodusă în facsimil.
ANEXA Nr. 3
la contractul-cadru
TARIFUL

pentru prestarea serviciilor întreruptibile de transport al gazelor naturale prin SNT

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 466/30.V.2006 conține 16 pagini.

Prețul: 1,15 lei noi/11.500 lei vechi

&JUYDGY|116429]
ISSN 1453—4495

