Anul 174 (XVIII) — Nr. 940

PARTEA

I

LEGI, DECRETE, HOTĂRÂRI ȘI ALTE ACTE

Marți, 21 noiembrie 2006

SUMAR

DECIZII ALE CURȚII CONSTITUȚIONALE
Decizia nr. 668 din 10 octombrie 2006 referitoare la
excepția de neconstituționalitate a dispozițiilor
art. 6 alin. (2) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945 — 22 decembrie
1989 ..........................................................................

2–3

Decizia nr. 675 din 10 octombrie 2006 referitoare la
excepția de neconstituționalitate a dispozițiilor
art. 75 alin. (1) lit. a), art. 76 alin. (1) și alin. (2)
lit. b) și c) și ale art. 81 alin. (1) lit. b) din Legea
nr. 122/2006 privind azilul în România, precum și
a dispozițiilor art. 21 alin. (4) teza a doua lit. b)
din Ordonanța Guvernului nr. 102/2000 privind
statutul și regimul refugiaților în România ............

3–6

Decizia nr. 692 din 17 octombrie 2006 referitoare la
excepția de neconstituționalitate a dispozițiilor
art. 404 1 , art. 404 2 și art. 404 3 din Codul de
procedură civilă ........................................................
Decizia nr. 698 din 17 octombrie 2006 referitoare la
excepția de neconstituționalitate a dispozițiilor
art. 107 alin. (1) și (2) din Legea nr. 85/2006
privind procedura insolvenței ..................................

Nr.

Pagina

Decizia nr. 751 din 26 octombrie 2006 referitoare la
excepția de neconstituționalitate a dispozițiilor
art. 161 din Legea nr. 51/1995 pentru organizarea
și exercitarea profesiei de avocat............................

Pagina

15–16

HOTĂRÂRI ALE GUVERNULUI ROMÂNIEI

7–8

8–10

1.557. — Hotărâre pentru aprobarea amendamentelor
convenite între Guvernul României și Banca
Internațională pentru Reconstrucție și Dezvoltare
prin scrisorile semnate la Zagreb, la 28 iunie și la
29 august 2006, și la București, la 14 iulie și la
13 septembrie 2006, la Acordul de împrumut
dintre România și Banca Internațională pentru
Reconstrucție și Dezvoltare pentru finanțarea
Proiectului privind învățământul rural, semnat la
București la 23 mai 2003 ........................................

17–19

1.561. — Hotărâre pentru modificarea și completarea
Hotărârii Guvernului nr. 626/1998 privind
organizarea și funcționarea Autorității Feroviare
Române — AFER ...................................................

20–27

1.590. — Hotărâre privind trecerea unor construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................

27–30

31–32

32

Decizia nr. 699 din 17 octombrie 2006 referitoare la
excepția de neconstituționalitate a dispozițiilor
art. 122 pct. 3 din Legea nr. 64/1995 privind
procedura reorganizării judiciare și a falimentului .....

11–12

Decizia nr. 703 din 19 octombrie 2006 referitoare la
excepția de neconstituționalitate a prevederilor
Legii nr. 219/2005 privind aprobarea Ordonanței
de urgență a Guvernului nr. 138/2000 pentru
modificarea și completarea Codului de procedură
civilă ..........................................................................

12–13

1.591. — Hotărâre privind aprobarea Normelor pentru
organizarea în România, în perioada 2006—2008,
a acțiunilor de protocol specifice Ministerului
Culturii și Cultelor, cu ocazia unor evenimente
culturale la nivel național și internațional și
stabilirea cheltuielilor ce se pot efectua în acest
scop............................................................................

14–15

1.603. — Hotărâre pentru modificarea art. 2 din
Hotărârea Guvernului nr. 72/2005 privind transferul
competențelor coordonatorului național al Pactului
de Stabilitate pentru Europa de Sud-Est
(P.S.E.S.E.) ................................................................

Decizia nr. 737 din 26 octombrie 2006 privind excepția
de neconstituționalitate a prevederilor art. 22
alin. (5) din Legea nr. 10/2001 privind regimul
juridic al unor imobile preluate abuziv în perioada
6 martie 1945 — 22 decembrie 1989 ..................

2

MONITORUL OFICIAL AL ROMÂNIEI, PARTEA I, Nr. 940/21.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 668
din 10 octombrie 2006

referitoare la excepția de neconstituționalitate a dispozițiilor art. 6 alin. (2) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Teodor Cucută în Dosarul nr. 38.136/1/2004 al
Înaltei Curți de Casație și Justiție — Secția civilă și de
proprietate intelectuală.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Magistratul-asistent referă asupra faptului că autorul
excepției a depus la dosar o cerere prin care solicită
admiterea excepției de neconstituționalitate, astfel cum a
fost formulată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 2 martie 2006, pronunțată în Dosarul
nr. 38.136/1/2004, Înalta Curte de Casație și Justiție —
Secția civilă și de proprietate intelectuală a sesizat Curtea
Constituțională cu excepția de neconstituționalitate a
dispozițiilor art. 6 alin. (2) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989.
Excepția a fost ridicată de Teodor Cucută cu ocazia
soluționării recursului formulat împotriva unei decizii civile
pronunțate de Curtea de Apel București — Secția a IV-a
civilă.
În motivarea excepției de neconstituționalitate autorul
acesteia consideră ca fiind neconstituțională îngrădirea
impusă prin lege în cazul restituirii utilajelor și instalațiilor,
și anume aceea îde a exista fizic la unitatea notificată“.
Astfel, apreciază că inexistența fizică a bunului, în speță o
fabrică de decorticat orez, nu ar trebui să constituie un
obstacol în obținerea măsurilor reparatorii, aducându-se
atingere dreptului său de proprietate.

Înalta Curte de Casație și Justiție — Secția civilă și de
proprietate intelectuală apreciază că excepția de
neconstituționalitate este neîntemeiată. În acest sens, arată
că legiuitorul este liber să opteze în privința sferei bunurilor
pentru care stabilește măsuri reparatorii, având în vedere
situația concretă a bunurilor preluate de stat, nicio
dispoziție constituțională neîngrădind dreptul de
reglementare al statului în acest domeniu.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, iar reglementarea legală criticată nu
contravine prevederilor constituționale ale art. 44 care
consacră dreptul de proprietate. În acest sens, arată că,
fiind vorba despre acordarea, prin reglementări legislative,
a unor reparații pentru bunurile preluate de stat sau de alte
persoane juridice în mod abuziv, dar pe baza unui titlu
valabil, în sensul dispozițiilor legale în vigoare la data
preluării, legiuitorul este liber să opteze în privința sferei
bunurilor pentru care stabilește măsuri reparatorii, precum
a întinderii și a modalității de acordare a acestora.
Avocatul Poporului consideră că dispozițiile art. 6
alin. (2) din Legea nr. 10/2001 sunt constituționale. În acest
sens, arată că legiuitorul este competent să stabilească
cadrul juridic pentru exercitarea atributelor dreptului de
proprietate, în accepțiunea principială conferită de
Constituție, în așa fel încât să nu vină în coliziune cu
interesele generale sau cu interesele particulare legitime ale
altor subiecte de drept, instituind astfel niște limitări
rezonabile în valorificarea acestuia, ca drept subiectiv
garantat.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate.
Obiectul excepției de neconstituționalitate îl constituie
dispozițiile art. 6 alin. (2) din Legea nr. 10/2001 privind

MONITORUL OFICIAL AL ROMÂNIEI, PARTEA I, Nr. 940/21.XI.2006
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 798 din
2 septembrie 2005, potrivit cărora îMăsurile reparatorii
privesc și utilajele și instalațiile preluate de stat sau de alte
persoane juridice odată cu imobilul, în afară de cazul în care au
fost înlocuite, casate sau distruse“.
Autorul excepției susține că dispozițiile de lege criticate
contravin prevederilor constituționale ale art. 44 care
reglementează dreptul de proprietate privată.
Examinând excepția de neconstituționalitate, Curtea
constată că norma legală prevăzută la art. 6 alin. (2) din
Legea nr. 10/2001 vizează acordarea, prin reglementări
legislative, a unor reparații pentru bunuri preluate în mod
abuziv de stat sau de alte persoane juridice.
În jurisprudența sa constantă, Curtea a statuat că
exercițiul prerogativelor dreptului de proprietate nu trebuie

3

absolutizat, fără a se ține seama de prevederile art. 44
alin. (1) teza a doua din Constituție, potrivit cărora
îconținutul și limitele acestor drepturi sunt stabilite de lege“, ca
și de cele ale art. 136 alin. (5) ce consacră caracterul
inviolabil al proprietății private îîn condițiile legii organice“.
Legiuitorul ordinar este competent să stabilească cadrul
juridic pentru exercitarea atributelor dreptului de proprietate
în așa fel încât să nu vină în coliziune cu interesele
generale sau cu interesele particulare legitime ale altor
subiecte de drept, instituind astfel anumite limitări
rezonabile în valorificarea acestuia, ca drept subiectiv
garantat.
Sub acest aspect, Curtea reține că, prin reglementarea
dedusă controlului, legiuitorul nu a făcut decât să dea
expresie acestor imperative, în limitele și potrivit competenței
sale constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (2) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Teodor Cucută în Dosarul nr. 38.136/1/2004 al Înaltei Curți de Casație și Justiție — Secția civilă și de proprietate
intelectuală.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora
CURTEA CONSTITUȚIONALĂ

D E C I Z I A Nr. 675
din 10 octombrie 2006

referitoare la excepția de neconstituționalitate a dispozițiilor art. 75 alin. (1) lit. a), art. 76 alin. (1)
și alin. (2) lit. b) și c) și ale art. 81 alin. (1) lit. b) din Legea nr. 122/2006
privind azilul în România, precum și a dispozițiilor art. 21 alin. (4) teza a doua lit. b)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Claudia-Margareta Krupenschi

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 75 alin. (1) lit. a), ale art. 76 alin. (1) și
alin. (2) lit. b) și c) și ale art. 81 alin. (1) lit. b) din Legea
nr. 122/2006 privind azilul în România, precum și a

dispozițiilor art. 21 alin. (4) teza a doua lit. b) din
Ordonanța Guvernului nr. 102/2000 privind statutul și
regimul refugiaților în România, excepție ridicată de Aaron
Musa în Dosarul nr. 787/302/2006 al Judecătoriei Sectorului 5
București.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent învederează faptul că partea Oficiul
Național pentru Refugiați a transmis, prin Serviciul de
Registratură al Curții Constituționale, note scrise, depuse la
dosarul cauzei, prin care solicită respingerea excepției de
neconstituționalitate ca neîntemeiată.
Cauza fiind în stare de judecată, reprezentantul
Ministerului Public arată că Ordonanța Guvernului
nr. 102/2000 a fost abrogată prin Legea nr. 122/2006
privind azilul în România, soluțiile juridice de principiu

4

MONITORUL OFICIAL AL ROMÂNIEI, PARTEA I, Nr. 940/21.XI.2006

conținute de dispozițiile art. 18 alin. (1) lit. a), art. 19
alin. (1) și alin. (2) lit. b) și c) și ale art. 21 alin. (4) lit. a)
din ordonanță fiind preluate de art. 75 alin. (1) lit. a),
art. 76 alin. (1) și alin. (2) lit. b) și c) și, respectiv, art. 81
alin. (1) lit. b) din noul act normativ. Întrucât față de
jurisprudența constantă prin care Curtea Constituțională a
respins excepții de neconstituționalitate ale prevederilor
art. 18 alin. (1) lit. a), art. 19 alin. (1) și alin. (2) lit. b) și
c) și ale art. 21 alin. (4) lit. a) din Ordonanța Guvernului
nr. 102/2000 nu au intervenit elemente noi, solicită
respingerea ca neîntemeiată a excepției de neconstituționalitate a dispozițiilor art. 75 alin. (1) lit. a), art. 76
alin. (1) și alin. (2) lit. b) și c) și, respectiv, ale art. 81
alin. (1) lit. b) din Legea nr. 122/2006 privind azilul în
România, fiind aplicabile aceleași considerente reținute, de
exemplu, în deciziile nr. 473/2006 și nr. 152/2006.
În ceea ce privește dispozițiile art. 21 alin. (4) teza a
doua lit. b) din Ordonanța Guvernului nr. 102/2000, arată
că acestea nu au fost preluate în cuprinsul noului act
normativ în materie, astfel că, fiind abrogate, excepția de
neconstituționalitate urmează a fi respinsă ca devenită
inadmisibilă, în temeiul art. 29 alin. (1) din Legea
nr. 47/1992 privind organizarea și funcționarea Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 21 aprilie 2006, pronunțată în
Dosarul nr. 787/302/2006, Judecătoria Sectorului 5
București a sesizat Curtea Constituțională cu excepția de
neconstituționalitate a dispozițiilor îart. 21 alin. (4) teza a doua
lit. a) și b), art. 18 alin. (1) lit. a) și ale art. 19 alin. (1) și
alin. (2) lit. b) și c) din Ordonanța Guvernului nr. 102/2000
privind statutul și regimul refugiaților în România“.
Excepția a fost ridicată de Aaron Musa într-o cauză având
ca obiect plângerea acestuia împotriva hotărârii Oficiului
Național pentru Refugiați de respingere a cererii de
acordare a statutului de refugiat.
În motivarea excepției de neconstituționalitate autorul
acesteia arată că dispozițiile art. 18 alin. (1) lit. a), art. 19
alin. (1) și alin. (2) lit. b) și c) și ale art. 21 alin. (4) lit. a)
și b) din Ordonanța Guvernului nr. 102/2000, astfel cum au
fost modificate prin Ordonanța Guvernului nr. 43/2004,
contravin prevederilor art. 124 alin. (2) din Constituție,
potrivit cărora îJustiția este unică, imparțială și egală pentru
toți“.
În esență, se susține că termenul imperativ de 10 zile,
prevăzut de art. 21 alin. (4) din ordonanța criticată,
înăuntrul căruia instanța de judecată este obligată să se
pronunțe în procedură accelerată asupra unor probleme ce
necesită administrarea unui probatoriu complex, este un
termen prea scurt față de termenul dispozitiv de 30 de zile
stabilit pentru persoanele ale căror cereri sunt soluționate
în procedură ordinară. Consideră că astfel se creează o
stare de inegalitate și discriminare între cele două categorii
de petenți, precum și între solicitantul statutului de refugiat
și Oficiul Național pentru Refugiați, această parte în proces
fiind îfavorizată“ pe parcursul soluționării cauzei.
Totodată, potrivit art. 21 alin. (4) lit. a) și b) din
Ordonanța Guvernului nr. 102/2000, instanța de judecată
soluționează plângerea fie respingând-o pentru cel puțin
unul dintre motivele prevăzute la art. 19 alin. (1), ceea ce

implică un control judiciar asupra fondului cererii, fie admite
plângerea, însă fără a putea acorda una dintre formele de
protecție umanitară, întrucât trimite cauza la Oficiul Național
pentru Refugiați spre reexaminare, instituție ce are
posibilitatea respingerii cererii de protecție încă o dată, însă
în procedură ordinară.
Judecătoria Sectorului 5 București apreciază că
excepția de neconstituționalitate a dispozițiilor art. 21
alin. (4) teza a doua lit. a) și b), ale art. 18 alin. (1) lit. a)
și ale art. 19 alin. (1) și alin. (2) lit. b) și c) din Ordonanța
Guvernului nr. 102/2000 este neîntemeiată. În ceea ce
privește prevederile art. 21 alin. (4) teza a doua lit. a) și b),
se arată că acestea reprezintă norme legale statuate în
favoarea petentului, prin aceea că acordă acestuia
posibilitatea unei reexaminări a cazului său de către
structura administrativă a Oficiului Național pentru Refugiați.
Referitor la excepția de neconstituționalitate a dispozițiilor
art. 18 alin. (1) lit. a) și ale art. 19 alin. (1) și alin. (2)
lit. b) și c), apreciază că aceasta este neîntemeiată, având
în vedere că reglementarea cazurilor în care cererea este
considerată evident nefondată este atributul exclusiv al
legiuitorului.
Deși autorul a invocat și excepția de neconstituționalitate
a dispozițiilor art. 21 alin. (4) teza întâi din Ordonanța
Guvernului nr. 102/2000, instanța de judecată respinge
această excepție pe motivul lipsei legăturii directe dintre
dispoziția de lege criticată și soluționarea cauzei, întrucât
termenul de 10 zile prevăzut de aceasta a expirat.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
a dispozițiilor art. 18 alin. (1) lit. a), art. 19 alin. (1) și (2)
lit. b) și c) și ale art. 21 alin. (4) din Ordonanța Guvernului
nr. 102/2000 este neîntemeiată. Textele de lege criticate
reprezintă norme de procedură a căror stabilire, potrivit
art. 126 alin. (2) din Constituție, intră în competența
exclusivă a legiuitorului. Acestea sunt în concordanță și cu
art. 124 din Legea fundamentală, întrucât nu creează nicio
discriminare între persoanele cărora le sunt destinate și
asigură premisele aplicării lor în mod unitar tuturor
cetățenilor aflați în situații juridice identice, ceea ce
garantează, totodată, respectarea principiului unicității,
imparțialității și egalității justiției.
Termenul de 10 zile prevăzut de art. 21 alin. (4) din
Ordonanța Guvernului nr. 102/2000 a fost instituit tocmai în
considerarea procedurii accelerate aplicabile refugiaților și a
urgenței pe care acest tip de cauze îl comportă, asigurând
solicitantului, în același timp, exercitarea drepturilor sale
procesuale. De asemenea, acest termen este conceput să
vină în sprijinul persoanelor care solicită acordarea
statutului de refugiat și ale căror cauze comportă o urgență
evidentă, prin asigurarea unui proces rapid.
Avocatul Poporului consideră că prevederile art. 18
alin. (1) lit. a), ale art. 19 alin. (1) și (2) lit. b) și c) și ale
art. 21 alin. (4) din Ordonanța Guvernului nr. 102/2000
sunt constituționale. Acestea reglementează procedura
accelerată de acordare a statutului de refugiat, care este
una specială, derogatorie de la dreptul comun, instituită în
considerarea unor situații deosebite și care nu este de
natură a impieta asupra independenței judecătorilor și nu

MONITORUL OFICIAL AL ROMÂNIEI, PARTEA I, Nr. 940/21.XI.2006
reprezintă un obstacol în deplina exercitare a drepturilor de
care pot beneficia străinii care o urmează. Această
protecție constă în dreptul străinului de a fi asistat de un
avocat sau de un reprezentant al organizațiilor
neguvernamentale în domeniul drepturilor omului, de a
beneficia de serviciile unui interpret, precum și de toate
celelalte garanții procesuale care dau conținut conceptului
de proces echitabil. Or, dreptul la apărare, liberul acces la
justiție sau dreptul la un proces echitabil reprezintă
principalele garanții constituționale ale drepturilor procesuale
ale justițiabililor, valori ce exprimă, totodată, esența
principiului unicității, imparțialității și egalității justiției,
consacrat de art. 124 alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, potrivit
încheierii de sesizare, îl constituie dispozițiile îart. 21
alin. (4) teza a doua lit. a) și b), art. 18 alin. (1) lit. a) și
ale art. 19 alin. (1) și alin. (2) lit. b) și c) din Ordonanța
Guvernului nr. 102/2000 privind statutul și regimul
refugiaților în România“. Autorul excepției indică în
motivarea sa îdispozițiile art. 21 alin. (4) lit. a) și b)“, însă
instanța de judecată, prin încheierea de sesizare, a respins
excepția de neconstituționalitate a dispozițiilor art. 21
alin. (4) teza întâi.
Examinând dispozițiile de lege criticate, Curtea reține că
Ordonanța Guvernului nr. 102/2000 privind statutul și
regimul refugiaților în România, aprobată cu modificări prin
Legea nr. 323/2001, republicată în Monitorul Oficial al
României, Partea I, nr. 1.136 din 1 decembrie 2004, a fost
abrogată în mod expres prin dispozițiile art. 152 alin. (2)
din Legea nr. 122/2006 privind azilul în România, publicată
în Monitorul Oficial al României, Partea I, nr. 428 din
18 mai 2006 și intrată în vigoare la 90 de zile de la data
publicării (16 august 2006).
Din analiza comparativă a celor două acte normative,
respectiv actul normativ abrogat și cel abrogator, Curtea
constată că soluțiile legislative cuprinse în art. 18 alin. (1)
lit. a), art. 19 alin. (1) și alin. (2) lit. b) și c) și ale art. 21
alin. (4) teza a doua lit. a) din Ordonanța Guvernului
nr. 102/2000 privind statutul și regimul refugiaților în
România au fost preluate, în principiu, de art. 75 alin. (1)
lit. a), de art. 76 alin. (1) și alin. (2) lit. b) și c) și de
art. 81 alin. (1) lit. b) din Legea nr. 122/2006 privind azilul
în România. Totodată, Curtea constată că soluția legislativă
conținută de art. 21 alin. (4) teza a doua lit. b) din
Ordonanța Guvernului nr. 102/2000, criticată în prezenta
cauză, nu a fost preluată în mod identic în noul act
normativ.
Având în vedere că, ulterior sesizării Curții
Constituționale, dispozițiile de lege criticate inițial au fost

5

abrogate, dar preluate în mod identic sau parțial, după
cum s-a arătat, în cuprinsul noului act normativ abrogator,
respectiv în Legea nr. 122/2006, rezultă că obiectul
excepției de neconstituționalitate îl constituie, în prezent,
dispozițiile art. 75 alin. (1) lit. a), art. 76 alin. (1) și
alin. (2) lit. b) și c) și ale art. 81 alin. (1) lit. b) din Legea
nr. 122/2006 privind azilul în România, precum și a
dispozițiilor art. 21 alin. (4) teza a doua lit. b) din
Ordonanța Guvernului nr. 102/2000 privind statutul și
regimul refugiaților în România, asupra cărora Curtea
Constituțională se va pronunța. Aceste dispoziții de lege au
următorul conținut:
— Art. 75 alin. (1) lit. a) din Legea nr. 122/2006 —
Cererile de azil care fac obiectul procedurii accelerate:
î(1) Fac obiectul procedurii accelerate:
a) cererile de azil evident nefondate;“
— Art. 76 alin. (1) și alin. (2) lit. b) și c) din Legea
nr. 122/2006 — Cererile de azil evident nefondate:
î(1) Cererea de azil este considerată evident nefondată dacă
se constată:
a) lipsa de fundament al invocării unei temeri de persecuție
sau a expunerii la un risc serios în țara de origine, în condițiile
art. 23 alin. (1) sau ale art. 26;
b) inducerea în eroare, în mod deliberat, a organelor cu
competențe în materie de refugiați ori recurgerea, în mod
abuziv, cu rea-credință, la procedura de azil.
(2) Lipsa de fundament al invocării unei temeri de
persecuție sau a expunerii la un risc serios în țara de origine
există în următoarele cazuri: (…)
b) solicitantul nu oferă date sau informații în sensul că ar fi
expus unei temeri de persecuție sau unui risc serios ori
relatările sale nu conțin detalii circumstanțiale sau personale;
c) cererea de azil este evident lipsită de credibilitate, în
sensul că relatarea solicitantului este incoerentă, contradictorie
sau flagrant neadevărată față de situația din țara sa de origine;“;
— Art. 81 alin. (1) lit. b) din Legea nr. 122/2006 —
Hotărârea instanței de judecată: î(1) Instanța de judecată
soluționează plângerea în termen de 10 zile și pronunță o
hotărâre motivată, prin care: a) (…)
b) menține hotărârea Oficiului Național pentru Refugiați.“;
— Art. 21 alin. (4) teza a doua lit. b) din Ordonanța
Guvernului nr. 102/2000: î(4) Instanța soluționează
plângerea în termen de 10 zile și pronunță o hotărâre motivată,
prin care: a) (…)
b) admite plângerea și dispune ca structura competentă a
Oficiului Național pentru Refugiați care a emis hotărârea să
analizeze cererea în procedură ordinară.“
În motivarea excepției ridicate, autorul invocă încălcarea
dispozițiilor art. 124 alin. (2) din Constituție, referitor la
principiul unicității, imparțialității și egalității justiției.
Analizând excepția de neconstituționalitate și dispozițiile
de lege criticate, Curtea Constituțională constată
următoarele:
În ceea ce privește dispozițiile art. 18 alin. (1) lit. a) și
ale art. 19 alin. (1) și alin. (2) lit. b) și c) din Ordonanța
Guvernului nr. 102/2000 privind statutul și regimul
refugiaților în România, abrogate și preluate, în conținutul
lor juridic, de art. 75 alin. (1) lit. a), respectiv de art. 76
alin. (1) și alin. (2) lit. b) și c) din Legea nr. 122/2006
privind azilul în România, Curtea Constituțională constată
că acestea sunt indicate doar ca obiect al prezentei
excepții de neconstituționalitate, fără ca în cuprinsul
motivării autorului să fie însă evidențiată relația de
contrarietate în raport cu art. 124 alin. (2) din Constituție
sau cu altă prevedere constituțională. Motivarea autorului

6

MONITORUL OFICIAL AL ROMÂNIEI, PARTEA I, Nr. 940/21.XI.2006

se referă exclusiv la art. 21 alin. (4) lit. a) și b) din
ordonanța abrogată, fără a se face nicio referire la celelalte
două texte de lege criticate, cuprinse, de altfel, și în
încheierea de sesizare a Curții Constituționale.
Într-o atare situație, excepția de neconstituționalitate a
dispozițiilor art. 75 alin. (1) lit. a) și ale art. 76 alin. (1) și
alin. (2) lit. b) și c) din Legea nr. 122/2006 privind azilul în
România urmează a fi respinsă ca neîntemeiată.
În ceea ce privește dispozițiile art. 21 alin. (4) teza a
doua lit. a) și b) din Ordonanța Guvernului nr. 102/2000,
Curtea observă următoarele:
Soluția legislativă de principiu, prevăzută de art. 21
alin. (4) teza a doua lit. a), este aceea potrivit căreia
instanța de judecată soluționează plângerea în termen de
10 zile și pronunță o hotărâre motivată prin care respinge
plângerea pentru cel puțin unul dintre motivele prevăzute la
art. 19 alin. (1), respectiv: a) cererea este considerată
evident nefondată dacă se constată lipsa de fundament a
invocării unei temeri de persecuție în țara de origine pe
considerente de rasă, religie, naționalitate, apartenență la
un anumit grup social sau opinie politică; b) inducerea în
eroare, în mod deliberat, a organelor cu competențe în
materie de refugiați ori recurgerea în mod abuziv, cu reacredință, la procedura de acordare a statutului de refugiat.
Această reglementare se regăsește parțial în conținutul
art. 81 alin. (1) lit. b) din Legea nr. 122/2006, potrivit
căruia instanța de judecată soluționează plângerea în
termen de 10 zile și pronunță o hotărâre motivată, prin
care menține hotărârea Oficiului Național pentru Refugiați.
Rezultă, în mod implicit, că este vorba de fapt de o
hotărâre a instanței de respingere a plângerii formulate de
cel căruia, prin hotărârea contestată, Oficiul Național pentru
Refugiați i-a respins cererea de azil, fără a se mai preciza
însă temeiul legal al soluției, acesta urmând a fi același în
baza căruia a fost respinsă, inițial, cererea de azil.
Această soluție legislativă, menținută, de principiu, în
noul act normativ, este considerată, în opinia autorului
excepției, a fi contrară principiului unicității, imparțialității și
egalității justiției pentru toți, consacrat de art. 124 alin. (2)
din Constituție. Or, se constată că această critică de
neconstituționalitate nu poate fi reținută. Art. 81 alin. (1)

lit. b) din Legea nr. 122/2006 cuprinde norme de
procedură, reglementate în acord cu prevederile art. 126
alin. (2) din Legea fundamentală, potrivit cărora competența
instanțelor de judecată și procedura de judecată sunt
prevăzute numai prin lege. Dispozițiile de lege criticate nu
impietează cu nimic asupra drepturilor și garanțiilor
procesuale ale părților, se aplică în mod unitar tuturor celor
vizați în ipoteza normei legale și nu împiedică în niciun fel
soluționarea cauzei de către o instanță de judecată
independentă și imparțială. Ca atare, nu se poate reține
contrarietatea art. 81 alin. (1) lit. b) față de prevederile
art. 124 alin. (2) din Constituție.
În ceea ce privește soluția legislativă prevăzută de
art. 21 alin. (4) teza a doua lit. b) din Ordonanța
Guvernului nr. 102/2000, potrivit căreia instanța de
judecată, chemată să soluționeze plângerea solicitantului
împotriva hotărârii Oficiului Național pentru Refugiați de
respingere a cererii de acordare a statutului de refugiat, o
admite și dispune ca structura competentă a Oficiului
Național pentru Refugiați, care a emis hotărârea, să
analizeze cererea în procedură ordinară, Curtea constată
că aceasta nu mai este preluată în aceeași redactare și cu
același conținut juridic în noul act normativ. Astfel, art. 81
alin. (1) lit. a) din Legea nr. 122/2006 prevede că, în cazul
pronunțării unei hotărâri de admitere a plângerii, instanța
reține cauza spre soluționare în procedură ordinară.
Curtea constată, așadar, că procedura de soluționare a
plângerilor adresate instanței împotriva hotărârilor Oficiului
Național pentru Refugiați și admise prin hotărâre motivată
s-a modificat în mod esențial în optica Legii nr. 122/2006.
Având în vedere și faptul că procedura reexaminării cererii
de către Oficiul Național pentru Refugiați, în urma admiterii
de către instanță a plângerii, reprezenta unul dintre
aspectele esențiale supuse criticii de neconstituționalitate,
rezultă că excepția de neconstituționalitate a dispozițiilor
art. 21 alin. (4) teza a doua lit. b) din Ordonanța
Guvernului nr. 102/2000 privind statutul și regimul
refugiaților în România urmează să fie respinsă, în temeiul
art. 29 alin. (1) din Legea nr. 47/1992, ca devenită
inadmisibilă, întrucât textul de lege criticat inițial nu mai
este în vigoare.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca neîntemeiată, excepția de neconstituționalitate a dispozițiilor art. 75 alin. (1) lit. a), ale art. 76
alin. (1) și alin. (2) lit. b) și c) și ale art. 81 alin. (1) lit. b) din Legea nr. 122/2006 privind azilul în România, excepție
ridicată de Aaron Musa în Dosarul nr. 787/302/2006 al Judecătoriei Sectorului 5 București.
II. Respinge, ca devenită inadmisibilă, excepția de neconstituționalitate a dispozițiilor art. 21 alin. (4) teza a doua
lit. b) din Ordonanța Guvernului nr. 102/2000 privind statutul și regimul refugiaților în România, excepție invocată de
același autor în același dosar și în fața aceleiași instanțe.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia-Margareta Krupenschi

MONITORUL OFICIAL AL ROMÂNIEI, PARTEA I, Nr. 940/21.XI.2006

7

CURTEA CONSTITUȚIONALĂ

D E C I Z I A Nr. 692
din 17 octombrie 2006

referitoare la excepția de neconstituționalitate a dispozițiilor art. 4041, art. 4042 și art. 4043
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 4041, 4042 și 4043 din Codul
de procedură civilă, excepție ridicată de Tiberiu Octavian
Cornif în Dosarul nr. 20.030/2005 al Judecătoriei
Cluj-Napoca.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, întrucât criticile formulate de autorului excepției
nu vizează aspecte de neconstituționalitate, ci reprezintă
strict o problemă de aplicare a legii.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2006, pronunțată în
Dosarul nr. 20.030/2005, Judecătoria Cluj-Napoca a
sesizat Curtea Constituțională cu excepția de
neconstituționalitate a dispozițiilor art. 4041, 4042 și 4043
din Codul de procedură civilă. Excepția a fost ridicată de
Tiberiu Octavian Cornif cu ocazia soluționării unei acțiuni
civile având ca obiect întoarcerea executării silite.
În motivarea excepției de neconstituționalitate autorul
acesteia susține că dispozițiile de lege criticate contravin
prevederilor constituționale ale art. 44 și art. 136 alin. (5)
coroborate cu art. 20 alin. (1) din Constituție, precum și
art. 1 din Primul Protocol adițional la Convenția pentru
apărarea drepturilor omului și a libertăților fundamentale și
art. 6 paragraful 1 din aceeași convenție, prin raportare la
art. 11 alin. (1) și (2) și art. 20 alin. (1) și (2) din Legea
fundamentală. Autorul excepției apreciază că reglementarea
criticată este neconstituțională, întrucât îpermite rediscutarea
unei cauze definitiv soluționate și acordarea unui bun mobil
către o parte, după ce prin hotărâre definitivă, irevocabilă și
executată fusese acordat celeilalte părți“.
Judecătoria Cluj-Napoca apreciază că excepția de
neconstituționalitate este neîntemeiată. În acest sens, arată
că textele de lege criticate permit instanțelor judecătorești
să restabilească situația anterioară, în condițiile în care titlul
executor a fost desființat tot de către o instanță
judecătorească, într-o cale de atac prevăzută de lege.
Astfel, în urma desființării unei hotărâri executorii, dar care
nu a devenit irevocabilă, ale cărei dispoziții au fost duse la

îndeplinire, este absolut just și echitabil ca legea să
prevadă posibilitatea restabilirii situației anterioare,
împrejurare care nu aduce însă atingere prevederilor
cuprinse în tratatele și convențiile internaționale.
De altfel, instanța apreciază că autorul excepției invocă
mai mult probleme de fond, iar în ceea ce privește
dispozițiile art. 4043 din Codul de procedură civilă, arată că
acestea nu au aplicabilitate în speță.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, deoarece procedura de judecată, inclusiv
executarea silită, se întemeiază pe prevederile art. 126
alin. (2) din Constituție, potrivit cărora normele de
procedură sunt stabilite numai prin lege. Totodată,
constituie atributul exclusiv al instanțelor posibilitatea de a
analiza și hotărî asupra drepturilor și obligațiilor părților
aflate pe poziție de egalitate, legea oferind acestora din
urmă dreptul de a-și proba pretențiile, folosind toate căile
de atac.
Avocatul Poporului consideră că dispozițiile de lege
criticate sunt constituționale. În acest sens, invocă
jurisprudența Curții Constituționale, și anume Decizia
nr. 467/2004 și Decizia nr. 558/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise depuse la
dosar, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 4041, 4042 și 4043 din Codul de procedură
civilă, care au următorul conținut:
— Art. 4041: îÎn toate cazurile în care se desființează titlul
executoriu sau însăși executarea silită, cel interesat are dreptul
la întoarcerea executării, prin restabilirea situației anterioare
acesteia.
Bunurile asupra cărora s-a făcut executarea se vor restitui
celui îndreptățit.
În cazul în care executarea silită s-a făcut prin vânzarea
unor bunuri mobile, întoarcerea executării se va face prin
restituirea de către creditor a sumei rezultate din vânzare,
actualizată în funcție de rata inflației, cu excepția situației când
își găsește aplicare art. 449.“;

8

MONITORUL OFICIAL AL ROMÂNIEI, PARTEA I, Nr. 940/21.XI.2006

— Art. 4042: îÎn cazul în care instanța judecătorească a
desființat titlul executoriu sau actele de executare, la cererea
celui interesat, va dispune, prin aceeași hotărâre, și asupra
restabilirii situației anterioare executării.
Dacă instanța care a desființat hotărârea executată a
dispus rejudecarea în fond a procesului și nu a luat măsura
restabilirii situației anterioare executării, această măsură se va
putea dispune de instanța care rejudecă fondul.
Dacă nu s-a dispus restabilirea situației anterioare
executării în condițiile alin. 1 și 2, cel îndreptățit o va putea cere
instanței judecătorești competente potrivit legii.“;
— Art. 4043: îDacă titlul executoriu emis de un alt organ
decât o instanță judecătorească a fost desființat de acel organ
sau de un alt organ din afara sistemului instanțelor
judecătorești, iar modalitatea restabilirii situației anterioare
executării nu este prevăzută de lege ori, deși este prevăzută,
nu s-a luat această măsură, ea se va putea obține pe calea
unei cereri introduse la instanța prevăzută de art. 4042 alin. 3.“
Autorul excepției susține că reglementarea criticată
contravine prevederilor constituționale ale art. 44 care
consacră dreptul de proprietate privată și ale art. 136
alin. (5) referitoare la inviolabilitatea proprietății private,
coroborate cu cele ale art. 20 alin. (1) referitoare la
tratatele internaționale privind drepturile omului. De
asemenea, apreciază că dispozițiile criticate contravin și
art. 1 din Primul Protocol adițional la Convenția pentru
apărarea drepturilor omului și a libertăților fundamentale și
art. 6 paragraful 1 din aceeași convenție, prin raportare la
art. 11 alin. (1) și (2) și la art. 20 alin. (1) și (2) din Legea
fundamentală.

Examinând excepția de neconstituționalitate, Curtea
observă că, prin Decizia nr. 558 din 16 decembrie 2004,
publicată în Monitorul Oficial al României, Partea I, nr. 84
din 25 ianuarie 2005, a reținut că dispozițiile art. 4041 din
Codul de procedură civilă se referă exclusiv la cazurile în
care a fost desființat titlul executoriu sau însăși executarea
silită. Desființarea acestor acte putea fi dispusă numai de
instanța judecătorească, în urma examinării temeiniciei și
legalități lor. La soluționarea cererii de întoarcere a
executării, de asemenea, numai instanțele judecătorești
sunt competente să stabilească dacă cel care o solicită
este sau nu îndreptățit să obțină restituirea bunului ori a
valorii luate prin executarea silită. În această privință
art. 4041 alin. 2 din Codul de procedură civilă prevede că
îBunurile asupra cărora s-a făcut executarea se vor restitui
celui îndreptățit“. Creditorul are dreptul neîngrădit de a cere
în justiție valorificarea creanțelor sale și, la nevoie,
executarea silită a acestora, iar debitorul și orice altă
persoană interesată au dreptul să conteste, tot în justiție,
titlul executoriu și executarea silită însăși.
De altfel, în jurisprudența sa, prin Decizia nr. 227 din
18 mai 2004, publicată în Monitorul Oficial al României,
Partea I, nr. 482 din 28 mai 2004, Curtea a reținut că
procedura contestației la executare asigură garanții
suficiente pentru protecția dreptului de proprietate al tuturor
părților implicate în proces, prin însuși faptul că le oferă
posibilitatea de a contesta executarea, de a solicita
suspendarea acesteia, iar, în cazul admiterii contestației și
desființării titlului executoriu sau a înseși executării silite,
persoanele interesate au dreptul la întoarcerea executării
prin restabilirea situației anterioare acesteia.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4041, art. 4042 și art. 4043 din Codul de procedură
civilă, excepție ridicată de Tiberiu Octavian Cornif în Dosarul nr. 20.030/2005 al Judecătoriei Cluj-Napoca.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

CURTEA CONSTITUȚIONALĂ

D E C I Z I A Nr. 698
din 17 octombrie 2006

referitoare la excepția de neconstituționalitate a dispozițiilor art. 107 alin. (1) și (2)
din Legea nr. 85/2006 privind procedura insolvenței
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu

—
—
—
—
—
—

președinte
judecător
judecător
judecător
judecător
judecător

Ion Predescu

— judecător

Șerban Viorel Stănoiu

— judecător

Tudorel Toader

— judecător

Antonia Constantin

— procuror

Mihaela Senia Costinescu — magistrat-asistent

MONITORUL OFICIAL AL ROMÂNIEI, PARTEA I, Nr. 940/21.XI.2006
Pe rol se află soluționarea excepției de neconstituționalitate a dispozițiilor art. 106 alin. (1) și (2) din Legea
nr. 64/1995 privind procedura reorganizării judiciare și a
falimentului, excepție ridicată de Societatea Comercială
îKoyo Romania“ — S.A. în Dosarul nr. 381/3/2003 al
Tribunalului București — Secția a VII-a comercială.
La apelul nominal se prezintă părțile Andrei Neagoe,
Maria Smegner, Dan Laic și Adrian Laic, prin procurator,
lipsind autorul excepției și celelalte părți, față de care
procedura de citare a fost legal îndeplinită.
Având cuvântul pe fond, părțile prezente solicită
respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate, soluția
legislativă criticată preluată de noua reglementare a Legii
nr. 85/2006 fiind în deplină concordanță cu prevederile
constituționale invocate.
C U R T E A,

având în vedere actele și lucrările dosarului, reține
următoarele:
Prin Încheierea din 12 iunie 2006, pronunțată în Dosarul
nr. 381/3/2003, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 106 alin. (1) și (2)
din Legea nr. 64/1995 privind procedura reorganizării
judiciare și a falimentului, excepție ridicată de Societatea
Comercială îKoyo Romania“ — S.A.
În motivarea excepției de neconstituționalitate autorul
susține că prevederile legale criticate, care dau posibilitatea
unei autorități — judecătorul-sindic, de a deschide
procedura falimentului și de a dizolva o societate
comercială, îngrădesc dreptul cetățenilor de a exercita o
activitate economică bazată pe libera inițiativă. De
asemenea, judecătorul-sindic este obligat să decidă în
același sens cu hotărârea adunării generale a creditorilor
de deschidere a procedurii falimentului, care se ia cu votul
majorității creanțelor prezente la vot, ceea ce creează, pe
de o parte, discriminare între creditorii majoritari și cei
minoritari, din punctul de vedere al cuantumului creanțelor,
și, pe de altă parte, subordonarea judecătorului-sindic
intereselor unor persoane private.
Tribunalul București — Secția a VII-a comercială
apreciază excepția de neconstituționalitate ca fiind
neîntemeiată, întrucât procedura instituită de Legea
nr. 64/1995 are ca scop imediat acoperirea pasivului
debitorului aflat în insolvență și, pe cale de consecință,
asigurarea libertății comerțului, protecția concurenței neloiale
și crearea unui cadru favorabil pentru valorificarea tuturor
factorilor de producție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază
excepția
de
neconstituționalitate ca fiind neîntemeiată, textul de lege
criticat a cărui soluție legislativă a fost preluată de art. 107

9

alin. (1) și (2) din Legea nr. 85/2006 privind procedura
insolvenței fiind în deplină concordanță cu prevederile
constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției îl reprezintă dispozițiile art. 106
alin. (1) și (2) din Legea nr. 64/1995 privind procedura
reorganizării judiciare și a falimentului, republicată în
Monitorul Oficial al României, Partea I, nr. 1.066 din
17 noiembrie 2004. Ulterior sesizării Curții, a intrat în
vigoare Legea nr. 85/2006 privind procedura insolvenței,
publicată în Monitorul Oficial al României, Partea I, nr. 359
din 21 aprilie 2006, care a abrogat Legea nr. 64/1995
privind procedura reorganizării judiciare și a falimentului,
dar care a preluat, cu modificări, dispozițiile legii anterioare,
printre care și cele cuprinse în art. 106 alin. (1) și (2),
devenit art. 107 alin. (1) și (2), astfel:
î(1) Judecătorul-sindic va decide, prin sentință sau, după
caz, prin încheiere, în condițiile art. 32, intrarea în faliment în
următoarele cazuri:
A. a) debitorul și-a declarat intenția de a intra în procedura
simplificată;
b) debitorul nu și-a declarat intenția de reorganizare sau, la
cererea creditorului de deschidere a procedurii, a contestat că
ar fi în stare de insolvență, iar contestația a fost respinsă de
judecătorul-sindic;
c) nici unul dintre celelalte subiecte de drept îndreptățite nu
a propus un plan de reorganizare, în condițiile prevăzute la
art. 94, sau nici unul dintre planurile propuse nu a fost acceptat
și confirmat;
B. debitorul și-a declarat intenția de reorganizare, dar nu a
propus un plan de reorganizare ori planul propus de acesta nu
a fost acceptat și confirmat;
C.obligațiile de plată și celelalte sarcini asumate nu sunt
îndeplinite în condițiile stipulate prin planul confirmat sau
desfășurarea activității debitorului în decursul reorganizării sale
aduce pierderi averii sale;
D. a fost aprobat raportul administratorului judiciar prin care
se propune, după caz, intrarea debitorului în faliment, potrivit
art. 54 alin. (5) sau art. 60 alin. (3).
(2) Prin hotărârea prin care se decide intrarea în faliment,
judecătorul-sindic va pronunța dizolvarea societății debitoare și
va dispune:
a) ridicarea dreptului de administrare al debitorului;

10

MONITORUL OFICIAL AL ROMÂNIEI, PARTEA I, Nr. 940/21.XI.2006

b) în cazul procedurii generale, desemnarea unui lichidator
provizoriu, precum și stabilirea atribuțiilor și a remunerației
acestuia, în conformitate cu criteriile aprobate prin hotărâre a
Guvernului;
c) în cazul procedurii simplificate, confirmarea, în calitate de
lichidator al administratorului judiciar, desemnat conform
art. 19 alin. (2) sau art. 34, după caz;
d) termenul maxim de la intrarea în faliment în cadrul
procedurii generale, de predare a gestiunii averii de la
debitor/administratorul judiciar către lichidator, împreună cu
lista actelor și operațiunilor efectuate după deschiderea
procedurii menționate la art. 46 alin. (2);
e) întocmirea de către administratorul judiciar și predarea
către lichidator, în termen de maximum 10 zile de la intrarea în
faliment, în cadrul procedurii generale, a unei liste cuprinzând
numele și adresele creditorilor și toate creanțele acestora la
data intrării în faliment, cu indicarea celor născute după
deschiderea procedurii;
f) notificarea intrării în faliment.“
Autorul excepției susține că dispozițiile legale criticate
încalcă prevederile constituționale ale art. 45 care consacră
libertatea economică, ale art. 124 alin. (3) referitoare la
independența judecătorilor și ale art. 135 alin. (1) și (2)
privind economia și libertatea comerțului.
Examinând excepția de neconstituționalitate, Curtea
observă că, ulterior sesizării sale, Legea nr. 64/1995 privind
procedura reorganizării judiciare și a falimentului a fost
abrogată prin Legea nr. 85/2006 privind procedura
insolvenței, prevederile referitoare la procedura intrării în
faliment, din care făcea parte și textul de lege criticat, fiind
preluate cu modificări. Astfel, Curtea Constituțională
urmează a se pronunța asupra constituționalității dispozițiilor
noii reglementări, respectiv ale art. 107 alin. (1) și (2) din
Legea nr. 85/2006, întrucât soluția legislativă este, în
principiu, aceeași cu cea dinaintea modificării.
Pe fondul cauzei, Curtea observă că asupra
constituționalității dispozițiilor legale criticate s-a mai
pronunțat, de exemplu prin Decizia nr. 190/2005, publicată
în Monitorul Oficial al României, Partea I, nr. 437 din
24 mai 2005, sau prin Decizia nr. 656/2005, publicată în

Monitorul Oficial al României, Partea I, nr. 60 din
23 ianuarie 2006. Cu acele prilejuri, a statuat că
îdispozițiile legale criticate au ca scop, ca și întreaga
procedură instituită prin Legea nr. 64/1995, acoperirea
pasivului debitorului aflat în insolvență, și, în același timp,
pe un plan mai general, asanarea mediului comercial, ceea
ce corespunde obligației statului înscrise în art. 135
alin. (2) lit. a) din Constituție“.
Curtea a reținut, de asemenea, că înici critica de
neconstituționalitate întemeiată pe invocarea încălcării
dispozițiilor art. 45 din Constituție nu poate fi primită.
Accesul liber al persoanei la o activitate economică, libera
inițiativă și exercitarea acestora sunt garantate de textul
constituțional în condițiile legii, iar nu prin încălcarea
dispozițiilor legale care stabilesc obligațiile participanților la
activitatea comercială“.
În ceea ce privește susținerea privind contrarietatea
dintre textele de lege criticate și prevederile art. 124
alin. (3) din Constituție, conform cărora judecătorii sunt
independenți și se supun numai legii, Curtea constată că
judecătorul-sindic decide intrarea în faliment a debitorului,
în baza unui raport întocmit de administratorul judiciar prin
care se propune intrarea în procedura simplificată, potrivit
dispozițiilor art. 54 din Legea nr. 85/2006, sau în baza
unui raport asupra cauzelor și împrejurărilor care au dus la
apariția insolvenței debitorului, cu menționarea persoanelor
cărora le-ar fi imputabilă, după ce, în prealabil, propunerea
privind intrarea în faliment a debitorului, în procedura
generală, a fost supusă aprobării adunării generale a
creditorilor, conform prevederilor art. 59 și 60 din aceeași
lege. Așadar, judecătorul-sindic analizează hotărârea
adunării creditorilor de aprobare a raportului prin care se
propune intrarea în faliment și, apreciind asupra situației de
fapt prin raportare la prevederile legale, îndeplinește actul
de justiție în mod imparțial și independent. De aceea, nu
se poate susține că decizia sa ar fi determinată exclusiv
de hotărârea adunării creditorilor, ci reprezintă rezultatul
verificării măsurii în care această hotărâre îndeplinește
condițiile prevăzute de lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 107 alin. (1) și (2) din Legea nr. 85/2006 privind
procedura insolvenței, excepție ridicată de Societatea Comercială îKoyo Romania“ — S.A. în Dosarul nr. 381/3/2003 al
Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

MONITORUL OFICIAL AL ROMÂNIEI, PARTEA I, Nr. 940/21.XI.2006

11

CURTEA CONSTITUȚIONALĂ

D E C I Z I A Nr. 699
din 17 octombrie 2006

referitoare la excepția de neconstituționalitate a dispozițiilor art. 122 pct. 3
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 122 pct. 3 din Legea
nr. 64/1995 privind procedura reorganizării judiciare și a
falimentului, excepție ridicată de Gheorghe Șurlea în
Dosarul nr. 106/F/2005/1/2006 al Tribunalului Olt — Secția
comercială și de contencios administrativ.
La apelul nominal se prezintă autorul excepției și părțile
Cicerone Mădularu și Gheorghe Bețeanu, lipsind celelalte
părți, față de care procedura de citare a fost legal
îndeplinită.
Având cuvântul pe fond, autorul excepției de
neconstituționalitate și părțile prezente solicită Curții să
constate că, în urma modificării suferite prin adoptarea
Legii nr. 85/2006, noua prevedere răspunde criticii
formulate, astfel încât excepția a rămas fără obiect.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, întrucât soluția legislativă criticată nu a fost
preluată de noua reglementare a Legii nr. 85/2006.
C U R T E A,

având în vedere actele și lucrările dosarului, reține
următoarele:
Prin Încheierea din 3 iulie 2006, pronunțată în Dosarul
nr. 106/F/2005/1/2006, Tribunalul Olt — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 122 pct. 3 din Legea nr. 64/1995 privind
procedura reorganizării judiciare și a falimentului, excepție
ridicată de Gheorghe Șurlea.
În motivarea excepției de neconstituționalitate autorul
susține că prevederile legale criticate reprezintă o gravă
îngrădire a drepturilor constituționale invocate, întrucât
limitează în mod nepermis valorificarea creanțelor izvorâte
din raporturi de muncă la plata acelor creanțe devenite
exigibile cu cel mult 6 luni anterioare deschiderii procedurii
insolvenței.
Tribunalul Olt — Secția comercială și de contencios
administrativ apreciază excepția de neconstituționalitate ca
fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Avocatul Poporului apreciază excepția de neconstituționalitate ca fiind neîntemeiată, textul de lege criticat a
cărui soluție legislativă a fost preluată de art. 123 pct. 2
din Legea nr. 85/2006 privind procedura insolvenței fiind în
deplină concordanță cu prevederile constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției îl reprezintă dispozițiile art. 122 pct. 3
din Legea nr. 64/1995 privind procedura reorganizării
judiciare și a falimentului, republicată în Monitorul Oficial al
României, Partea I, nr. 1.066 din 17 noiembrie 2004, care
au următorul conținut: îCreanțele vor fi plătite, în cazul
falimentului, în următoarea ordine: [...]
3. creanțele izvorâte din raporturi de muncă, pe cel mult
6 luni anterioare deschiderii procedurii.“
Ulterior sesizării Curții, a intrat în vigoare Legea
nr. 85/2006 privind procedura insolvenței, publicată în
Monitorul Oficial al României, Partea I, nr. 359 din
21 aprilie 2006, care a abrogat Legea nr. 64/1995 privind
procedura reorganizării judiciare și a falimentului, dar care
a preluat, parțial, dispoziții ale legii anterioare, printre care
și cele cuprinse în art. 122 pct. 3, devenit art. 123 pct. 2,
astfel: îCreanțele vor fi plătite, în cazul falimentului, în
următoarea ordine: [...]
2. creanțele izvorâte din raportul de muncă;“.
Autorul excepției susține că dispozițiile legale criticate
încalcă prevederile constituționale ale art. 15 alin. (1) care
consacră universalitatea drepturilor și libertăților, ale art. 41
alin. (2) și (5) referitoare la protecția socială a muncii și
ale art. 47 alin. (2) privitoare la nivelul de trai.
Examinând excepția de neconstituționalitate, Curtea
constată că, ulterior sesizării sale, Legea nr. 64/1995
privind procedura reorganizării judiciare și a falimentului a
fost abrogată prin Legea nr. 85/2006 privind procedura
insolvenței, prevederile referitoare la ordinea de plată a
creanțelor, din care făcea parte și textul de lege criticat,

12

MONITORUL OFICIAL AL ROMÂNIEI, PARTEA I, Nr. 940/21.XI.2006

fiind preluate cu modificări. Însă, în cadrul noii reglementări,
modificarea survenită răspunde criticii formulate de autorul
excepției, în sensul că textul de lege actual nu mai
limitează plata creanțelor izvorâte din raporturi de muncă
doar la acele creanțe devenite exigibile cu cel mult 6 luni

anterioare deschiderii procedurii insolvenței. Prin urmare, ca
efect al adoptării noii legi, critica de neconstituționalitate nu
mai are obiect, astfel încât excepția urmează a fi respinsă
ca devenită inadmisibilă, în temeiul dispozițiilor art. 29
alin. (1) și (6) din Legea nr. 47/1992.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 122 pct. 3 din Legea
nr. 64/1995 privind procedura reorganizării judiciare și a falimentului, excepție ridicată de Gheorghe Șurlea în Dosarul
nr. 106/F/2005/1/2006 al Tribunalului Olt — Secția comercială și de contencios administrativ.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 703
din 19 octombrie 2006

referitoare la excepția de neconstituționalitate a prevederilor Legii nr. 219/2005
privind aprobarea Ordonanței de urgență a Guvernului nr. 138/2000 pentru modificarea
și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor Legii nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, excepție ridicată de Gelu Grigoraș și
Cristina Bric din București în Dosarul nr. 2.535/2005 al
Tribunalului București — Secția a IV-a civilă.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ridicate,
întrucât apreciază că dispozițiile de lege criticate nu
contravin textelor din Constituție invocate ca fiind încălcate.
După încheierea dezbaterilor, doamna avocat Liliana
Poenaru depune note scrise pentru autorii excepției de
neconstituționalitate.

C U R T E A,

având în vedere actele și lucrările dosarului, constată
următoarele:
Prin Încheierea din 22 februarie 2006, pronunțată în
Dosarul nr. 2.535/2005, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a Legii nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
excepție ridicată de Gelu Grigoraș și Cristina Bric într-o
îcerere de chemare în judecată având ca obiect
«rezoluțiune»“.
În motivarea excepției de neconstituționalitate se
susține că Ordonanța de urgență a Guvernului nr. 138/2000
îa fost adoptată în forma în care fusese depusă la
Parlament, prin procedura aprobării tacite“, și îpe cale de
consecință Legea nr. 219/2005 nu-și mai avea sensul“, deci
îputem spune că a fost adoptată o lege al cărei obiect nu
mai era în ființă“. Ca atare, consideră că sunt încălcate, în
ordinea invocării lor, prevederile constituționale ale art. 114
privind îDelegarea legislativă“, devenit art. 115, 124, 51, 52,
21, 11, 20 și 6 din Convenția pentru apărarea drepturilor
omului și a libertăților fundamentale.
Tribunalul București — Secția a IV-a civilă apreciază (cu
opinia separată a unui judecător) că Legea nr. 219/2005
îs-a dat cu nerespectarea dispozițiilor art. 115 pct. 5 din
Constituție“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată

MONITORUL OFICIAL AL ROMÂNIEI, PARTEA I, Nr. 940/21.XI.2006
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
ridicată este neîntemeiată. În acest sens arată, în esență,
că prin numeroase decizii, de exemplu, prin deciziile
nr. 333/2005, nr. 523/2004, nr. 585/2005, nr. 90/2006,
nr. 137/2006, nr. 144/2006, nr. 193/2006 și nr. 229/2006,
Curtea Constituțională a constatat că prevederile legii
criticate nu vin în contradicție cu dispozițiile din Constituție.
Avocatul Poporului consideră că îLegea nr. 219/2005
a fost adoptată în condițiile art. 77 alin. (2), cu respectarea
prevederilor art. 75 și ale art. 76 alin. (1) din Constituția
României, republicată“, invocând în acest sens Decizia
Curții Constituționale nr. 90/2006.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie
2005, sub aspectul procedurii de adoptare prin raportare la
îdispozițiile art. 115 pct. 5 din Constituția României 2003“.
În acest sens, autorul excepției consideră că sunt
încălcate, în ordinea invocării lor, prevederile constituționale
ale art. 114 privind îDelegarea legislativă“ devenit art. 115,
art. 124 privind îÎnfăptuirea justiției“, art. 51 privind îDreptul
de petiționare“, art. 52 privind îDreptul persoanei vătămate
de o autoritate publică“, art. 21 privind îAccesul liber la
justiție“, art. 11 privind îDreptul internațional și dreptul intern“,

13

art. 20 referitor la îTratatele internaționale privind drepturile
omului“ și art. 6 din Convenția pentru apărarea drepturilor
omului și a libertăților fundamentale, privind îDreptul la un
proces echitabil“.
Examinând excepția de neconstituționalitate ridicată,
Curtea reține următoarele:
În opinia autorului excepției, Ordonanța de urgență a
Guvernului nr. 138/2000, pe care Legea nr. 219/2005 o
aprobă, îa fost adoptată în forma în care fusese depusă
la Parlament, prin procedura aprobării tacite“, și îpe cale
de consecință“ îa fost adoptată o lege al cărei obiect nu
mai era în ființă“.
Or, așa cum a reținut Curtea Constituțională prin
Decizia nr. 90 din 7 februarie 2006 referitoare la excepția
de neconstituționalitate a dispozițiilor art. II din Legea
nr. 219/2005, publicată în Monitorul Oficial al României,
Partea I, nr. 193 din 1 martie 2006, ordonanța de urgență
aprobată prin legea criticată a fost emisă în baza art. 114
alin. (4) din Constituția României, înainte de revizuire, cu
respectarea reglementărilor constituționale în vigoare la
acea dată. Mai exact, Legea fundamentală nu prevedea un
termen expres în care să fie aprobate sau respinse aceste
acte normative, astfel încât, chiar dacă în prezent în
Constituția revizuită există o astfel de prevedere, ea nu
poate fi aplicată situațiilor existente anterior, întrucât
aceasta ar însemna o aplicare retroactivă a legii, ceea ce
contravine principiului constituțional al neretroactivității,
consacrat în art. 15 alin. (2).
Cele statuate cu valoare de principiu prin decizia
menționată își mențin valabilitatea și în prezenta cauză,
întrucât nu au intervenit elemente noi care să justifice
modificarea acestei jurisprudențe.
Mai mult, Legea nr. 219/2005 a fost adoptată de
Parlament în condițiile art. 77 alin. (2), cu respectarea
prevederilor art. 75 și ale art. 76 alin. (1) din Constituția
României, republicată.
Totodată, Curtea constată că celelalte prevederi
constituționale invocate ca fiind încălcate — art. 124 privind
îÎnfăptuirea justiției“, art. 51 privind îDreptul de petiționare“,
art. 52 privind îDreptul persoanei vătămate de o autoritate
publică“, art. 21 privind îAccesul liber la justiție“, art. 11
privind îDreptul internațional și dreptul intern“, art. 20 referitor
la îTratatele internaționale privind drepturile omului“ —,
precum și art. 6 din Convenția pentru apărarea drepturilor
omului și a libertăților fundamentale, privind îDreptul la un
proces echitabil“ nu sunt incidente în cauză.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor Legii nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și completarea Codului de procedură civilă, excepție ridicată de
Gelu Grigoraș și Cristina Bric din București în Dosarul nr. 2.535/2005 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 19 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

14

MONITORUL OFICIAL AL ROMÂNIEI, PARTEA I, Nr. 940/21.XI.2006
CURTEA CONSTITUȚIONALĂ

D E C I Z I A Nr. 737
din 26 octombrie 2006

privind excepția de neconstituționalitate a prevederilor art. 22 alin. (5) din Legea nr. 10/2001
privind regimul juridic al unor imobile preluate abuziv în perioada 6 martie 1945—22 decembrie 1989
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 21 alin. (5) din Legea nr. 10/2001 privind
regimul juridic al unor imobile preluate abuziv în perioada
6 martie 1945 — 22 decembrie 1989, modificată prin
Legea nr. 247/2005, excepție ridicată de Rodica Bilcea în
Dosarul nr. 7.227/2005 al Tribunalului Alba — Secția civilă.
La apelul nominal se prezintă personal autorul excepției,
lipsind celelalte părți, față de care procedura de citare este
legal îndeplinită.
Cauza se află în stare de judecată.
Autorul excepției solicită adimiterea acesteia pentru
motivele invocate în fața instanței de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 februarie 2006, pronunțată în
Dosarul nr. 7.227/2005, Tribunalul Alba — Secția civilă a
sesizat Curtea Constituțională cu excepția de
neconstituționalitate a dispozițiilor art. 21 alin. (5) din
Legea nr. 10/2001 privind regimul juridic al unor imobile
preluate abuziv în perioada 6 martie 1945 — 22 decembrie
1989, modificată prin Legea nr. 247/2005.
Excepția a fost ridicată de Rodica Bilcea într-o cauză
civilă ce are ca obiect contestația formulată împotriva
Deciziei nr. 909 din 7 noiembrie 2005, emisă de primarul
minicipiului Alba Iulia.
În motivarea excepției de neconstituționalitate autorul
acesteia susține că textul de lege criticat contravine art. 44
și art. 148 alin. (2) din Constituție și art. 1 din Protocolul
nr. 1 la Convenția pentru apărarea drepturilor omului și a
libertăților fundamentale, deoarece impune un termen de
depunere a notificării. De asemenea, consideră că sunt
încălcate dispozițiile art. 480 și 481 din Codul civil.
Instanța de judecată apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că textul de lege criticat este
constituțional.
Avocatul Poporului apreciază că excepția de
neconstituționalitate este neîntemeiată.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile autorului excepției,
concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), precum și ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 21 alin. (5) din Legea nr. 10/2001 privind regimul juridic
al unor imobile preluate abuziv în perioada 6 martie
1945 — 22 decembrie 1989, devenit art. 22 alin. (5) în
urma republicării legii în Monitorul Oficial al României,
Partea I, nr. 798 din 2 septembrie 2005.
Textul de lege criticat are următoarea redactare:
îNerespectarea termenului de 6 luni prevăzut pentru trimiterea
notificării atrage pierderea dreptului de a solicita în justiție
măsuri reparatorii în natură sau prin echivalent.“
Prevederile constituționale considerate a fi încălcate sunt
cele ale art. 44 privind dreptul de proprietatea privată și ale
art. 148 alin. (2) referitoare la integrarea în Uniunea
Europeană. De asemenea, autorul excepției susține că sunt
înfrânte și dispozițiile art. 1 din Protocolul nr. 1 la
Convenția pentru apărarea drepturilor omului și a libertăților
fundamentale, referitoare la protecția proprietății.
Analizând excepția de neconstituționalitate, Curtea
constată că prin art. 22 și următoarele din Legea
nr. 10/2001 a fost instituită o procedură administrativă ce
are ca scop restituirea în natură a imobilelor — terenuri
sau construcții — de către persoana juridică deținătoare,
prin decizie sau dispoziție motivată a organelor sale de
conducere.
Legiuitorul a circumscris exercitarea dreptului la restituire
a imobilelor de respectarea unor termene, cum este și
termenul de 6 luni, prevăzut de art. 22 alin. (1) din Legea
nr. 10/2001, în interiorul căruia trebuie trimisă notificarea
către persoana juridică deținătoare a imobilului.
Acest termen nu este, însă, de natură să aducă
atingere dreptului de proprietate privată, așa cum susține
autorul excepției de neconstituționalitate. În jurisprudența
Curții Constituționale (de exemplu în Decizia nr. 344 din
18 septembrie 2003, publicată în Monitorul Oficial al
României, Partea I, nr. 776 din 5 noiembrie 2003), s-a
statuat că îrecunoașterea sine die a posibilității persoanei
interesate de a declanșa procedura de recuperare a
imobilelor preluate abuziv de către stat ar fi fost de natură
să genereze un climat de insecuritate juridică în domeniul
proprietății imobiliare (...)“.
Potrivit dispozițiilor art. 44 alin. (1) teza a doua din
Constituție, exercitarea dreptului de proprietate trebuie să
se facă în limitele legii, iar, potrivit jurisprudenței Curții
Constituționale, îlegiuitorul ordinar este competent să
stabilească cadrul juridic pentru exercitarea atributelor

MONITORUL OFICIAL AL ROMÂNIEI, PARTEA I, Nr. 940/21.XI.2006
dreptului de proprietate, în accepțiunea principială conferită
de Constituție, în așa fel încât să nu vină în coliziune cu
interesele generale sau cu interesele particulare legitime
ale altor subiecte de drept, instituind limitări rezonabile în
valorificarea acestuia ca drept subiectiv garantat“.
În acest sens, s-a pronunțat Curtea Constituțională și
prin Decizia nr. 557 din 25 octombrie 2005, publicată în
Monitorul Oficial al României, Partea I, nr. 1.056 din
26 noiembrie 2005, Decizia nr. 655 din 8 decembrie 2005,
publicată în Monitorul Oficial al României, Partea I, nr. 59

15

din 23 ianuarie 2006, și Decizia nr. 388 din 9 mai 2006,
publicată în Monitorul Oficial al României, Partea I, nr. 507
din 12 iunie 2006, cu prilejul soluționării excepției de
neconstituționalitate a prevederilor alin. (1) și (5) ale art. 22
din Legea nr. 10/2001.
Aceste considerente își mențin valabilitatea și în
prezenta cauză, deoarece nu au intervenit elemente de
natură a determina o reconsiderare a jurisprudenței Curții
Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 22 alin. (5) din Legea nr. 10/2001 privind regimul
juridic al unor imobile preluate abuziv în perioada 6 martie 1945—22 decembrie 1989, excepție ridicată de Rodica Bilcea
în Dosarul nr. 7.227/2005 al Tribunalului Alba — Secția civilă.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

CURTEA CONSTITUȚIONALĂ

D E C I Z I A Nr. 751
din 26 octombrie 2006

referitoare la excepția de neconstituționalitate a dispozițiilor art. 161 din Legea nr. 51/1995
pentru organizarea și exercitarea profesiei de avocat
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 16 1 din Legea nr. 51/1995 pentru
organizarea și exercitarea profesiei de avocat, excepție
ridicată de Ioan Speianu în Dosarul nr. 1.360/2006 al Curții
de Apel Bacău — Secția comercială și de contencios
administrativ.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 5 iunie 2006, pronunțată în Dosarul
nr. 1.360/2006, Curtea de Apel Bacău — Secția comercială

și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 16 1 din Legea nr. 51/1995 pentru
organizarea și exercitarea profesiei de avocat, excepție
ridicată de Ioan Speianu.
În motivarea excepției de neconstituționalitate autorul
acesteia susține că art. 16 1 din Legea nr. 51/1995
contravine dispozițiilor constituționale ale art. 15, ale art. 16
alin. (1) și (2), ale art. 20, precum și celor ale art. 41 alin. (1).
În acest sens, arată că textul de lege criticat reprezintă o
îngrădire a dreptului la muncă, pe criteriul vârstei, ceea ce
este o discriminare de natură a încălca art. 16 alin. (1) din
Constituție. Totodată, autorul excepției apreciază că art. 161
din Legea nr. 51/1995 limitează accesul la profesia liberală
a avocaturii, fără a avea la bază nici un motiv special,
ceea ce încalcă art. 16 alin. (1), art. 41 alin. (1) și art. 53
din Constituție. Autorul excepției invocă în susținerea
acesteia și Decizia Curții Constituționale nr. 45 din 2 mai
1995, prin care Curtea a constatat că stabilirea unei
incompatibilități între exercitarea profesiei de avocat și
calitatea de pensionar pentru limită de vârstă încalcă
art. 16 din Constituție, fiind o discriminare în defavoarea
pensionarului pentru limită de vârstă.
Instanța de judecată apreciază că textul de lege criticat
este neconstituțional în raport cu prevederile constituționale
ale art. 16 alin. (1) și ale art. 41 alin. (1).
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată

16

MONITORUL OFICIAL AL ROMÂNIEI, PARTEA I, Nr. 940/21.XI.2006

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră excepția de neconstituționalitate ca
fiind inadmisibilă.
Avocatul Poporului apreciază că excepția de
neconstituționalitate este inadmisibilă. În acest sens, face
referire la Decizia Curții Constituționale nr. 513 din 20 iunie
2006.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, notele scrise ale autorului
excepției, concluziile procurorului, dispozițiile de lege
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), precum și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 16 1 din Legea nr. 51/1995 pentru
organizarea și exercitarea profesiei de avocat, republicată
în Monitorul Oficial al României, Partea I, nr. 113 din
6 martie 2001, care au următorul conținut: îPersoana care
îndeplinește condițiile prevăzute de lege pentru a fi primită în
profesia de avocat poate solicita aceasta cu cel puțin 5 ani
înainte de împlinirea vârstei standard de pensionare în
sistemul de pensii și asigurări sociale din care face parte.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 15, privind universalitatea legii, ale
art. 16 alin. (1) și (2), privind egalitatea în drepturi, ale
art. 20, referitoare la tratatele internaționale privind
drepturile omului, și ale art. 41 alin. (1), referitoare la
neîngrădirea dreptului la muncă.
Examinând excepția de neconstituționalitate, Curtea
constată că prin Decizia nr. 513 din 20 iunie 2006,
publicată în Monitorul Oficial al României, Partea I, nr. 598
din 11 iulie 2006, Curtea a admis excepția de
neconstituționalitate a dispozițiilor art. 16 1 din Legea

nr. 51/1995 pentru organizarea și exercitarea profesiei de
avocat.
Cu acel prilej Curtea a reținut că dispozițiile art. 161 din
Legea nr. 51/1995 instituie o condiție suplimentară pentru
primirea în profesia de avocat, profesie liberală, a
persoanelor care au atins o anumită vârstă și care
îndeplinesc condițiile prevăzute de lege pentru a fi primite
în profesia de avocat, și anume de a solicita aceasta cu
cel puțin 5 ani înainte de împlinirea vârstei standard de
pensionare în sistemul de pensii și asigurări sociale din
care fac parte. Curtea a constatat că această condiție
suplimentară are în vedere, în mod exclusiv, un criteriu de
vârstă, criteriu care nu poate constitui o justificare obiectivă
și rațională cu privire la diferența de tratament juridic la
care este supusă o anumită categorie de persoane. În
acest context aplicarea unui astfel de criteriu încalcă
principiul egalității consacrat de textul art. 16 alin. (1) din
Constituție, chiar dacă art. 4 alin. (2) din Constituție nu
include în mod expres vârsta în cadrul principiilor de
nediscriminare. De altfel, enumerarea cuprinsă în art. 4
alin. (2) din Constituție are un caracter enunțiativ și
nicidecum unul limitativ, având în vedere dispozițiile art. 20
alin. (1) din Constituție, raportate la art. 14 din Convenția
pentru apărarea drepturilor omului și a libertăților
fundamentale, și ale art. 2 pct. 1 din Declarația Universală
a Drepturilor Omului, potrivit cărora exercitarea drepturilor
și libertăților recunoscute să fie asigurată fără nici o
discriminare ce ar putea rezulta din îorice altă situație“ pe
lângă criteriile de nediscriminare expres enumerate. În
continuare Curtea a constatat că, deși instituirea unor
condiții pentru primirea în profesia de avocat reprezintă
opțiunea legiuitorului, astfel de condiții nu pot fi impuse cu
scopul de a discrimina o anumită categorie de persoane —
a persoanelor deja pensionate pentru limită de vârstă sau
a celor care au mai puțin de 5 ani până la împlinirea
vârstei de pensionare — în raport cu celelalte categorii de
persoane, fără a exista vreo justificare rațională și
obiectivă.
Potrivit art. 29 alin. (3) din Legea nr. 47/1992 privind
organizarea și funcționarea Curții Constituționale, înu pot
face obiectul excepției prevederile constatate ca fiind
neconstituționale printr-o decizie anterioară a Curții
Constituționale“, astfel încât excepția de neconstituționalitate
a art. 161 din Legea nr. 51/1995 este inadmisibilă.
Deoarece actul de sesizare a Curții Constituționale este
din 5 iunie 2006, deci anterior deciziei de admitere din
20 iunie 2006, excepția de neconstituționalitate urmează să
fie respinsă ca devenită inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 161 din Legea nr. 51/1995
pentru organizarea și exercitarea profesiei de avocat, excepție ridicată de Ioan Speianu în Dosarul nr. 1.360/2006 al
Curții de Apel Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

17

MONITORUL OFICIAL AL ROMÂNIEI, PARTEA I, Nr. 940/21.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea amendamentelor convenite între Guvernul României și Banca Internațională
pentru Reconstrucție și Dezvoltare prin scrisorile semnate la Zagreb, la 28 iunie
și la 29 august 2006, și la București, la 14 iulie și la 13 septembrie 2006,
la Acordul de împrumut dintre România și Banca Internațională pentru Reconstrucție și Dezvoltare
pentru finanțarea Proiectului privind învățământul rural, semnat la București la 23 mai 2003
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 6 alin. (2) din Legea nr. 441/2003 privind ratificarea Acordului de împrumut dintre România și Banca Internațională
pentru Reconstrucție și Dezvoltare pentru finanțarea Proiectului privind învățământul rural, semnat la București la
23 mai 2003,
Guvernul României adoptă prezenta hotărâre.
Articol unic. — Se aprobă amendamentele convenite
între Guvernul României, prin Ministerul Finanțelor Publice,
și Banca Internațională pentru Reconstrucție și Dezvoltare,
prin scrisorile*) semnate la Zagreb, la 28 iunie și la
29 august 2006, și la București, la 14 iulie și la

13 septembrie 2006, la Acordul de împrumut dintre
România și Banca Internațională pentru Reconstrucție și
Dezvoltare pentru finanțarea Proiectului privind
învățământul rural, semnat la București la 23 mai 2003,
ratificat prin Legea nr. 441/2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul educației și cercetării,
Mihail Hărdău
p. Ministrul afacerilor externe,
Anton Niculescu,
secretar de stat
București, 1 noiembrie 2006.
Nr. 1.557.

Banca Mondială
Banca Internațională pentru Reconstrucție și Dezvoltare
Asociația de Dezvoltare Internațională

Biroul Regional Europa Centrală și de Sud
Tgr. J.F. Kennedy 6B
Zagreb, 1000, Croația

Tel: (385) 1 235-7222
Fax: (385) 1 235-7293
28 iunie 2006

Excelenței Sale
Sebastian Teodor Gheorghe Vlădescu,
ministrul finanțelor publice
București, România
Stimate domnule ministru,
România: Proiect privind învățământul rural (Împrumutul nr. 4691-RO) — Amendament la Acordul de împrumut
Facem referire la Acordul de împrumut dintre România și Banca Internațională pentru Reconstrucție și Dezvoltare,
pentru proiectul mai sus menționat, din 23 mai 2003 (Acordul), și la scrisoarea din 19 iunie 2006, de la domnul Claudiu
Doltu, secretar de stat în cadrul Ministerului Finanțelor Publice, prin care se solicită anumite amendamente la Acord.
Suntem de acord cu solicitarea dumneavoastră și prin prezenta scrisoare amendăm Acordul după cum urmează:
— Sumele alocate fiecăreia dintre diferitele categorii în tabelul din paragraful 1 al anexei nr. 1 la Acord sunt
realocate și procentul cheltuielilor care vor fi astfel finanțate în cadrul categoriei (5) (Granturi) s-a modificat după cum
este indicat în anexa la prezenta scrisoare.
*) Conținutul scrisorilor reprezintă traducere oficială din limba engleză.

18

MONITORUL OFICIAL AL ROMÂNIEI, PARTEA I, Nr. 940/21.XI.2006

Vă rugăm să confirmați acceptul dumneavoastră cu privire la cele de mai sus, în numele României,
prin semnarea, datarea și returnarea exemplarului inclus al acestei scrisori. Amendamentul va intra în vigoare
la momentul primirii exemplarului contrasemnat al acestei scrisori.
Cu stimă,
Anand K. Seth,
director
Banca Internațională pentru Reconstrucție și Dezvoltare,
Unitatea pentru Țările Europei Centrale și de Sud
Regiunea Europa și Asia Centrală
AGREAT:
ROMÂNIA
De către: Sebastian Teodor Gheorghe Vlădescu,
reprezentant autorizat,
Funcția: ministrul finanțelor publice
Data: 14 iulie 2006
Copii pentru:
Excelența Sa Mihail Hărdău,
ministru
Ministerul Educației și Cercetării
Domnul Claudiu Doltu,
secretar de stat
Ministerul Finanțelor Publice
Domnul Jozsef Koto,
secretar de stat
Ministerul Educației și Cercetării
Doamna Carmen Ghiță,
șef serviciu
Ministerul Finanțelor Publice
Domnul Jan Willem van der Kaaij,
director executiv
Banca Mondială
ANEXĂ

Categoria

(1) Lucrări
(2) Bunuri, echipamente, materiale
(a) în cadrul părții A.3 a Proiectului
(b) în cadrul altor părți ale Proiectului
(3) Servicii de consultanță (inclusiv servicii de audit)
(a) în cadrul părții A.3 a Proiectului
(b) în cadrul altor părți ale Proiectului
(4) Instruire
(a) în cadrul părții A.3 a Proiectului
(b) în cadrul altor părți ale Proiectului
(5) Granturi

(6) Nealocate
T O T A L:

Sume alocate
din împrumut
(exprimate în
dolari S.U.A.)

% de cheltuieli pentru a fi finanțat

21.360.000

100% din cheltuieli externe și 80% din cheltuieli locale

5.060.000

100% din cheltuieli externe, 100% din cheltuieli locale
(costuri franco-uzină) și
80% din cheltuieli locale pentru alte articole procurate
pe plan local

18.436.000

3.425.000
3.464.000

75% din cheltuieli efectuate de consultanți locali și
84% din cheltuieli efectuate de consultanți străini
100% din cheltuieli externe și 75% din cheltuieli locale

68.000
687.000
7.500.000

0
60.000.000

75% din cheltuieli referitoare la acordurile de grant
care au intrat în vigoare înainte de 1 iulie 2006 și
100% din cheltuieli referitoare la acordurile de grant
care au intrat în vigoare după această dată

MONITORUL OFICIAL AL ROMÂNIEI, PARTEA I, Nr. 940/21.XI.2006
Banca Mondială
Banca Internațională pentru Reconstrucție și Dezvoltare
Asociația de Dezvoltare Internațională

Biroul Regional Europa Centrală și de Sud
Tgr. J.F. Kennedy 6B
Zagreb, 1000, Croația

19
Tel: (385) 1 235-7222
Fax: (385) 1 235-7293
29 august 2006

Excelenței Sale
Sebastian Teodor Gheorghe Vlădescu,
ministrul finanțelor publice
Ministerul Finanțelor Publice
București, România
Stimate domnule ministru,
România: Proiect privind învățământul rural (Împrumutul nr. 4691-RO) — Amendamentul nr. 2 la Acordul de împrumut
Facem referire la Acordul de împrumut dintre România și Banca Internațională pentru Reconstrucție și Dezvoltare,
pentru proiectul mai sus menționat, din 23 mai 2003 (Acordul), așa cum a fost acesta amendat prin scrisoarea din
28 iunie 2006 și scrisoarea din 19 iunie 2006, de la domnul Claudiu Doltu, secretar de stat în cadrul Ministerului
Finanțelor Publice, prin care se solicită anumite amendamente la Acord.
Suntem de acord cu solicitarea dumneavoastră și prin prezenta scrisoare amendăm Acordul după cum urmează:
— Secțiunea 1.01 din Acord se amendează și va avea următorul cuprins:
îSecțiunea 1.01. «Condițiile generale aplicabile acordurilor de împrumut și garanție pentru împrumuturi într-o
singură valută» ale Băncii, din data de 30 mai 1995 (după cum au fost amendate până în 6 octombrie 1999), cu
modificările stipulate mai jos (Condițiile generale), constituie parte integrantă a acestui acord:
(a) Secțiunea 5.08 din Condițiile generale se amendează și va avea următorul cuprins:
«Secțiunea 5.08. Tratamentul fiscal
În afara cazurilor când se stipulează altfel în Acordul de împrumut, tranșele împrumutului pot fi trase pentru a
plăti impozite și taxe impuse de sau pe teritoriul Împrumutatului sau Garantului pe bunurile ori serviciile care urmează să
fie finanțate în cadrul împrumutului sau la importul lor, fabricarea, achiziția ori furnizarea acestora. Finanțarea unor astfel
de impozite și taxe face obiectul politicii Băncii de a solicita economii și eficiență în utilizarea tranșelor din împrumuturile
sale. În acest scop, dacă Banca, în orice moment, va stabili că suma reprezentând orice impozite și taxe impuse pe sau
în legătură cu orice articol care urmează să fie finanțat din tranșele împrumutului este excesivă sau nerezonabilă în
orice alt mod, Banca poate, prin notificarea Împrumutatului, să ajusteze procentajul pentru tragere stabilit sau la care se
face referire în legătură cu un astfel de articol în Acordul de împrumut, astfel cum este cerut pentru a fi în concordanță
cu o astfel de politică a Băncii.»“
Vă rugăm să confirmați acceptul dumneavoastră cu privire la cele de mai sus, în numele României, prin
semnarea, datarea și returnarea exemplarului inclus al acestei scrisori. Amendamentul va intra în vigoare cu data de
1 iulie 2006, la momentul primirii exemplarului contrasemnat al acestei scrisori.
Cu stimă,
Hermann von Gersdorff,
director executiv
Banca Internațională pentru Reconstrucție și Dezvoltare,
Europa Centrală și de Sud
Regiunea Europa și Asia Centrală
AGREAT:
ROMÂNIA
De către: Sebastian Teodor Gheorghe Vlădescu,
reprezentant autorizat,
Funcția: ministrul finanțelor publice
Data: 13 septembrie 2006
Copii pentru:
Excelența Sa Mihail Hărdău,
ministru
Ministerul Educației și Cercetării
Domnul Dumitru Matei,
secretar de stat
Ministerul Educației și Cercetării
Domnul Ștefan Petrescu,
director general
Ministerul Finanțelor Publice
Doamna Carmen Ghiță,
șef serviciu
Ministerul Finanțelor Publice
Domnul Jan Willem van der Kaaij,
director executiv
Banca Mondială

20

MONITORUL OFICIAL AL ROMÂNIEI, PARTEA I, Nr. 940/21.XI.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 626/1998
privind organizarea și funcționarea Autorității Feroviare Române — AFER
În temeiul art. 108 din Constituția României, republicată, și al art. 32 alin. (1) din Legea nr. 55/2006 privind
siguranța feroviară,
Guvernul României adoptă prezenta hotărâre.
Art. I. — Hotărârea Guvernului nr. 626/1998 privind
organizarea și funcționarea Autorității Feroviare Române —
AFER, publicată în Monitorul Oficial al României, Partea I,
nr. 373 din 1 octombrie 1998, se modifică și se
completează după cum urmează:
1. Articolul 1 va avea următorul cuprins:
îArt. 1. — (1) Autoritatea Feroviară Română — AFER,
denumită în continuare AFER, instituție publică finanțată din
venituri proprii, este organismul tehnic specializat al
Ministerului Transporturilor, Construcțiilor și Turismului în
domeniul feroviar și de transport cu metroul.
(2) AFER este desemnată să asigure, în principal,
următoarele activități:
a) autorizarea în materie de siguranță a administratorilor
de infrastructură feroviară;
b) licențierea și certificarea în materie de siguranță a
operatorilor de transport feroviar;
c) investigarea și cercetarea accidentelor și incidentelor
feroviare;
d) evaluarea și supravegherea constituenților de
interoperabilitate și a subsistemelor de natură structurală
ale sistemului feroviar;
e) supravegherea respectării condițiilor pentru realizarea
interoperabilității sistemului feroviar transeuropean
convențional și de mare viteză pe teritoriul României;
f) controlul și inspecția de stat în transportul feroviar și
cu metroul;
g) monitorizarea, promovarea și dezvoltarea cadrului de
reglementare în domeniul siguranței feroviare;
h) autorizarea și supravegherea tehnică a furnizorilor
interni de produse și servicii în domeniul feroviar;
i) activitate specifică tip registru feroviar, constând în
principal în înmatricularea materialului rulant și în evidența
infrastructurii feroviare publice;
j) organizarea examenelor și emiterea autorizațiilor,
atestatelor și a certificatelor, după caz, pentru personalul
din sistemul feroviar.
(3) În cadrul AFER funcționează 4 organisme
independente cu activitate permanentă, prevăzute de Legea
nr. 55/2006 privind siguranța feroviară:
a) Autoritatea de Siguranță Feroviară Română, denumită
în continuare ASFR;
b) Organismul Notificat Feroviar Român, denumit în
continuare ONFR;
c) Organismul de Investigare Feroviar Român, denumit
în continuare OIFR;
d) Organismul de Licențe Feroviare Român, denumit în
continuare OLFR.

(4) Atribuțiile și modul de organizare și funcționare ale
AFER sunt stabilite în regulamentul de organizare și
funcționare prevăzut în anexa nr. 1.
(5) Atribuțiile ASFR sunt stabilite în regulamentul de
organizare și funcționare prevăzut în anexa nr. 1 la
Regulamentul de organizare și funcționare al AFER.
(6) Atribuțiile ONFR sunt stabilite în regulamentul de
organizare și funcționare prevăzut în anexa nr. 2 la
Regulamentul de organizare și funcționare al AFER.
(7) Atribuțiile OIFR sunt stabilite în regulamentul de
organizare și funcționare prevăzut în anexa nr. 3 la
Regulamentul de organizare și funcționare al AFER.
(8) Atribuțiile OLFR sunt stabilite în regulamentul de
organizare și funcționare prevăzut în anexa nr. 4 la
Regulamentul de organizare și funcționare al AFER.
(9) AFER este finanțată din venituri proprii realizate din
prestații de servicii specifice pe bază de tarife stabilite în
condițiile legii, precum și din desfășurarea altor activități
privind valorificarea unor produse din activități proprii și
conexe, chirii, prestații editoriale, studii, proiecte, expertize
tehnice, lucrări, alte prestări de servicii, exploatări ale unor
bunuri pe care le are în administrare și altele asemenea.“
2. Alineatul (5) al articolului 2 va avea următorul
cuprins:
î(5) Pentru exercitarea atribuțiilor specifice care decurg
din prezenta hotărâre, parcul normat al AFER se aprobă
prin ordin al ministrului transporturilor, construcțiilor și
turismului.“
3. După alineatul (2) al articolului 4 se introduce un nou
alineat, alineatul (3), cu următorul cuprins:
î(3) Directorii organismelor independente prevăzute la
art. 1 alin. (3) sunt membri în Consiliul de conducere al
AFER.“
4. Articolul 5 va avea următorul cuprins:
îArt. 5. — (1) Conducerea ASFR este exercitată de un
comitet director compus din 5 persoane, al cărui președinte
este directorul ASFR, salariat al ASFR, numit prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(2) Conducerea ONFR este exercitată de un comitet
director compus din 5 persoane, al cărui președinte este
directorul ONFR, salariat al ONFR, numit prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(3) Conducerea OIFR este exercitată de un comitet
director compus din 5 persoane, al cărui președinte este
directorul OIFR, salariat al OIFR, numit prin ordin al
ministrului transporturilor, construcțiilor și turismului, în
conformitate cu prevederile legale în vigoare.

MONITORUL OFICIAL AL ROMÂNIEI, PARTEA I, Nr. 940/21.XI.2006
(4) Conducerea OLFR este exercitată de un comitet
director compus din 5 persoane, al cărui președinte este
directorul OLFR, salariat al OLFR, numit prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(5) Membrii comitetelor directoare sunt specialiști din
cadrul Ministerului Transporturilor, Construcțiilor și
Turismului, numiți și revocați prin ordin al ministrului
transporturilor, construcțiilor și turismului, în conformitate cu
prevederile legale în vigoare.“
5. Articolul 6 va avea următorul cuprins:
îArt. 6. — Directorul general și ceilalți membri ai
consiliului de conducere sunt numiți și revocați prin ordin
al ministrului transporturilor, construcțiilor și turismului, în
conformitate cu prevederile legale în vigoare.“
6. Articolul 9 va avea următorul cuprins:
îArt. 9. — Pentru respectarea cerințelor privind
securitatea transportului feroviar și cu metroul, în activitățile
de construire, reparare, întreținere și exploatare a
materialului rulant și a infrastructurii feroviare se vor utiliza
numai produse, servicii, precum și personal pentru care
AFER a eliberat, după caz, certificate, atestate, autorizații
și/sau licențe, dacă prin reglementări interne sau
internaționale nu se prevede altfel.“
7. Articolul 10 va avea următorul cuprins:
îArt. 10. — În exercitarea atribuțiilor de control și
inspecție de stat, personalul de specialitate al AFER și,
după caz, personalul Ministerului Transporturilor,
Construcțiilor și Turismului are drept de acces și control pe
toate mijloacele de transport feroviar și pe metrou, în
unitățile cu specific feroviar care funcționează sub
autoritatea sau în subordinea Ministerului Transporturilor,
Construcțiilor și Turismului, în unitățile operatorilor de
transport feroviar și ale operatorilor de manevră feroviară,
în unitățile administratorilor și deținătorilor de infrastructură
feroviară, linii ferate industriale sau material rulant, precum
și în unitățile operatorilor economici care furnizează
produse sau prestează servicii pentru calea ferată și
metrou, pe baza legitimației speciale emise și în condițiile
stabilite de Ministerul Transporturilor, Construcțiilor și
Turismului.“
8. La anexa nr. 1, articolul 2 va avea următorul cuprins:
îArt. 2. — AFER este instituție publică cu personalitate
juridică, în subordinea Ministerului Transporturilor,
Construcțiilor și Turismului, finanțată din venituri proprii,
care își desfășoară activitatea potrivit reglementărilor în
vigoare și ale prezentului regulament de organizare și
funcționare.“
9. La anexa nr. 1, după articolul 3 se introduce un nou
articol, articolul 31, cu următorul cuprins:
îArt. 31. — În cadrul AFER funcționează 4 organisme
independente, prevăzute de Legea nr. 55/2006 privind
siguranța feroviară, ale căror atribuții sunt prevăzute în
anexele nr. 1—4 care fac parte integrantă din prezentul
regulament de organizare și funcționare.“
10. La anexa nr. 1, articolul 4 va avea următorul
cuprins:
îArt. 4. — AFER, prin compartimentele sale, altele
decât cele 4 organisme prevăzute la art. 3 1 , are
următoarele atribuții:
a) certifică produse, servicii și sisteme ale calității din
domeniul mediului, respectiv al securității și sănătății

21

ocupaționale, precum și în alte domenii pentru care este
acreditată la nivel național sau internațional;
b) efectuează instruirea periodică în vederea atestării,
pentru personalul cu responsabilități în cadrul sistemelor de
management al calității, mediului, securității și sănătății
ocupaționale, precum și al altora asemenea, din unitățile
de construire, reparare, întreținere, verificare tehnică și
exploatare a materialului rulant și a infrastructurii feroviare
și din alte domenii pentru care a fost acreditată la nivel
național;
c) efectuează studii și cercetări în domeniul feroviar, cu
prioritate pentru programele naționale de cercetare;
d) acordă asistență tehnică de specialitate și efectuează
expertize în domeniul transporturilor feroviare, cu metroul și
urban pe șine;
e) asigură evidența și păstrarea normelor, reglementărilor,
specificațiilor, instrucțiunilor, metodologiilor, procedurilor și
prescripțiilor aferente domeniului său de activitate;
f) editează, traduce, multiplică, tipărește și comercializează
reglementări tehnice, publicații și lucrări proprii, specifice
domeniului său de activitate;
g) publică periodic lista cuprinzând persoanele juridice și
fizice cărora AFER, prin organismele care funcționează în
cadrul său, le-a eliberat, le-a retras sau le-a suspendat
licențe, certificate, atestate, autorizații, documente de
omologare sau altele asemenea;
h) alte atribuții specifice domeniului său de activitate,
date în competența sa prin acte normative.“
11. La anexa nr. 1, articolul 5 se abrogă.
12. La anexa nr. 1, articolul 9 va avea următorul
cuprins:
îArt. 9. — Structura organizatorică a AFER se aprobă
prin ordin al ministrului transporturilor, construcțiilor și
turismului, asigurându-se reprezentare în teritoriu în
structura organizatorică a ASFR, în conformitate cu
prevederile legale în vigoare.“
13. La anexa nr. 1, articolul 10 se abrogă.
14. La anexa nr. 1, după alineatul (2) al articolului 11 se
introduce un nou alineat, alineatul (3), cu următorul
cuprins:
î(3) Directorii organismelor independente prevăzute la
art. 31 sunt membri în Consiliul de conducere al AFER.“
15. La anexa nr. 1, articolul 12 se abrogă.
16. La anexa nr. 1, articolul 13 va avea următorul
cuprins:
îArt. 13. — Directorul general al AFER și ceilalți membri
ai Consiliului de conducere al AFER sunt numiți și revocați
prin ordin al ministrului transporturilor, construcțiilor și
turismului, în conformitate cu prevederile legale în vigoare.“
17. La anexa nr. 1, articolul 14 va avea următorul
cuprins:
îArt. 14. — Salarizarea directorului general al AFER și
indemnizațiile membrilor Consiliului de conducere al AFER
se stabilesc prin ordin al ministrului transporturilor,
construcțiilor și turismului, în conformitate cu prevederile
legale în vigoare.“
18. La anexa nr. 1, litera c) a articolului 18 va avea
următorul cuprins:
îc) asigură conducerea executivă a AFER;“.
19. La anexa nr. 1, alineatul (2) al articolului 19 va avea
următorul cuprins:
î(2) Ședința este condusă de președinte, iar în lipsa
acestuia, de un membru al consiliului de conducere,

22

MONITORUL OFICIAL AL ROMÂNIEI, PARTEA I, Nr. 940/21.XI.2006

delegat de către președinte conform regulamentului
consiliului de conducere.“
20. Anexa nr. 1 îRegulamentul de organizare și
funcționare a Autorității Feroviare Române — AFER“ la
Hotărârea Guvernului nr. 626/1998 se completează cu
anexele nr. 1—4, al căror conținut este prevăzut în anexele
nr. 1—4 la prezenta hotărâre.

Art. II. — Hotărârea Guvernului nr. 626/1998 privind
organizarea și funcționarea Autorității Feroviare Române —
AFER, publicată în Monitorul Oficial al României, Partea I,
nr. 373 din 1 octombrie 1998, cu modificările și
completările aduse prin prezenta hotărâre, se va republica
în Monitorul Oficial al României, Partea I, dându-se textelor
o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.561.
ANEXA Nr. 1

REGULAMENT
de organizare și funcționare al Autorității de Siguranță Feroviară Română — ASFR
CAPITOLUL I
Prevederi generale
Art. 1. — Autoritatea de Siguranță Feroviară Română,
denumită în continuare ASFR, înființată potrivit Legii
nr. 55/2006 privind siguranța feroviară, este un organism
independent care funcționează în cadrul Autorității Feroviare
Române — AFER.
Art. 2. — ASFR este independentă în ceea ce privește
organizarea, structura juridică și procesul decizional față de
orice operator de transport feroviar, administrator de
infrastructură feroviară, solicitant și entitate achizitoare.
CAPITOLUL II
Atribuții
Art. 3. — (1) ASFR are atribuțiile stabilite în art. 16
alin. (2) din Legea nr. 55/2006.
(2) Pentru îndeplinirea atribuțiilor stabilite, ASFR este
desemnată să efectueze următoarele activități:
a) autorizează punerea în funcțiune a subsistemelor
structurale ce constituie sistemul feroviar de mare viteză
transeuropean, în conformitate cu art. 14 din Hotărârea
Guvernului nr. 1.533/2003 privind interoperabilitatea
sistemului de transport feroviar de mare viteză, și verifică
exploatarea și întreținerea acestora în conformitate cu
cerințele esențiale relevante;
b) autorizează punerea în funcțiune a subsistemelor
structurale ce constituie sistemul feroviar convențional
transeuropean, în conformitate cu art. 14 din Hotărârea
Guvernului nr. 850/2003 privind interoperabilitatea sistemului
de transport feroviar convențional din România cu sistemul
de transport feroviar convențional transeuropean, și verifică
exploatarea și întreținerea acestora în conformitate cu
cerințele esențiale relevante;
c) autorizează punerea în funcțiune și introducerea în
circulație a unui material rulant nou și modificat substanțial,
care nu este acoperit de o specificație tehnică pentru
interoperabilitate;
d) supraveghează conformitatea constituenților de
interoperabilitate cu cerințele esențiale cerute în

conformitate cu hotărârile Guvernului nr. 1.533/2003 și
nr. 850/2003;
e) supraveghează înregistrarea corectă a materialului
rulant și a infrastructurii feroviare și se asigură de faptul că
informațiile privind siguranța din registrele naționale,
instituite în conformitate cu hotărârile Guvernului
nr. 1.533/2003 și nr. 850/2003, sunt precise și actualizate;
f) emite și reînnoiește certificatele de siguranță pentru
operatorii de transport feroviar, modifică și revocă părțile
relevante ale acestora;
g) emite și reînnoiește autorizațiile de siguranță pentru
administratorii de infrastructură din România, modifică și
revocă părțile relevante ale acestora;
h) certifică sistemul de management al siguranței al
administratorilor de infrastructură din România și al
operatorilor de transport feroviar;
i) certifică acceptarea dispozițiilor adoptate de
administratorii de infrastructură feroviară pentru îndeplinirea
cerințelor specifice necesare pentru garantarea siguranței
infrastructurii feroviare la nivelul proiectării, întreținerii și
exploatării acesteia, inclusiv întreținerea și exploatarea
sistemului de control al traficului și de semnalizare, dacă
este cazul;
j) certifică acceptarea dispozițiilor adoptate de operatorii
de transport feroviar pentru a îndeplini cerințele specifice
necesare pentru funcționarea sigură a rețelei implicate;
k) monitorizează, promovează și armonizează cadrul de
reglementare în domeniul siguranței feroviare, inclusiv
sistemul de norme naționale de siguranță feroviară, în
concordanță cu cel adoptat de Uniunea Europeană. În
acest sens, în principal, elaborează și/sau avizează, după
caz, și supune spre aprobare Ministerului Transporturilor,
Construcțiilor și Turismului:
(i) reglementările specifice destinate asigurării
compatibilității sistemului național de transport
feroviar cu sistemele internaționale de
transport;
(ii) reglementările specifice privind siguranța
feroviară și cu metroul, precum și pentru
transportul multimodal și combinat;

MONITORUL OFICIAL AL ROMÂNIEI, PARTEA I, Nr. 940/21.XI.2006
(iii)

reglementările specifice pentru efectuarea
transporturilor de mărfuri periculoase;
(iv) reglementările specifice pentru autorizarea,
certificarea și atestarea personalului din
transportul feroviar și cu metroul;
l) efectuează controlul și inspecția de stat în transportul
feroviar și cu metroul, cu privire la siguranța circulației
feroviare, la securitatea transporturilor și la calitatea
serviciilor publice, în ceea ce privește:
(i) respectarea
reglementărilor
interne
și
internaționale în transportul feroviar și cu
metroul;
(ii) respectarea reglementărilor specifice privind
siguranța circulației feroviare, securitatea
transporturilor, protecția mediului și calitatea
serviciilor publice în transportul feroviar și cu
metroul;
(iii) respectarea normelor tehnice obligatorii în
activitățile de construire, modernizare,
exploatare, întreținere, reparare și verificare
tehnică a materialului rulant și a infrastructurii
feroviare;
(iv) îndeplinirea condițiilor stabilite în certificatele și
autorizațiile de siguranță, precum și faptul că
administratorii de infrastructură și operatorii de
transport feroviar funcționează în conformitate
cu cerințele legislației specifice comunitare sau
naționale;
(v) îndeplinirea condițiilor stabilite în autorizațiile de
exploatare a liniilor ferate industriale;
m) supraveghează din punct de vedere al siguranței
furnizorii feroviari;
n) cercetează accidentele feroviare și finalizează
cercetarea celorlalte evenimente feroviare, în caz de
divergență, inclusiv în activitatea de transport cu metroul;
o) avizează OIFR despre producerea evenimentelor
feroviare;
p) poate participa, la solicitarea OIFR, la investigările
efectuate de acest organism;
q) autorizează transportul public cu metroul și emite
autorizațiile de transport;
r) autorizează stațiile de cale ferată și emite autorizațiile
de funcționare;
s) autorizează exploatarea liniilor ferate industriale și
emite autorizațiile de exploatare;
t) asigură organizarea examenelor și emiterea de
autorizații, atestate și certificate pentru personalul din
transportul feroviar și cu metroul;
u) asigură pregătirea profesională, certificarea
consilierilor pentru mărfurile periculoase și emite certificate;
v) întocmește anual un raport privind activitățile sale
desfășurate în anul precedent, pe care îl publică în
Buletinul AFER și pe site-ul propriu și îl transmite Agenției
Feroviare Europene cel mai târziu până la data de
30 septembrie;
w) pune la dispoziție solicitanților documente de
îndrumare privind cerințele pentru activitățile de autorizare,
certificare și atestare, conform obiectului de activitate;
x) alte atribuții specifice domeniului său de activitate,
date în competența sa prin acte normative.
CAPITOLUL III
Organele de conducere ale ASFR
Art. 4. — (1) Conducerea ASFR este exercitată de un
comitet director compus din 5 persoane, al cărui președinte

23

este directorul ASFR, numit prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(2) Membrii comitetului director sunt specialiști din
cadrul Ministerului Transporturilor, Construcțiilor și
Turismului, numiți și revocați prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(3) Salarizarea directorului ASFR și indemnizațiile
membrilor comitetului director se stabilesc prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(4) Directorul ASFR nu beneficiază de indemnizație
pentru activitatea în cadrul comitetului director.
Art. 5. — Comitetul director al ASFR are, în principal,
următoarele atribuții și competențe:
a) aprobă regulamentul propriu de funcționare;
b) propune structura organizatorică a ASFR și o
înaintează spre avizare Consiliului de conducere al AFER;
c) avizează strategia de modernizare și dezvoltare a
ASFR;
d) aprobă raportul anual al activităților desfășurate de
ASFR;
e) aprobă trimiterea la Agenția Feroviară Europeană a
raportului anual al activităților desfășurate de ASFR;
f) analizează și urmărește autorizarea punerii în
funcțiune a subsistemelor structurale ce constituie sistemul
feroviar, în conformitate cu art. 14 din Hotărârea
Guvernului nr. 1.533/2003 și cu art. 14 din Hotărârea
Guvernului nr. 850/2003, și verifică exploatarea și
întreținerea acestora în conformitate cu cerințele esențiale
relevante;
g) analizează și urmărește supravegherea conformității
constituenților de interoperabilitate cu cerințele esențiale,
prevăzută de hotărârile Guvernului nr. 850/2003 și
nr. 1.533/2003;
h) analizează și urmărește autorizarea introducerii în
circulație a materialului rulant nou sau substanțial modificat
care încă nu este acoperit de o specificație tehnică de
interoperabilitate (STI);
i) analizează și urmărește emiterea, reînnoirea,
modificarea și revocarea părților relevante din certificatele
de siguranță și autorizațiile de siguranță acordate și faptul
că administratorii de infrastructură și operatorii de transport
feroviar funcționează în conformitate cu cerințele dreptului
comunitar sau național;
j) analizează și urmărește supravegherea înregistrării
corecte a materialului rulant și a infrastructurii feroviare și
asigurarea faptului că informațiile privind siguranța din
registrele naționale, instituite în conformitate cu prevederile
hotărârilor Guvernului nr. 850/2003 și nr. 1.533/2003, sunt
precise și actualizate;
k) propune acțiunile ASFR necesar a fi susținute pentru
aprobare de către Ministerul Transporturilor, Construcțiilor și
Turismului;
l) propune acțiunile ASFR necesar a fi susținute pentru
aprobare în cadrul Consiliului de conducere al AFER;
m) alte atribuții date în competența sa prin acte
normative.
Art. 6. — (1) Comitetul director se întrunește lunar sau
ori de câte ori este necesar, la cererea președintelui sau a
cel puțin 2 membri.
(2) Ședința este condusă de președinte, iar în lipsa
acestuia, de către un membru al comitetului director
delegat de președinte.

24

MONITORUL OFICIAL AL ROMÂNIEI, PARTEA I, Nr. 940/21.XI.2006

(3) Ședințele comitetului director pot avea loc în situația
în care la acestea participă cel puțin jumătate plus unu din
numărul membrilor comitetului.
(4) Hotărârile comitetului director se iau cu majoritatea
voturilor membrilor acestuia.
Art. 7. — Directorul ASFR asigură conducerea executivă
a ASFR.

CAPITOLUL IV
Structura organizatorică
Art. 8. — Structura organizatorică a ASFR se aprobă
prin ordin al ministrului transporturilor, construcțiilor și
turismului, asigurându-se și reprezentare în teritoriu, în
conformitate cu prevederile legale în vigoare.

ANEXA Nr. 2

REGULAMENT
de organizare și funcționare al Organismului Notificat Feroviar Român
CAPITOLUL I
Prevederi generale
Art. 1. — Organismul Notificat Feroviar Român, denumit
în continuare ONFR, înființat potrivit Legii nr. 55/2006
privind siguranța feroviară, este un organism independent
care funcționează în cadrul Autorității Feroviare Române —
AFER.
Art. 2. — ONFR este independent în ceea ce privește
organizarea, structura juridică și procesul decizional față de
orice operator de transport feroviar, administrator de
infrastructură feroviară, solicitant de certificare și entitate
achizitoare.
CAPITOLUL II
Atribuții
Art. 3. — (1) ONFR are atribuțiile stabilite în art. 16
alin. (6) din Legea nr. 55/2006.
(2) Pentru îndeplinirea atribuțiilor stabilite, ONFR este
desemnat să efectueze următoarele activități:
a) aplică procedurile de evaluare a conformității sau a
aptitudinilor de utilizare a constituenților de interoperabilitate
a sistemului de transport feroviar convențional și de mare
viteză și emite certificate de conformitate;
b) stabilește modulele sau combinația de module
specifice pentru aplicarea procedurilor de verificare de
conformitate a subsistemelor de natură structurală ale
sistemului de transport feroviar convențional și de mare
viteză și emite certificate de conformitate;
c) publică periodic informațiile relevante referitoare la:
— cererile primite pentru verificarea de conformitate;
— certificatele de conformitate emise;
— certificatele de conformitate suspendate/retrase;
d) întocmește, publică periodic și actualizează anual
registrele infrastructurii și materialului rulant;
e) efectuează omologarea tehnică de tip a vehiculelor
de transport feroviar și cu metroul, precum și de transport
urban pe șine și emite documente specifice;
f) elaborează reglementări specifice privind înmatricularea
materialului rulant;
g) înmatriculează materialul rulant și emite documente
specifice;
h) certifică/omologhează materialele, componentele și
echipamentele utilizate la construirea, modernizarea,
repararea, întreținerea și exploatarea materialului rulant și a
infrastructurii feroviare și, după caz, elaborează agremente
tehnice pentru acestea;
i) determină constituenții de interoperabilitate și
interfețele care fac obiectul specificațiilor europene, altele
decât STI, inclusiv al normelor europene aplicabile la nivel
național;

j) stabilește strategia de implementare a STI în sistemul
de transport feroviar din România;
k) elaborează norme tehnice pentru construcția,
modernizarea, repararea și întreținerea infrastructurii
feroviare și a materialului rulant;
l) elaborează agremente tehnice pentru tehnologiile
specifice construirii, modernizării, reparării și întreținerii
infrastructurii feroviare;
m) avizează documentațiile tehnice pentru construirea
sau modernizarea materialului rulant și a infrastructurii
utilizate în transportul feroviar și cu metroul;
n) autorizează, din punct de vedere tehnic, operatorii
economici care efectuează lucrările de construcție,
modernizare, reparare și întreținere a elementelor
infrastructurii feroviare și a materialului rulant;
o) autorizează din punct de vedere tehnic furnizorii
interni de produse și servicii în domeniul feroviar;
p) efectuează verificări și încercări de laborator pentru
determinarea conformității produselor și serviciilor, din punct
de vedere al caracteristicilor și parametrilor determinanți,
pentru siguranța circulației, protecția vieții și a mediului
înconjurător, aferente transportului feroviar, cu metroul și
transportului urban pe șine;
q) autorizează/atestă laboratoarele de încercări, precum
și standurile și dispozitivele speciale, utilizate la verificarea
și ținerea sub control a unor caracteristici determinante
pentru securitatea transporturilor feroviare, în procesele de
construire, reparare, întreținere, verificare tehnică și
exploatare a materialului rulant și a infrastructurii feroviare
și emite documente specifice;
r) alte atribuții specifice domeniului său de activitate,
date în competența sa prin acte normative.
CAPITOLUL III
Organele de conducere ale ONFR
Art. 4. — (1) Conducerea ONFR este exercitată de un
comitet director compus din 5 persoane, al cărui președinte
este directorul ONFR, numit prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(2) Membrii comitetului director sunt specialiști din cadrul
Ministerului Transporturilor, Construcțiilor și Turismului,
numiți și revocați prin ordin al ministrului transporturilor,
construcțiilor și turismului, în conformitate cu prevederile
legale în vigoare.
(3) Salarizarea directorului ONFR și indemnizațiile
membrilor comitetului director se stabilesc prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(4) Directorul ONFR nu beneficiază de indemnizație
pentru activitatea în cadrul comitetului director.

MONITORUL OFICIAL AL ROMÂNIEI, PARTEA I, Nr. 940/21.XI.2006
Art. 5. — Comitetul director al ONFR are, în principal,
următoarele atribuții și competențe:
a) aprobă regulamentul propriu de funcționare;
b) propune structura organizatorică a ONFR și o
înaintează spre avizare Consiliului de conducere al AFER;
c) avizează strategia de modernizare și dezvoltare a
ONFR;
d) aprobă raportul anual al activităților desfășurate de
ONFR;
e) aprobă trimiterea raportului anual al activităților
desfășurate de ONFR la instituțiile corespondente ale
Uniunii Europene sau ale statelor membre ale Uniunii
Europene, în conformitate cu reglementările dreptului
comunitar;
f) avizează dezvoltarea cadrului de reglementare în
domeniul interoperabilității feroviare;
g) avizează strategia generală privind introducerea
interoperabilității feroviare;
h) analizează și urmărește realizarea programelor
naționale privind introducerea interoperabilității feroviare;
i) analizează și urmărește desfășurarea activităților
ONFR;
j) propune acțiunile ONFR necesar a fi susținute pentru
aprobare de către Ministerul Transporturilor, Construcțiilor și
Turismului;

25

k) propune acțiunile ONFR necesar a fi susținute pentru
aprobare în cadrul Consiliului de conducere al AFER;
l) alte atribuții date în competența sa prin acte
normative.
Art. 6. — (1) Comitetul director al ONFR se întrunește
lunar sau ori de câte ori este necesar, la cererea
președintelui sau a cel puțin 2 membri.
(2) Ședința este condusă de președinte, iar în lipsa
acestuia, de către un membru al comitetului director
delegat de președinte.
(3) Ședințele comitetului director pot avea loc în situația
în care la acestea participă cel puțin jumătate plus unu din
numărul membrilor comitetului.
(4) Hotărârile comitetului director se iau cu majoritatea
voturilor membrilor acestuia.
Art. 7. — Directorul ONFR asigură conducerea
executivă a ONFR.
CAPITOLUL IV
Structura organizatorică
Art. 8. — Structura organizatorică a ONFR se aprobă
prin ordin al ministrului transporturilor, construcțiilor și
turismului, în conformitate cu prevederile legale în vigoare.

ANEXA Nr. 3

REGULAMENT
de organizare și funcționare al Organismului de Investigare Feroviar Român
CAPITOLUL I
Prevederi generale
Art. 1. — Organismul de Investigare Feroviar Român,
denumit în continuare OIFR, înființat potrivit Legii
nr. 55/2006 privind siguranța feroviară, este un organism
independent care funcționează în cadrul Autorității Feroviare
Române — AFER.
Art. 2. — OIFR este independent în ceea ce privește
organizarea, structura juridică și procesul decizional față de
orice administrator de infrastructură, operator de transport
feroviar, organism de tarifare, organism de repartizare și
organism notificat, precum și de orice parte ale cărei
interese ar putea intra în conflict cu sarcinile încredințate
OIFR.
CAPITOLUL II
Atribuții
Art. 3. — (1) OIFR are atribuțiile stabilite în art. 21
alin. (1) din Legea nr. 55/2006.
(2) Pentru îndeplinirea atribuțiilor stabilite, OIFR este
desemnat să efectueze următoarele activități:
a) investighează accidentele feroviare grave;
b) investighează alte accidente și incidente care în
condiții ușor diferite ar fi putut duce la accidente grave;
c) investighează defecțiunile tehnice ale subsistemelor
de natură structurală sau ale constituenților de
interoperabilitate ai sistemelor feroviare de mare viteză sau
convenționale europene;

d) poate cere sau oferi asistență organismelor de
investigare similare din alte state membre ale Uniunii
Europene sau din partea Agenției Feroviare Europene
pentru oferirea de competențe ori pentru desfășurarea de
inspecții tehnice, analize sau evaluări;
e) întocmește anual un raport privind activitățile sale
desfășurate în anul precedent, pe care îl publică în
Buletinul AFER și pe site-ul propriu și îl transmite Agenției
Feroviare Europene cel mai târziu până la data de
30 septembrie; de asemenea, publică rapoartele finale ale
investigațiilor efectuate în Buletinul AFER și pe site-ul
propriu și le transmite la Agenția Feroviară Europeană;
f) alte atribuții specifice domeniului său de activitate,
date în competența sa prin acte normative.
(3) În exercitarea atribuțiilor de investigare a accidentelor
și incidentelor feroviare, personalul de specialitate al OIFR
are drept de acces pe toate mijloacele de transport
feroviar, în unitățile cu specific feroviar care funcționează
sub autoritatea sau în subordinea Ministerului
Transporturilor, Construcțiilor și Turismului, în unitățile
operatorilor de transport feroviar și ale operatorilor de
manevră feroviară, în unitățile administratorilor și
deținătorilor de infrastructură feroviară sau de linii ferate
industriale, precum și în unitățile operatorilor economici care
furnizează produse sau prestează servicii pentru calea
ferată, pe baza legitimației speciale emise și în condițiile
stabilite de Ministerul Transporturilor, Construcțiilor și
Turismului.

26

MONITORUL OFICIAL AL ROMÂNIEI, PARTEA I, Nr. 940/21.XI.2006
CAPITOLUL III
Organele de conducere ale OIFR

Art. 4. — (1) Conducerea OIFR este exercitată de un
comitet director compus din 5 persoane, al cărui președinte
este directorul OIFR, numit prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(2) Membrii comitetului director sunt specialiști din
cadrul Ministerului Transporturilor, Construcțiilor și
Turismului, numiți și revocați prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(3) Salarizarea directorului OIFR și indemnizațiile
membrilor comitetului director se stabilesc prin ordin al
ministrului transporturilor, construcțiilor și turismului, în
conformitate cu prevederile legale în vigoare.
(4) Directorul OIFR nu beneficiază de indemnizație
pentru activitatea în cadrul comitetului director.
Art. 5. — Comitetul director al OIFR are, în principal,
următoarele atribuții și competențe:
a) aprobă regulamentul propriu de funcționare;
b) propune structura organizatorică a OIFR și o
înaintează spre avizare Consiliului de conducere al AFER;
c) avizează strategia de modernizare și dezvoltare a
OIFR;
d) aprobă raportul anual al activităților desfășurate de
OIFR;
e) aprobă trimiterea la Agenția Feroviară Europeană a
raportului anual al activităților desfășurate de OIFR;

f) avizează dezvoltarea cadrului de reglementare în
domeniul accidentelor și incidentelor feroviare;
g) analizează și urmărește desfășurarea activităților
OIFR;
h) propune acțiunile OIFR necesar a fi susținute pentru
aprobare de către Ministerul Transporturilor, Construcțiilor și
Turismului;
i) propune acțiunile OIFR necesar a fi susținute pentru
aprobare în cadrul Consiliului de conducere al AFER;
j) alte atribuții date în competența sa prin acte
normative.
Art. 6. — (1) Comitetul director al OIFR se întrunește
lunar sau ori de câte ori este necesar, la cererea
președintelui sau a cel puțin 2 membri.
(2) Ședința este condusă de președinte, iar în lipsa
acestuia, de către un membru al comitetului director
delegat de președinte.
(3) Ședințele comitetului director pot avea loc în situația
în care la acestea participă cel puțin jumătate plus unu din
numărul membrilor comitetului.
(4) Hotărârile comitetului director se iau cu majoritatea
voturilor membrilor acestuia.
Art. 7. — Directorul OIFR asigură conducerea executivă
a OIFR.
CAPITOLUL IV
Structura organizatorică
Art. 8. — Structura organizatorică a OIFR se aprobă
prin ordin al ministrului transporturilor, construcțiilor și
turismului, în conformitate cu prevederile legale în vigoare.

ANEXA Nr. 4

REGULAMENT
de organizare și funcționare al Organismului de Licențe Feroviare Român
CAPITOLUL I
Prevederi generale
Art. 1. — Organismul de Licențe Feroviare Român,
denumit în continuare OLFR, înființat potrivit Legii
nr. 55/2006 privind siguranța feroviară, este un organism
independent care funcționează în cadrul Autorității Feroviare
Române — AFER.
Art. 2. — OLFR este independent în ceea ce privește
organizarea, structura juridică și procesul decizional față de
orice operator de transport feroviar sau operator economic
care efectuează astfel de servicii.
CAPITOLUL II
Atribuții
Art. 3. — (1) OLFR are atribuțiile stabilite în art. 29
alin. (3) din Legea nr. 55/2006.
(2) Pentru îndeplinirea atribuțiilor stabilite, OLFR este
desemnat să efectueze următoarele activități:
a) acordă licențe operatorilor care efectuează transport
feroviar;
b) acordă licențe operatorilor care efectuează manevră
feroviară;

c) întocmește anual un raport privind activitățile
desfășurate în anul precedent, pe care îl publică în
Buletinul AFER și pe site-ul propriu;
d) publică periodic lista operatorilor și intermediarilor de
transport feroviar licențiați;
e) alte atribuții specifice domeniului său de activitate,
date în competența sa prin acte normative.
CAPITOLUL III
Organele de conducere ale OLFR
Art. 4. — (1) Conducerea OLFR este exercitată de un
comitet director compus din 5 persoane, al cărui președinte
este directorul OLFR, numit prin ordin al ministrului
transporturilor, construcțiilor și turismului, în conformitate cu
prevederile legale în vigoare.
(2) Membrii comitetului director sunt specialiști din cadrul
Ministerului Transporturilor, Construcțiilor și Turismului,
numiți și revocați prin ordin al ministrului transporturilor,
contrucțiilor și turismului, în conformitate cu prevederile
legale în vigoare.
(3) Salarizarea directorului OLFR și indemnizațiile
membrilor comitetului director se stabilesc prin ordin al

MONITORUL OFICIAL AL ROMÂNIEI, PARTEA I, Nr. 940/21.XI.2006
ministrului transporturilor, construcțiilor și turismului, în
conformitate cu prevederile legale în vigoare.
(4) Directorul OLFR nu beneficiază de indemnizație
pentru activitatea în cadrul comitetului director.
Art. 5. — Comitetul director al OLFR are, în principal,
următoarele atribuții și competențe:
a) aprobă regulamentul propriu de funcționare;
b) propune structura organizatorică a OLFR și o
înaintează spre avizare Consiliului de conducere al AFER;
c) avizează strategia de modernizare și dezvoltare a
OLFR;
d) aprobă raportul anual al activităților desfășurate de
OLFR;
e) aprobă trimiterea raportului anual al activităților
desfășurate de OLFR la instituțiile corespondente ale
Uniunii Europene sau ale statelor membre ale Uniunii
Europene, în conformitate cu reglementările dreptului
comunitar;
f) avizează dezvoltarea cadrului de reglementare în
domeniul acordării licențelor feroviare;
g) analizează și urmărește desfășurarea activităților
OLFR;
h) propune acțiunile OLFR necesar a fi susținute pentru
aprobare de către Ministerul Transporturilor, Construcțiilor și
Turismului;

27

i) propune acțiunile OLFR necesar a fi susținute pentru
aprobare în cadrul Consiliului de conducere al AFER;
j) alte atribuții date în competența sa prin acte
normative.
Art. 6. — (1) Comitetul director al OLFR se întrunește
lunar sau ori de câte ori este necesar, la cererea
președintelui sau a cel puțin 2 membri.
(2) Ședința este condusă de președinte, iar în lipsa
acestuia, de către un membru al comitetului director
delegat de președinte.
(3) Ședințele comitetului director pot avea loc în situația
în care la acestea participă cel puțin jumătate plus unu din
numărul membrilor comitetului.
(4) Hotărârile comitetului director se iau cu majoritatea
voturilor membrilor acestuia.
Art. 7. — Directorul OLFR asigură conducerea executivă
a OLFR.
CAPITOLUL IV
Structura organizatorică
Art. 8. — Structura organizatorică a OLFR se aprobă
prin ordin al ministrului transporturilor, construcțiilor și
turismului, în conformitate cu prevederile legale în vigoare.

GUVERNUL ROMÂNIEI

HOTĂRÂRE
privind trecerea unor construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unor construcții
aflate în administrarea Ministerului Administrației și
Internelor, situate în municipiul Râmnicu Vâlcea, zona
Ostroveni, județul Vâlcea, identificate potrivit anexei care
face parte integrantă din prezenta hotărâre.

Art. 2. — Trecerea din domeniul privat al statului a
construcțiilor prevăzute la art. 1 se face în vederea
scoaterii din funcțiune și demolării acestora.
Art. 3. — După scoaterea din funcțiune și demolarea
construcțiilor, Ministerul Administrației și Internelor își va
actualiza în mod corespunzător datele din evidența
cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.590.

MONITORUL OFICIAL AL ROMÂNIEI, PARTEA I, Nr. 940/21.XI.2006

*) Anexa este reprodusă în facsimil.

ANEXĂ*)

28

MONITORUL OFICIAL AL ROMÂNIEI, PARTEA I, Nr. 940/21.XI.2006

29

30

MONITORUL OFICIAL AL ROMÂNIEI, PARTEA I, Nr. 940/21.XI.2006

MONITORUL OFICIAL AL ROMÂNIEI, PARTEA I, Nr. 940/21.XI.2006

31

GUVERNUL ROMÂNIEI

HOTĂRÂRE
privind aprobarea Normelor pentru organizarea în România, în perioada 2006—2008,
a acțiunilor de protocol specifice Ministerului Culturii și Cultelor,
cu ocazia unor evenimente culturale la nivel național și internațional
și stabilirea cheltuielilor ce se pot efectua în acest scop
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele pentru organizarea în
România, în perioada 2006—2008, a acțiunilor de protocol
specifice Ministerului Culturii și Cultelor, cu ocazia unor
evenimente culturale la nivel național și internațional și
stabilirea cheltuielilor ce se pot efectua în acest scop,

prevăzute în anexa care face parte integrantă din prezenta
hotărâre.
Art. 2. — Cheltuielile de protocol stabilite potrivit
prezentei hotărâri se asigură de la bugetul de stat, prin
bugetul anual aprobat Ministerului Culturii și Cultelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.591.

ANEXĂ

NORME

pentru organizarea în România, în perioada 2006—2008, a acțiunilor de protocol
specifice Ministerului Culturii și Cultelor, cu ocazia unor evenimente culturale la nivel național și internațional
și stabilirea cheltuielilor ce se pot efectua în acest scop
Art. 1. — (1) Se pot organiza mese de lucru, cum ar fi:
mic dejun, dejun, cină, ori de câte ori apar necesități de
ordin protocolar legate de îndeplinirea sarcinilor de serviciu,
în limita a:
a) 100 lei/persoană, pentru cele oferite de ministrul
culturii și cultelor;
b) 80 lei/persoană, pentru cele oferite de secretari de
stat și de secretarul general din Ministerul Culturii și
Cultelor.
(2) Recepțiile pot fi organizate, în situațiile care impun
astfel de manifestări, în limita a cel mult 100 lei/persoană,
cu aprobarea ministrului culturii și cultelor.
(3) Cocteilurile pot fi organizate în limita a
10 lei/persoană, cu aprobarea ministrului culturii și cultelor.
(4) Numărul participanților români va fi cel mult egal cu
cel al invitaților străini.
(5) În situații deosebite, justificate, depășirea numărului
de participanți români se aprobă de ministrul culturii și
cultelor.

Art. 2. — Pentru persoanele care vin în România la
invitația părții române se pot suporta, după caz, cheltuielile
cu caracter protocolar prevăzute în art. 1, precum și:
a) cheltuieli de transport internațional, inclusiv la clasa
business, în cazurile în care motive de ordin protocolar
impun acest lucru;
b) cheltuieli pentru masa zilnică, conform baremelor în
vigoare stabilite de legislația comună în materie;
c) cheltuieli de cazare; cazarea invitaților ministrului
culturii și cultelor se va face în structuri de cazare de
maximum 5 stele, iar cazarea celorlalte categorii de invitați,
în structuri de cazare de maximum 4 stele.
Art. 3. — (1) Ministerul Culturii și Cultelor poate
organiza acțiuni specifice — seminarii, cursuri, sesiuni,
întâlniri de lucru și altele asemenea, în scopul realizării
politicilor și strategiilor în domeniile de competență, cu
aprobarea ministrului culturii și cultelor.
(2) Pentru participanții la acest gen de acțiuni se pot
asigura, după caz:
a) mese de lucru:

32

MONITORUL OFICIAL AL ROMÂNIEI, PARTEA I, Nr. 940/21.XI.2006

— oferite de ministrul culturii și cultelor —
50 lei/persoană/zi;
— oferite de secretari de stat și de secretarul general
din Ministerul Culturii și Cultelor — 30 lei/persoană/zi;
b) tratații cu apă minerală, cafea, sucuri, în situațiile în
care se impun, în limita a 2,5 lei/persoană/zi;
c) cheltuieli de transport internațional, pentru participanții
străini, în situațiile în care se impune acest lucru;
d) cheltuieli pentru masa zilnică, pentru participanții
străini, în situația în care se impune acest lucru, conform
baremelor în vigoare stabilite de legislația comună în
materie;

e) cheltuieli de cazare, pentru participanții străini, în
situația în care se impune acest lucru, conform
reglementărilor în vigoare stabilite de legislația comună în
materie.
Art. 4. — (1) Cu ocazia acțiunilor prevăzute la art. 1—3,
Ministerul Culturii și Cultelor mai poate suporta, după caz,
cheltuieli pentru tipărituri de protocol, cum ar fi: broșuri,
programe, invitații, diplome și alte materiale de promovare
impuse de natura evenimentului.
(2) Prezentele norme se completează cu prevederile
legislației în vigoare, aplicabile instituțiilor publice, în
materie de organizare în țară a acțiunilor de protocol.

GUVERNUL ROMÂNIEI

HOTĂRÂRE
pentru modificarea art. 2 din Hotărârea Guvernului nr. 72/2005 privind transferul competențelor
coordonatorului național al Pactului de Stabilitate pentru Europa de Sud-Est (P.S.E.S.E.)
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 2 din Hotărârea Guvernului
nr. 72/2005 privind transferul competențelor coordonatorului
național al Pactului de Stabilitate pentru Europa de Sud-Est
(P.S.E.S.E.), publicată în Monitorul Oficial al României,
Partea I, nr. 101 din 31 ianuarie 2005, se modifică și va
avea următorul cuprins:
îArt. 2. — Funcția de coordonator național al Pactului

de Stabilitate pentru Europa de Sud-Est (P.S.E.S.E.) va fi
exercitată de directorul general coordonator pentru
cooperare regională din Ministerul Afacerilor Externe, iar
funcția de coordonator național executiv al P.S.E.S.E., de
către directorul din Ministerul Afacerilor Externe în a cărui
subordine se află problematica cooperării regionale și a
P.S.E.S.E.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
București, 8 noiembrie 2006.
Nr. 1.603.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 940/21.XI.2006 conține 32 de pagini.

Prețul: 2,25 lei

&JUYDGY|121164]
ISSN 1453—4495

