PARTEA

Anul 174 (XVIII) — Nr. 801

I

Luni, 25 septembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

687. — Ordin al ministrului muncii, solidarității sociale
și familiei pentru aprobarea Procedurii privind
modul de eliberare a actelor doveditoare ale
sporului pentru munca prestată în timpul nopții și
de valorificare a acestuia în procesul de stabilire
și/sau de recalculare a drepturilor de pensie.........

2–3

4.940. — Ordin al ministrului educației și cercetării
privind aprobarea Metodologiei de autorizare,
suspendare și anulare a autorizației de funcționare
a parcului științific și tehnologic și a Procedurii de
admitere în parcul științific și tehnologic a agenților
economici ...................................................................

4–16

2

MONITORUL OFICIAL AL ROMÂNIEI, PARTEA I, Nr. 801/25.IX.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru aprobarea Procedurii privind modul de eliberare a actelor doveditoare
ale sporului pentru munca prestată în timpul nopții și de valorificare a acestuia
în procesul de stabilire și/sau de recalculare a drepturilor de pensie
Având în vedere:
— Legea nr. 19/2000 privind sistemul public de pensii și alte drepturi de asigurări sociale, cu
modificările și completările ulterioare;
— Hotărârea Guvernului nr. 1.550/2004 privind efectuarea operațiunilor de evaluare în vederea
recalculării pensiilor din sistemul public, stabilite în fostul sistem al asigurărilor sociale de stat
potrivit legislației anterioare datei de 1 aprilie 2001, în conformitate cu principiile Legii nr. 19/2000,
cu modificările și completările ulterioare;
— Ordonanța de urgență a Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat, aprobată și modificată prin Legea
nr. 78/2005, cu completările ulterioare;
— Hotărârea Guvernului nr. 412/2005 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
în temeiul art. 16 din Hotărârea Guvernului nr. 412/2005, cu modificările și completările
ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Procedura privind modul de eliberare a actelor doveditoare ale sporului
pentru munca prestată în timpul nopții și de valorificare a acestuia în procesul de stabilire și/sau
de recalculare a drepturilor de pensie, prevăzută în anexa care face parte integrantă din prezentul
ordin.
Art. 2. — Prezentul ordin se va aplica de către Ministerul Muncii, Solidarității Sociale și
Familiei, Casa Națională de Pensii și Alte Drepturi de Asigurări Sociale, casele teritoriale și locale
de pensii, angajatori, precum și de către deținătorii arhivelor.
Art. 3. — Prezentul ordin va fi publicat în Monitorul Oficial al României, Partea I.
p. Ministrul muncii, solidarității sociale și familiei,
Mihai Constantin Șeitan,
secretar de stat
București, 15 septembrie 2006.
Nr. 687.
ANEXĂ

PROCEDURĂ
privind modul de eliberare a actelor doveditoare ale sporului pentru munca prestată
în timpul nopții și de valorificare a acestuia în procesul de stabilire și/sau de recalculare
a drepturilor de pensie
Prezenta procedură reglementează modul de întocmire și eliberare a actelor doveditoare ale
sporului pentru munca prestată în timpul nopții, în perioade anterioare datei de 1 aprilie 2001, de
care au beneficiat persoanele care au lucrat pe schimburi, precum și modul de valorificare a
acestui tip de spor salarial în procesul de stabilire și/sau de recalculare a drepturilor de pensie.
1. Cererile prin care persoanele interesate solicită eliberarea adeverințelor prin care se atestă
faptul că în anumite perioade de activitate, anterioare datei de 1 aprilie 2001, au prestat muncă
organizată pe schimburi și că, pe cale de consecință, au beneficiat de sporul prevăzut de lege
pentru munca prestată în timpul nopții se depun la angajatori sau la deținătorii arhivelor acestora,
după caz.
2. Ponderea medie a timpului de muncă prestată noaptea în totalul timpului de muncă dintr-o
perioadă în care activitatea a fost organizată pe schimburi este de 31,51%.
3. Procentul mediu al sporului pentru munca prestată în timpul nopții se determină prin
produsul dintre ponderea prevăzută la pct. 2 și procentul în care a fost acordat, conform legii,
sporul salarial pentru munca prestată în timpul nopții.

3

MONITORUL OFICIAL AL ROMÂNIEI, PARTEA I, Nr. 801/25.IX.2006
4. Adeverințele prevăzute la pct. 1 vor fi întocmite și eliberate, conform modelului prevăzut în
anexa la prezenta procedură, numai după consultarea documentelor aflate în evidențele
angajatorilor sau deținătorilor de arhive.
5. Angajatorii sau orice alți deținători de arhive sunt direct răspunzători de legalitatea,
exactitatea și corectitudinea datelor, elementelor și informațiilor înscrise în adeverințele pe care le
întocmesc și le eliberează.
6. În procesul de stabilire și/sau de recalculare a drepturilor de pensii se va utiliza un spor
mediu lunar pentru munca prestată în timpul nopții, determinat conform formulei:
Sporulmediu lunar = salariul tarifar de încadrare lunar x procentul mediu al sporului pentru munca
prestată în timpul nopții
7. În situația în care munca a fost prestată ocazional pe timp de noapte, în cadrul unor
activități care nu erau organizate pe schimburi, adeverințele vor cuprinde sumele acordate, lună
de lună, cu titlu de spor de noapte.
8. În situația persoanelor care, prin natura sarcinilor de serviciu, au desfășurat activitate numai
în timpul nopții, adeverințele vor cuprinde procentul în care, potrivit legii, sporul de noapte a fost
acordat.

ANEXĂ
la procedură

Denumirea persoanei juridice care eliberează actul ........................
Adresa: localitatea ................., str. ...... nr. ......, județul ................
Telefon ..................................................., fax ....................................
E-mail ..................................................................................................
Nr. .......................................... din .....................................................

ADEVERINȚĂ

Adeverim că domnul/doamna ............................................................, CNP ............................,
născut/născută la data de ........................................... în localitatea ............................................,
județul .........................................., fiul/fiica lui ....................................... și al/a .....................................,
a fost angajatul/angajata unității ................................................. în perioada ......... și a desfășurat
activitate organizată pe schimburi, beneficiind de spor pentru munca prestată în timpul nopții, după
cum urmează:

Nr.
crt.

Perioada în care a desfășurat activitate organizată
pe schimburi
De la data

0

1

Până la data
2

Sporul acordat
pentru munca prestată
în timpul nopții,
conform legii
(%)
3

Procentul mediu
al sporului pentru munca
prestată în timpul nopții
(col. 3 x 31,51%)
4*)

*) Se completează cu două zecimale.

Temeiul legal în baza căruia a fost acordat acest spor este ........................................................ .
Prezenta adeverință a fost eliberată la cererea sus-numitului/sus-numitei, pe baza datelor
cuprinse în arhiva aflată în păstrarea noastră, spre a-i servi la stabilirea/recalcularea pensiei.
Reprezentant legal:
Întocmit:
Numele și prenumele ..........................
.................................................
Funcția ..................................................
.................................................
Semnătura ............................................
.................................................

4

MONITORUL OFICIAL AL ROMÂNIEI, PARTEA I, Nr. 801/25.IX.2006
MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de autorizare, suspendare și anulare
a autorizației de funcționare a parcului științific și tehnologic și a Procedurii
de admitere în parcul științific și tehnologic a agenților economici
În temeiul art. 14 din Ordonanța Guvernului nr. 14/2002 privind constituirea și funcționarea
parcurilor științifice și tehnologice, aprobată cu modificări și completări prin Legea nr. 50/2003,
în temeiul art. 10 alin. (5) din Hotărârea Guvernului nr. 223/2005 privind organizarea și
funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Metodologia de autorizare, suspendare și anulare a autorizației de
funcționare a parcului științific și tehnologic, prevăzută în anexa nr. 1 care face parte integrantă
din prezentul ordin.
Art. 2. — Se aprobă Procedura de admitere în parcul științific și tehnologic a agenților
economici, prevăzută în anexa nr. 2 care face parte integrantă din prezentul ordin.
Art. 3. — Compartimentele de specialitate din cadrul Autorității Naționale pentru Cercetare
Științifică, persoanele fizice și juridice prevăzute la art. 1 alin. (4) din Ordonanța Guvernului
nr. 14/2002, aprobată cu modificări și completări prin Legea nr. 50/2003, vor duce la îndeplinire
prevederile prezentului ordin.
Art. 4. — Pe data intrării în vigoare a prezentului ordin se abrogă prevederile Ordinului
ministrului educației, cercetării și tineretului nr. 5.442/2003 pentru aprobarea Metodologiei de
autorizare, suspendare și anulare a autorizației de funcționare a parcului științific și tehnologic și a
Procedurii de admitere în parcul științific și tehnologic a agenților economici, publicat în Monitorul
Oficial al României, Partea I, nr. 921 din 22 decembrie 2003.
Art. 5. — Prezentul ordin se publică în Monitorul Oficial al României, Partea I.
p. Ministrul educației și cercetării,
Dumitru Miron,
secretar de stat
București, 18 august 2006.
Nr. 4.940.

ANEXA Nr. 1

METODOLOGIE
de autorizare, suspendare și anulare a autorizației de funcționare
a parcului științific și tehnologic
CAPITOLUL I
Dispoziții generale
Art. 1. — (1) Autorizarea, suspendarea și anularea autorizației de funcționare a parcului științific
și tehnologic se realizează în conformitate cu prevederile Ordonanței Guvernului nr. 14/2002
privind constituirea și funcționarea parcurilor științifice și tehnologice, publicată în Monitorul Oficial
al României, Partea I, nr. 82 din 1 februarie 2002, aprobată cu modificări și completări prin Legea
nr. 50/2003, publicată în Monitorul Oficial al României, Partea I, nr. 70 din 3 februarie 2003,
denumită în continuare ordonanță, și ale normelor prevăzute în prezenta metodologie.
(2) Obiectivele urmărite prin constituirea parcurilor științifice și tehnologice sunt cele prevăzute
la art. 2 din ordonanță.
Art. 2. — (1) Inițiativa constituirii parcului științific și tehnologic aparține persoanelor juridice și
fizice menționate la art. 1 alin. (4) din ordonanță, denumite în continuare asociați, care încheie un
contract de asociere în participațiune.
(2) Unul dintre asociați este în mod obligatoriu o instituție de învățământ superior acreditată
și/sau o unitate de cercetare-dezvoltare.

MONITORUL OFICIAL AL ROMÂNIEI, PARTEA I, Nr. 801/25.IX.2006
Art. 3. — Contractul de asociere în participațiune cuprinde clauze cu privire la:
a) obiectul contractului de asociere în participațiune și durata asocierii;
b) aportul asociaților constând în:
(i) clădiri, cu specificația destinației acestora: laboratoare, spații de producție, birouri,
utilitare și altele asemenea;
(ii) terenuri, cu specificația destinației acestora: construcții, drumuri, poduri, parcări, de
cultură și altele asemenea;
(iii) instalații și utilități: aducții, canalizări, energetice, comunicații și altele asemenea;
(iv) dotări specifice importante;
(v) alte valori aduse în participațiune: capital depus, investiții în derulare și altele asemenea;
c) conducerea și administrarea asocierii în participațiune, realizate printr-un consiliu format din
persoanele împuternicite de fiecare asociat, precum și atribuțiile consiliului;
d) obiectivele și activitățile specifice ale parcului științific și tehnologic, cu nominalizarea
domeniilor abordate: echipamente și sisteme de telecomunicații, echipamente de măsură și control,
biotehnologie medicală și altele asemenea, precum și a activităților specifice: cercetare științifică,
dezvoltare tehnologică, învățământ, consultanță tehnologică, preluarea și aplicarea rezultatelor
cercetării de către agenții economici care își desfășoară activitatea în parcul științific și tehnologic,
inclusiv realizarea, utilizarea în regim de microproducție sau comercializarea modelelor
experimentale, prototipurilor sau a produselor obținute și altele asemenea. În cazul mai multor
domenii și tipuri de activități se menționează ponderile acestora în activitatea globală a parcului
științific și tehnologic;
e) dotările inițiale și prevederile investiționale, cu precizarea, pe categorii de suprafețe
construite, a necesarului lucrărilor pentru amenajare și finalizare, astfel încât să poată fi utilizate
pentru destinația dată. Se menționează investițiile pe care fiecare asociat le are în derulare și
cele prevăzute pentru viitor, precum și sursele pentru realizarea acestora cu destinație specifică
pentru parcul științific și tehnologic. Se precizează politica asocierii în participațiune privind
participarea agenților economici din parcul științific și tehnologic la amenajarea și dotările spațiilor
închiriate;
f) desemnarea societății comerciale a cărei activitate exclusivă este administrarea parcului
științific și tehnologic, denumită în continuare administrator, conform art. 1 alin. (5) din ordonanță.
Între administrator și asociați se încheie un contract care cuprinde obligatoriu clauze cu privire la
drepturile și obligațiile administratorului, modul în care acesta îndeplinește obligațiile prevăzute în
art. 9 din ordonanță, sursele de venituri, cheltuielile previzionate, pe capitole și etape, corelate cu
planul de afaceri al parcului științific și tehnologic, precum și alte clauze;
g) repartizarea beneficiilor sau a pierderilor, clauze legate de încetarea contractului, forța
majoră, notificări, soluționarea litigiilor, alte clauze finale.
CAPITOLUL II
Autorizarea parcului științific și tehnologic
Art. 4. — (1) Cererea de autorizare și documentația necesară autorizării parcului științific și
tehnologic, care sunt întocmite conform ordonanței și avizate de fiecare asociat, se depun de
către administrator la Autoritatea Națională pentru Cercetare Științifică, organul de specialitate al
administrației publice centrale aflat în subordinea Ministerului Educației și Cercetării.
(2) Documentația necesară autorizării parcului științific și tehnologic va cuprinde:
a) opis al documentelor prezentate;
b) formular de prezentare a parcului științific și tehnologic, conform anexei la prezenta
metodologie, la care se vor anexa documentele justificative;
c) copie de pe contractul de asociere în participațiune, ca act constitutiv al asocierii în
participațiune, cu anexe, conform art. 3 din prezenta metodologie;
d) copie de pe actul constitutiv al societății administrator, cu eventualele modificări ulterioare;
e) copie de pe certificatul de înregistrare a societății administrator, eliberat de oficiul registrului
comerțului;
f) copie de pe contractul încheiat între asociați și administrator;
g) planul de afaceri pentru funcționarea parcului științific și tehnologic;
h) copie de pe titlurile de proprietate sau de pe alte documente care atestă legalitatea cedării
valorilor imobiliare în folosința parcului științific și tehnologic;
i) declarațiile asociaților privind îndeplinirea condițiilor prevăzute la art. 4 din ordonanță pentru
terenul aferent parcului științific și tehnologic.
(3) La documentația depusă în vederea autorizării parcului științific și tehnologic, administratorul
poate anexa orice alte înscrisuri pe care le consideră necesare.
(4) Documentația trebuie îndosariată și tehnoredactată, iar paginile numerotate. Copiile trebuie
să fie lizibile.

5

6

MONITORUL OFICIAL AL ROMÂNIEI, PARTEA I, Nr. 801/25.IX.2006
Art. 5. — Administratorul va prezenta o evaluare a facilităților de care poate beneficia parcul
științific și tehnologic, precum și a facilităților de care pot beneficia agenții economici care își
desfășoară activitatea în parcul științific și tehnologic, menționate la art. 10, respectiv la art. 11 din
ordonanță, cu specificarea surselor estimate și a valorilor aferente.
Art. 6. — (1) În scopul autorizării parcului științific și tehnologic se constituie în cadrul
Autorității Naționale pentru Cercetare Științifică o comisie de autorizare și evaluare a parcurilor
științifice și tehnologice, denumită în continuare Comisia de autorizare, alcătuită din 5 membri
specialiști în domeniul infrastructurii de inovare și transfer tehnologic, care analizează și evaluează
cererea de autorizare și documentația depuse, și o comisie de soluționare a contestațiilor, formată
din 3 membri.
(2) Comisiile sunt asistate de un secretariat tehnic.
(3) Membrii comisiilor și secretariatul tehnic sunt numiți prin decizie a conducătorului Autorității
Naționale pentru Cercetare Științifică.
Art. 7. — (1) Cererea de autorizare și documentația pentru autorizarea parcului științific și
tehnologic se depun la secretariatul tehnic al Comisiei de autorizare, asigurat de Autoritatea
Națională pentru Cercetare Științifică, prin direcția ce are atribuții în domeniul infrastructurii de
inovare și transfer tehnologic.
(2) Comisia de autorizare analizează și evaluează documentația prezentată în vederea
autorizării parcului științific și tehnologic și stabilește dacă aceasta îndeplinește cumulativ condițiile
prevăzute la art. 6 alin. (2) și (3) din ordonanță.
(3) În cazul în care Comisia de autorizare constată că documentația prezentată este
incompletă, solicită administratorului completarea acesteia în termen de 30 de zile.
Art. 8. — (1) În urma analizei și evaluării documentației, Comisia de autorizare prezintă spre
avizare președintelui Autorității Naționale pentru Cercetare Științifică, în termen de 45 de zile de la
primirea documentației complete, un referat detaliat privind rezultatele analizei efectuate, prin care
se propune aprobarea sau respingerea cererii de autorizare a parcului științific și tehnologic.
(2) Respingerea cererii de autorizare a parcului științific și tehnologic are la bază unul dintre
următoarele motive:
a) la solicitarea Comisiei de autorizare de completare a documentelor lipsă și/sau neconforme,
administratorul nu a prezentat în termen documentele solicitate;
b) nu sunt îndeplinite cumulativ condițiile menționate la art. 6 alin. (2) și (3) din ordonanță.
(3) Propunerea de respingere a cererii de autorizare a parcului științific și tehnologic se
comunică de către Comisia de autorizare, în scris, administratorului, în termen de 10 zile de la
respingerea cererii, care are drept de contestație în termen de 10 zile de la data comunicării. Se
stabilește ca dată a comunicării data poștei de pe confirmarea de primire, la care propunerea de
respingere a fost primită de administrator.
Art. 9. — (1) Contestațiile se depun la secretariatul tehnic al Comisiei de soluționare a
contestațiilor.
(2) Analizarea și soluționarea contestațiilor se fac de către Comisia de soluționare a
contestațiilor.
(3) Rezultatul contestației este prezentat președintelui Autorității Naționale pentru Cercetare
Științifică spre avizare și se comunică administratorului în termen de maximum 30 de zile de la
data depunerii acesteia. Decizia de respingere a contestației este finală și nu sunt admise
contestații administrative ulterioare.
(4) În cazul în care este nemulțumit de rezultatul soluționării contestației, administratorul se
poate adresa instanței de contencios administrativ competente, în conformitate cu prevederile Legii
contenciosului administrativ nr. 554/2004, cu modificările și completările ulterioare.
Art. 10. — Președintele Autorității Naționale pentru Cercetare Științifică acordă, prin decizie,
autorizația de funcționare a parcului științific și tehnologic, în termen de 20 de zile de la data
avizării referatului prin care Comisia de autorizare propune aprobarea cererii de autorizare.
CAPITOLUL III
Suspendarea și/sau anularea autorizației de funcționare a parcurilor științifice și tehnologice
Art. 11. — (1) La interval de 2 ani sau atunci când se consideră necesar, Autoritatea
Națională pentru Cercetare Științifică, prin Comisia de autorizare, evaluează activitatea desfășurată
în parcul științific și tehnologic. Evaluarea se bazează pe raportul de activitate întocmit de
administratorul parcului științific și tehnologic și avizat de consiliul de conducere al asocierii în
participațiune și rezultatele constatărilor Comisiei de autorizare în parcul științific și tehnologic.
Administratorul trebuie să ofere toate informațiile solicitate.
(2) Vizitele Comisiei de autorizare vor fi anunțate în scris administratorului cu cel puțin 10 zile
înainte. Data stabilită poate fi modificată o singură dată.

MONITORUL OFICIAL AL ROMÂNIEI, PARTEA I, Nr. 801/25.IX.2006
Art. 12. — Evaluarea activității parcului științific și tehnologic se referă la menținerea la nivelul
aprobat la autorizare și respectarea criteriilor prevăzute în documentația depusă pentru obținerea
autorizației de funcționare a parcului științific și tehnologic, urmărindu-se:
a) stabilitatea structurii asocierii în participațiune, inclusiv a aportului participativ; se vor analiza
schimbările în structura asocierii în participațiune și în patrimoniul asociat, diminuări sau creșteri,
precum și respectarea condițiilor de modificare a componenței asocierii în participațiune prevăzute
la art. 13 alin. (3) din ordonanță;
b) îndeplinirea cantitativă și calitativă a obiectivelor economico-sociale prevăzute în
documentația de autorizare;
c) asigurarea corespunzătoare a locațiilor și dotărilor;
d) situația economică a administrării parcului științific și tehnologic, prin analiza evoluției
financiare;
e) corectitudinea aplicării Procedurii de admitere în parcul științific și tehnologic a agenților
economici;
f) numărul de agenți economici care își desfășoară activitatea în parcul științific și tehnologic.
Art. 13. — Comisia de autorizare întocmește, în termen de 15 zile de la data la care s-a
efectuat vizita în parcul științific și tehnologic, un raport privind rezultatul evaluării, pe care îl
prezintă spre avizare președintelui Autorității Naționale pentru Cercetare Științifică, prin care se
propune: menținerea autorizației de funcționare, suspendarea sau anularea autorizației de
funcționare a parcului științific și tehnologic.
Art. 14. — (1) Dacă activitatea desfășurată în parcul științific și tehnologic îndeplinește criteriile
menționate la art. 12 din prezenta metodologie, Comisia de autorizare propune în raportul de
evaluare pe care îl prezintă președintelui Autorității Naționale pentru Cercetare Științifică
menținerea autorizației de funcționare.
(2) După avizarea raportului de către președintele Autorității Naționale pentru Cercetare
Științifică, Comisia de autorizare comunică administratorului, în termen de 10 zile de la data
avizării, menținerea autorizației de funcționare.
Art. 15. — (1) Comisia de autorizare propune în raportul de evaluare pe care îl prezintă
președintelui Autorității Naționale pentru Cercetare Științifică suspendarea autorizației de funcționare
a parcului științific și tehnologic pentru o perioadă de 6 luni, dacă, în urma evaluării activității
desfășurate în parcul științific și tehnologic, constată îndeplinirea parțială a criteriilor menționate la
art. 12 din prezenta metodologie.
(2) Președintele Autorității Naționale pentru Cercetare Științifică suspendă, prin decizie,
autorizația de funcționare a parcului științific și tehnologic pentru o perioadă de 6 luni, cu
respectarea termenului prevăzut la art. 13 alin. (1) din ordonanță.
Art. 16. — (1) Cu 15 zile înainte de data la care expiră perioada de suspendare, Comisia de
autorizare reia procedura de evaluare a activității parcului științific și tehnologic, conform art. 11,
12 și 13 din prezenta metodologie.
(2) Dacă activitatea desfășurată în parcul științific și tehnologic nu îndeplinește nici la sfârșitul
perioadei de suspendare criteriile menționate la art. 12 din prezenta metodologie, Comisia de
autorizare propune anularea autorizației de funcționare, conform procedurii menționate la art. 17
din prezenta metodologie.
Art. 17. — (1) Comisia de autorizare propune în raportul de evaluare pe care îl prezintă
președintelui Autorității Naționale pentru Cercetare Științifică anularea autorizației de funcționare
dacă, în urma evaluării activității desfășurate în parcul științific și tehnologic, constată retragerea
din asocierea în participațiune a instituției de învățământ superior și/sau a unității de cercetaredezvoltare ori nerespectarea criteriilor prevăzute la art. 12 din prezenta metodologie.
(2) Președintele Autorității Naționale pentru Cercetare Științifică anulează prin decizie autorizația
de funcționare a parcului științific și tehnologic, cu respectarea termenului prevăzut la art. 13
alin. (1) din ordonanță.
Art. 18. — În cazul anulării autorizației de funcționare, patrimoniul parcului științific și
tehnologic, precum și cotele-părți din beneficiile și/sau pierderile acestuia se suportă de către
parteneri, în conformitate cu clauzele din contractul de asociere în participațiune.
CAPITOLUL IV
Dispoziții finale
Art. 19. — Orice comunicare, solicitare sau notificare între Autoritatea Națională pentru
Cercetare Științifică și administrator se realizează sub formă de document scris.

7

8

MONITORUL OFICIAL AL ROMÂNIEI, PARTEA I, Nr. 801/25.IX.2006
ANEXĂ*)
la metodologie

*) Anexa la metodologie este reprodusă în facsimil.

MONITORUL OFICIAL AL ROMÂNIEI, PARTEA I, Nr. 801/25.IX.2006

9

10

MONITORUL OFICIAL AL ROMÂNIEI, PARTEA I, Nr. 801/25.IX.2006

MONITORUL OFICIAL AL ROMÂNIEI, PARTEA I, Nr. 801/25.IX.2006

11

12

MONITORUL OFICIAL AL ROMÂNIEI, PARTEA I, Nr. 801/25.IX.2006

MONITORUL OFICIAL AL ROMÂNIEI, PARTEA I, Nr. 801/25.IX.2006

13

14

MONITORUL OFICIAL AL ROMÂNIEI, PARTEA I, Nr. 801/25.IX.2006

ANEXA Nr. 2

PROCEDURA
de admitere în parcul științific și tehnologic a agenților economici
Art. 1. — Prezenta procedură s-a elaborat în conformitate cu prevederile art. 7 lit. c) din Ordonanța
Guvernului nr. 14/2002 privind constituirea și funcționarea parcurilor științifice și tehnologice, aprobată cu modificări
și completări prin Legea nr. 50/2003, denumită în continuare ordonanță, și reglementează modalitățile de admitere
în parcul științific și tehnologic a agenților economici.
Art. 2. — Agenții economici admiși în parcul științific și tehnologic pot fi persoane juridice, indiferent de
forma de proprietate și de forma de organizare, investitori români sau străini, care doresc să desfășoare
activități specifice profilului parcului științific și tehnologic.
Art. 3. — Îndeplinesc criteriile generale de admitere în parcul științific și tehnologic toți agenții economici
menționați la art. 2, care nu se află în una dintre următoarele situații:
a) sunt declarați, conform legii, în stare de încetare de plăți;
b) plățile/conturile le sunt blocate conform unei hotărâri judecătorești;
c) se fac vinovați de declarații inexacte, cu rea-credință, cu privire la informațiile solicitate de administrator,
în vederea admiterii în parc;
d) au încălcat în mod grav, cu rea-credință, prevederile unui alt contract comercial încheiat anterior cu alt partener.
Art. 4. — Criteriile specifice pe care trebuie să le îndeplinească agenții economici pentru admiterea în
parcul științific și tehnologic sunt:
a) să desfășoare activități specifice sau complementare, conexe profilului parcului științific și tehnologic,
conform art. 1 alin. (2) din ordonanță și în acord cu domeniile tehnologice pentru care funcționează parcul;
b) să dispună de capacitatea calificată a personalului angajat și atras în colaborare pentru domeniile și
obiectivele în care va acționa;
c) să aibă un plan de afaceri elaborat în care să se regăsească activități specifice parcului științific și tehnologic.
Art. 5. — Documentația necesară admiterii agenților economici în parcul științific și tehnologic se depune
la administrator și va cuprinde:
a) cerere semnată de reprezentantul legal al agentului economic;
b) fișa de admitere în parcul științific și tehnologic a agenților economici, conform anexei la prezenta procedură;
c) actul de înființare a societății comerciale;
d) statutul societății comerciale;
e) dovada înscrierii la registrul comerțului;
f) planul de afaceri;
g) bilanțul contabil sau ultima raportare economico-financiară;
h) declarație pe propria răspundere că nu se află în una dintre situațiile prevăzute la art. 3 din prezenta procedură.
Art. 6. — (1) În parcul științific și tehnologic pot fi admise societăți comeciale înființate prin inițiativa unei
persoane fizice sau a unui colectiv care are experiența activității de cercetare, fabricație ori servicii în domeniul
în care activează parcul și care vor să desfășoare activități economice conforme cu prevederile ordonanței.
(2) Pentru admiterea societății comerciale în parcul științific și tehnologic, inițiatorul va prezenta
administratorului documentația menționată la art. 5 din prezenta procedură.
Art. 7. — În cazul în care documentația este incompletă, administratorul va solicita completarea acesteia
în termen de 10 zile.
Art. 8. — Administratorul analizează documentația prezentată și selectează solicitările agenților economici
de admitere în parcul științific și tehnologic, conform criteriilor de eligibilitate generale și specifice menționate
la art. 3 și 4 din prezenta procedură.
Art. 9. — Fiecare solicitare a agenților economici de a fi admiși în parcul științific și tehnologic, selectată
de administrator conform art. 9 lit. c) din ordonanță, se evaluează și se analizează separat de către o
comisie formată din:
a) directorul și directorul economic ai administratorului parcului științific și tehnologic;
b) reprezentantul fiecărui asociat.
Art. 10. — Rezultatul evaluării comisiei, admis sau respins, va fi comunicat în scris agentului economic, în
termen de 30 de zile de la depunerea documentației complete. Agenților economici respinși li se vor
comunica și motivele neadmiterii în parcul științific și tehnologic.
Art. 11. — Agenții economici respinși pot depune contestație la administrator în termen de 5 zile, urmând
ca soluționarea acesteia să se facă de către comisie în termen de 10 zile.
Art. 12. — Administratorul va încheia cu fiecare agent economic admis un contract care va cuprinde
obligatoriu clauze privind asigurarea terenului, spațiilor, dotărilor și serviciilor necesare desfășurării activității
acestuia, precum și obligațiile menționate la art. 9 lit. d) și facilitățile menționate la art. 11 din ordonanță.

MONITORUL OFICIAL AL ROMÂNIEI, PARTEA I, Nr. 801/25.IX.2006

15
ANEXĂ*)
la procedură

*) Anexa la procedură este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 801/25.IX.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 801/25.IX.2006 conține 16 pagini.

Prețul: 1,15 lei

&JUYDGY|119772]
ISSN 1453—4495

