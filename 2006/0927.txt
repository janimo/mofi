PARTEA

Anul 174 (XVIII) — Nr. 927

I

LEGI, DECRETE, HOTĂRÂRI ȘI ALTE ACTE

Miercuri, 15 noiembrie 2006

SUMAR
Nr.

Pagina

Nr.

Pagina
DECIZII ALE PRIMULUI-MINISTRU

DECRETE
1.218. — Decret privind conferirea Semnului onorific În
Serviciul Patriei unor ofițeri din Serviciul de
Informații Externe ......................................................

192.
1–2

DECIZII ALE CURȚII CONSTITUȚIONALE

— Decizie privind numirea domnului Anghel Ion în
funcția publică de secretar general al Ministerului
Mediului și Gospodăririi Apelor ................................

5

ACTE ALE BĂNCII NAȚIONALE A ROMÂNIEI

Decizia nr. 652 din 5 octombrie 2006 referitoare la excepția
de neconstituționalitate a dispozițiilor art. 205 și
206 din Codul penal .................................................
Decizia nr. 654 din 5 octombrie 2006 referitoare la excepția
de neconstituționalitate a dispozițiilor art. 278 1
alin. 7 din Codul de procedură penală .................

2–3

6. — Regulament privind emiterea și utilizarea
instrumentelor de plată electronică și relațiile dintre
participanții la tranzacțiile cu aceste instrumente ...

5–26

REPUBLICĂRI
3–4

Legea muzeelor și a colecțiilor publice nr. 311/2003 .......

27–31

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unor ofițeri
din Serviciul de Informații Externe
În temeiul prevederilor art. 94 lit. a) și ale art.100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările ulterioare,
având în vedere propunerile directorului Serviciului de Informații Externe,
Președintele României

d e c r e t e a z ă:

Art. 1. — Pe data de 1 decembrie 2006 se conferă

Art. 2. — Pe data de 1 decembrie 2006 se conferă

Semnul onorific În Serviciul Patriei, pentru 15 ani de

Semnul onorific În Serviciul Patriei, pentru 20 de ani de

activitate în domeniile apărării, ordinii publice și siguranței

activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor

naționale, pentru rezultate meritorii în îndeplinirea atribuțiilor

și în pregătirea profesională, ofițerilor prevăzuți în anexa

și în pregătirea profesională, ofițerilor prevăzuți în anexa

nr. 1.

nr. 2.

2

MONITORUL OFICIAL AL ROMÂNIEI, PARTEA I, Nr. 927/15.XI.2006

Art. 3. — Pe data de 1 decembrie 2006 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor

și în pregătirea profesională, ofițerilor prevăzuți în anexa
nr. 3
Art. 4. — Anexele nr. 1—3*) fac parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU
București, 1 noiembrie 2006.
Nr. 1.218.
*) Anexele nr. 1—3 se comunică instituțiilor interesate.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 652
din 5 octombrie 2006

referitoare la excepția de neconstituționalitate a dispozițiilor art. 205 și 206 din Codul penal
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 205 și 206 din Codul penal,
excepție ridicată de Marin Badea în Dosarul nr. 72/2006 al
Judecătoriei Călărași.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, arătând că art. 205 și 206 din Codul penal au
fost abrogate prin art. I pct. 56 din Legea nr. 278/2006.
C U R T E A,

având în vedere actele și lucrările dosarului, reține
următoarele:
Prin Încheierea din 8 mai 2006, pronunțată în Dosarul
nr. 72/2006, Judecătoria Călărași a sesizat Curtea
Constituțională cu excepția de neconstituționalitate a
dispozițiilor art. 205 și 206 din Codul penal, excepție
ridicată de Marin Badea în dosarul menționat.
În motivarea excepției de neconstituționalitate autorul
acesteia arată că, fiind redactor șef al unei publicații, a
procedat la informarea cititorilor acesteia cu aspecte pe
care le-a apreciat ca fiind de interes public, în virtutea
libertății de exprimare conferite de Constituție. Întrucât în
acest mod nu a făcut altceva decât să își exprime o
opinie, consideră că trimiterea sa în judecată, în temeiul
art. 206 din Codul penal, este nelegală. Totodată,
apreciază că, față de dispozițiile art. 30 alin. (8) din Legea
fundamentală, potrivit cărora îrăspunderea civilă pentru

informația sau pentru creația adusă la cunoștință publică revine
editorului sau realizatorului, autorului, organizatorului
manifestării artistice, proprietarului mijlocului de multiplicare, al
postului de radio sau de televiziune, în condițiile legii. Delictele
de presă se stabilesc prin lege“, poate fi tras la răspundere,
eventual, printr-o acțiune civilă, și nicidecum penală.
Judecătoria Călărași consideră că excepția de
neconstituționalitate este neîntemeiată, întrucât îstabilirea
prin lege a unor restrângeri sau sancțiuni nu este
incompatibilă nici cu libertatea de exprimare și nici cu
dreptul persoanei de a avea acces la orice informație de
interes public, atâta vreme cât acestea sunt absolut
necesare pentru apărarea onoarei și demnității persoanei“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, arătând totodată că cele două texte de
lege criticate au fost abrogate prin dispozițiile Legii
nr. 278/2006.
Avocatul Poporului, referindu-se și la jurisprudența
Curții Constituționale în materie, consideră că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10

MONITORUL OFICIAL AL ROMÂNIEI, PARTEA I, Nr. 927/15.XI.2006
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile din Codul penal cuprinse în art. 205 privind
infracțiunea de insultă și în art. 206 privind infracțiunea de
calomnie.
Dispozițiile constituționale invocate în motivarea excepției
sunt cele ale art. 30 alin. (1) și alin. (8) privind
inviolabilitatea libertății de exprimare, respectiv titularii
răspunderii civile pentru informația sau pentru creația adusă
la cunoștință publică.
Examinând excepția de neconstituționalitate astfel cum a
fost ridicată, Curtea constată că, ulterior sesizării sale prin
Încheierea din 8 mai 2006, prevederile art. 205 și 206 din

3

Codul penal au fost abrogate expres, prin art. I pct. 56 din
Legea nr. 278/2006 pentru modificarea și completarea
Codului penal, precum și pentru modificarea și completarea
altor legi, publicată în Monitorul Oficial al României, Partea I,
nr. 601 din 12 iulie 2006. Așa fiind și având în vedere
dispozițiile art. 29 alin. (1) din Legea nr. 47/1992, potrivit
cărora îCurtea Constituțională decide asupra excepțiilor
ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare
[...]“, excepția de neconstituționalitate a devenit inadmisibilă.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 205 și 206 din Codul penal,
excepție ridicată de Marin Badea în Dosarul nr. 72/2006 al Judecătoriei Călărași.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 654
din 5 octombrie 2006

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 278 1 alin. 7 din Codul de
procedură penală, excepție ridicată de Faur Nistor Isai în
Dosarul nr. 2.590/2006 al Judecătoriei Arad.
La apelul nominal se constată lipsa autorului excepției,
față de care procedura de citare este legal îndeplinită.
Magistratul-asistent referă Curții că pe dovada de
îndeplinire a procedurii de citare autorul excepției a
menționat faptul că solicită judecarea cauzei în lipsă.
Reprezentantul Ministerului Public pune concluzii de
respingere a excepției de neconstituționalitate ca neîntemeiată,
cu referire la jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:

Prin Încheierea din 15 mai 2006, pronunțată în Dosarul
nr. 2.590/2006, Judecătoria Arad a sesizat Curtea
Constituțională cu excepția de neconstituționalitate a
dispozițiilor art. 2781 alin. 7 din Codul de procedură penală,
excepție ridicată de Faur Nistor Isai în dosarul menționat.
În motivarea excepției de neconstituționalitate se
susține, în esență, că textul de lege criticat încalcă dreptul
la un proces echitabil consacrat de normele constituționale,
precum și de cele ale Convenției pentru apărarea
drepturilor omului și a libertăților fundamentale invocate,
prin aceea că nu permite proba cu martori, cel care a
făcut plângerea împotriva rezoluțiilor sau ordonanțelor
procurorului de netrimitere în judecată având dreptul de a
depune ca probe, potrivit textului de lege criticat, numai
îînscrisuri noi“. Totodată, se arată că se încalcă egalitatea
în drepturi, precum și normele constituționale privind
înfăptuirea justiției, prin aceea că, îîn unele situații identice
de cercetare a procurorilor, unii făptuitori sunt cercetați
penal, iar alți făptuitori primesc soluții de neîncepere a
urmăririi penale, deși cei care au dreptul să judece
persoanele sunt magistrații judecători“.
Judecătoria Arad consideră că excepția de neconstituționalitate este neîntemeiată, întrucât prevederile legale
criticate nu urmăresc îngrădirea libertăților constituționale
ale părții.

4

MONITORUL OFICIAL AL ROMÂNIEI, PARTEA I, Nr. 927/15.XI.2006

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, referindu-se și la jurisprudența Curții
Constituționale în materie, apreciază că excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate nu contravin niciunui text din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 2781 alin. 7 din Codul de procedură penală, potrivit
căruia îJudecătorul, soluționând plângerea, verifică rezoluția
sau ordonanța atacată, pe baza lucrărilor și a materialului din
dosarul cauzei și a oricăror înscrisuri noi prezentate“.
Dispozițiile constituționale pretins încălcate sunt cuprinse
în art. 11, privind dreptul internațional și dreptul intern, în
art. 20, referitor la tratatele internaționale privind drepturile
omului, în art. 16, privind egalitatea în drepturi, în art. 21
alin. (3), privind dreptul la un proces echitabil, și în art. 124
alin. (2), privind unicitatea, imparțialitatea și egalitatea
pentru toți a justiției. Se invocă, de asemenea, încălcarea
art. 6 paragraful 1 din Convenția pentru apărarea
drepturilor omului și a libertăților fundamentale, privind
dreptul la un proces echitabil.
Examinând excepția astfel cum a fost formulată, Curtea
constată că s-a mai pronunțat în jurisprudența sa asupra
constituționalității art. 2781 alin. 7 din Codul de procedură
penală, prin raportare la dispozițiile art. 11, 20 și 21 din
Legea fundamentală, precum și prin raportare la art. 6

paragraful 1 din Convenția pentru apărarea drepturilor
omului și a libertăților fundamentale, și față de motivări
similare. În acest sens este, de exemplu, Decizia nr. 165
din 28 februarie 2006, publicată în Monitorul Oficial al
României, Partea I, nr. 300 din 4 aprilie 2006, prin care
Curtea Constituțională, respingând ca neîntemeiată excepția
de neconstituționalitate, a statuat următoarele: îLimitarea
mijloacelor de probă care pot fi administrate la judecarea
plângerii împotriva rezoluțiilor sau a ordonanțelor
procurorului de netrimitere în judecată este justificată
având în vedere natura juridică a acestei plângeri, care nu
vizează judecarea propriu-zisă a cauzei penale, ci constituie
un mijloc procedural prin care se realizează un examen,
sub aspectul legalității, al rezoluției sau al ordonanței
procurorului atacate. Ca urmare, este firesc ca, în vederea
soluționării plângerii, instanța să verifice, pe baza lucrărilor
și a materialului existente în dosarul cauzei, care au fost
avute în vedere de procuror la emiterea ordonanței sau a
rezoluției de netrimitere în judecată atacate, dacă această
soluție a fost sau nu dispusă cu respectarea dispozițiilor
legale.“
Întrucât nu au intervenit elemente noi care să justifice
schimbarea jurisprudenței Curții, cele statuate prin decizia
menționată își păstrează valabilitatea.
Nu poate fi reținută, de asemenea, nici critica în sensul
că se încalcă egalitatea în drepturi și normele
constituționale privind înfăptuirea justiției prin aceea că
procurorii pot dispune, ca urmare a cercetărilor efectuate,
soluții de începere sau de neîncepere a urmăririi penale,
după caz, îdeși cei care au dreptul să judece persoanele
sunt magistrații judecători“. Curtea constată în acest sens
că atât în cazul începerii urmăririi penale și al trimiterii în
judecată, prin rechizitoriu, cât și al soluției de neîncepere a
urmăririi penale, atacată pe calea plângerii, instanța de
judecată este cea care apreciază asupra legalității cercetării
efectuate în cauză, respectiv asupra actelor emise de
procuror. Aceasta este, de altfel, chiar rațiunea introducerii
în Codul de procedură penală, prin Legea nr. 281 din
24 iunie 2003, publicată în Monitorul Oficial al României,
Partea I, nr. 468 din 1 iulie 2003, a dispozițiilor art. 2781.
În temeiul acestui text legal, instanțele judecătorești,
singurele autorități prin a căror activitate se realizează
justiția [art. 126 alin. (1) din Constituție], verifică soluțiile de
netrimitere în judecată pronunțate de procuror, confirmându-le
sau infirmându-le, după caz.

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 din Codul de procedură penală, excepție
ridicată de Faur Nistor Isai în Dosarul nr. 2.590/2006 al Judecătoriei Arad.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 927/15.XI.2006

5

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Anghel Ion în funcția publică
de secretar general al Ministerului Mediului și Gospodăririi Apelor
Având în vedere:
— Adresa nr. 1.064.497 din 20 septembrie 2006 a Agenției Naționale
a Funcționarilor Publici, prin care a fost comunicat Procesul-verbal încheiat
în data de 20 septembrie 2006 în urma desfășurării concursului organizat
pentru ocuparea funcției publice vacante corespunzătoare categoriei înalților
funcționari publici de secretar general din cadrul Ministerului Mediului și
Gospodăririi Apelor;
— prevederile art. IV și VIII din Legea nr. 251/2006 pentru modificarea
și completarea Legii nr. 188/1999 privind Statutul funcționarilor publici,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, precum și al art. 18 alin. (1) lit. b) și
al art. 54 alin. (1) din Legea nr. 188/1999 privind Statutul funcționarilor
publici, republicată, cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Anghel Ion se numește în funcția publică de secretar general al Ministerului
Mediului și Gospodăririi Apelor.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Ion-Mircea Plângu
București, 14 noiembrie 2006.
Nr. 192.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

REGULAMENT
privind emiterea și utilizarea instrumentelor de plată electronică și relațiile dintre participanții
la tranzacțiile cu aceste instrumente
Având în vedere prevederile art. 22 alin. (1) și (2) din Legea nr. 312/2004 privind Statutul Băncii Naționale a
României, ale art. 56 din Legea nr. 58/1998 privind activitatea bancară, republicată, cu modificările ulterioare, și ale art. 7
alin. (2) din Ordonanța Guvernului nr. 28/2006 privind reglementarea unor măsuri financiar-fiscale, aprobată cu modificări
și completări prin Legea nr. 266/2006,
în temeiul art. 48 alin. (2) din Legea nr. 312/2004 și al art. 72 din Ordonanța Guvernului nr. 28/2006, aprobată cu
modificări și completări prin Legea nr. 266/2006,
Banca Națională a României emite prezentul regulament.
CAPITOLUL I
Dispoziții generale
Art. 1. — Prezentul regulament se aplică instituțiilor de
credit, persoane juridice române, sucursalelor din România
ale instituțiilor de credit, persoane juridice străine, denumite
în continuare instituții de credit, instituțiilor financiare
nebancare persoane juridice române și sucursalelor din
România ale instituțiilor financiare nebancare străine

înscrise în Registrul general ținut de Banca Națională a
României, denumite în continuare instituții financiare
nebancare, precum și participanților la tranzacțiile cu
instrumente de plată electronică și are ca obiect
reglementarea emiterii și utilizării pe teritoriul României a
instrumentelor de plată electronică, precum și monitorizarea
activității cu aceste instrumente și a condițiilor care trebuie
îndeplinite de emitenți, de instituțiile acceptante și de alți
participanți la desfășurarea acestor activități de plăți pe

6

MONITORUL OFICIAL AL ROMÂNIEI, PARTEA I, Nr. 927/15.XI.2006

teritoriul României, indiferent de moneda în care sunt
emise/denominate aceste instrumente.
Art. 2. — În înțelesul prezentului regulament, termenii și
expresiile de mai jos au următoarele semnificații:
1. Cardul emis de o instituție de credit este un instrument
de plată electronică, respectiv un suport de informație
standardizat, securizat și individualizat, care permite
deținătorului său să folosească disponibilitățile bănești
proprii dintr-un cont deschis pe numele său la emitentul
cardului și/sau să utilizeze o linie de credit, în limita unui
plafon stabilit în prealabil, deschisă de emitent în favoarea
deținătorului cardului, în vederea efectuării uneia sau mai
multora dintre următoarele operațiuni:
a) retragerea sau depunerea de numerar de la
terminale precum distribuitoarele de numerar și/sau ATM,
de la ghișeele emitentului/instituției acceptante sau de la
sediul unei instituții, obligată prin contract să accepte
instrumentul de plată electronică, respectiv încărcarea și
descărcarea unităților valorice în cazul monedei electronice;
b) plata bunurilor achiziționate și/sau serviciilor prestate
de comercianții acceptanți și/sau emitenți (de exemplu,
plata serviciilor prestate de companii în domeniul telefoniei
mobile, fixe, transmisii de date, servicii de televiziune și
internet sau de către alți furnizori de utilități), precum și
plata obligațiilor către autoritățile administrației publice,
reprezentând impozite, taxe, amenzi, penalități etc., prin
intermediul imprinterelor, terminalelor POS, ATM sau prin
alte medii electronice;
c) transferurile de fonduri.
În raport de funcțiile acestora, se pot identifica cel puțin
următoarele tipuri de carduri:
(i) cardul de debit este cardul prin intermediul căruia
utilizatorul dispune doar de disponibilitățile bănești
proprii existente într-un cont deschis la emitent
pentru efectuarea operațiunilor prevăzute la pct. 1;
(ii) cardul de debit cu facilitate de descoperit de cont
este cardul prin intermediul căruia utilizatorul poate
dispune, pentru efectuarea operațiunilor prevăzute
la pct. 1, pe lângă disponibilitățile bănești proprii
existente într-un cont deschis la emitent, și de o
anumită sumă, respectiv o facilitate de descoperit
de cont, în limita unui plafon predeterminat,
acordată, de regulă, în situația în care drepturile
bănești ale deținătorului sunt virate regulat în
contul de card;
(iii) cardul de credit este cardul prin intermediul căruia
utilizatorul dispune de disponibilitățile bănești ale
emitentului, oferite sub forma unei linii de credit,
care îi permit utilizatorului efectuarea operațiunilor
prevăzute la pct. 1, în limita unui plafon stabilit în
prealabil;
(iv) cardul de numerar este cardul utilizabil doar la
ATM sau la distribuitoare de numerar pentru
retragere de numerar.
În raport de prezența fizică a cardului, tranzacțiile prin
card pot fi clasificate astfel:
(i) tranzacții unde cardul este prezent — locații
comerciale tradiționale, ATM și ghișee de bancă —
reprezintă acele tranzacții unde banda magnetică a
cardului sau cipul cardului este citită/citit electronic
sau unde se obține amprenta elementelor
confecționate în relief a cardului pe chitanță cu
ajutorul imprinterului mecanic;
(ii) tranzacții unde cardul nu este prezent reprezintă
tranzacțiile ordonate prin telefon, poștă, internet,
unde nu există dovada participării fizice a cardului,
însă deținătorul trebuie să furnizeze parole sau
coduri, de exemplu, Card Verification Value
(CVV2), parola e-commerce etc.

2. Cardul emis de o instituție financiară nebancară este un
instrument de plată electronică, respectiv un suport de
informații standardizat, ce permite deținătorului persoană
fizică efectuarea de retrageri de numerar și/sau de plăți din
disponibilități bănești puse la dispoziție de instituția
financiară nebancară sub forma unei linii de credit
alimentate din contul acesteia deschis la o instituție de
credit. Acest card nu acordă deținătorului accesul la un
cont propriu deschis la o instituție de credit. Instituția
financiară nebancară emitentă a cardului deschide
deținătorilor doar conturi de evidență.
Instituțiile financiare nebancare pot emite și administra
carduri de credit doar în derularea activităților aferente
creditelor de consum.
3. Cardul de comerciant este instrumentul emis de un
comerciant sau de un grup de comercianți clientului lor,
pentru a permite acestuia achiziționarea de bunuri și
servicii exclusiv de la comercianții emitenți sau de la cei
care acceptă cardul pe bază de contract. Cardul de
comerciant nu acordă clientului accesul la un cont deschis
la o instituție de credit, ci folosește la evidențierea valorii
bunurilor și serviciilor achiziționate pe o anumită perioadă
de timp de către un client. Acest tip de instrument nu se
încadrează în categoria instrumentelor de plată electronică.
4. Cardul co-branded este cardul emis de un emitent
împreună cu o entitate care, de regulă, are ca obiect
principal de activitate comerțul sau prestările de servicii.
Cardul co-branded este rezultatul asocierii a 2 parteneri,
emitent și, de regulă, comerciant, care pot împărți veniturile
rezultate din asociere, putând furniza deținătorului/
utilizatorului reduceri speciale la vânzarea de produse/
prestarea de servicii de către comerciantul/prestatorul de
servicii partener al emitentului.
5. Cardul hibrid (dual card) este cardul care conține atât
bandă magnetică, cât și microprocesor și care permite
efectuarea unor operațiuni combinate, specifice fiecărui tip
de card.
6. Codul de identificare al emitentului (Issuer Identification
Number — IIN) este un cod inalienabil, atribuit oricărui card
în vederea identificării emitentului/autentificării tranzacției. În
cazul emitenților bănci, acesta se numește BIN (Bank
Identification Number).
7. Codul personal de identificare aferent unui card
(Personal Identification Number — PIN) este codul personal
atribuit biunivoc de către emitent unui deținător de card,
cod care permite identificarea deținătorului cardului atunci
când se utilizează un terminal; atunci când plata cu card
se poate face prin transfer electronic de date, PIN poate fi
considerat echivalentul electronic al semnăturii utilizatorului
cardului.
8. Comerciantul acceptant este entitatea care acceptă
cardul și/sau instrumentul de tip monedă electronică
(e-money) ca mijloc de plată, pe baza unui contract
încheiat anterior cu o instituție acceptantă. În sensul
prezentului regulament, sunt asimilate comercianților
acceptanți și entitățile care nu au calitatea de comerciant.
9. Deținătorul este persoana fizică sau juridică,
rezidentă sau nerezidentă, care, conform contractului
încheiat cu emitentul, deține un instrument de plată
electronică emis pe numele său sau, în cazul
instrumentelor de plată electronică cu acces la distanță,
deține un nume de utilizator/parolă/cod sau orice alt
element similar care să permită emitentului identificarea
acestuia.
10. Emitentul este o instituție de credit sau o instituție
financiară nebancară care emite și pune la dispoziție

MONITORUL OFICIAL AL ROMÂNIEI, PARTEA I, Nr. 927/15.XI.2006
deținătorului un instrument de plată electronică, pe baza
unui contract încheiat cu acesta.
11. Instituția acceptantă este o instituție de credit sau o
instituție financiară nebancară care oferă comercianților
acceptanți servicii de acceptare la plată a cardurilor și/sau
a instrumentelor de plată de tip monedă electronică
(e-money), în baza unui contract încheiat în prealabil între
aceasta și comerciantul acceptant, precum și servicii de
eliberare de numerar la ghișeele sale și în rețeaua proprie
de terminale deținătorilor. În cazul instrumentelor de plată
electronică de tipul cardului, instituția acceptantă poate fi și
emitentul instrumentului de plată. În cazul instrumentelor de
plată electronică cu acces la distanță de tipul aplicațiilor
informatice home-banking, internet-banking și mobilebanking, instituția acceptantă este întotdeauna și emitentul
instrumentului de plată electronică respectiv, aceasta
furnizând serviciile specifice acestor instrumente de plată
electronică numai deținătorilor.
12. Imprinter, denumit conform uzanțelor internaționale
imprinter voucher, este dispozitivul mecanic ce permite
preluarea unei amprente a elementelor confecționate în
relief pe aversul cardului, pe suprafața unui document pe
suport hârtie care certifică executarea tranzacției, de obicei
o chitanță (voucher), care urmează să fie semnat de către
utilizator.
13. Instrumentul de plată electronică este instrumentul
care permite utilizatorului să efectueze operațiuni de tipul
celor prevăzute la pct. 1, în această categorie fiind incluse
cardurile, instrumentele de plată cu acces la distanță și
cele de tip monedă electronică (e-money).
14. Instrumentul de plată de tip monedă electronică
(e-money) este instrumentul de plată electronică
reîncărcabil sau nu, altul decât instrumentul de plată cu
acces la distanță, cum ar fi un chip-card, o memorie a
unui computer sau un alt dispozitiv electronic, pe care sunt
stocate electronic unități monetare, permițând deținătorului
său să efectueze operațiunile prevăzute la pct. 1, și care
este acceptat la plată și de alte entități în afara
emitentului, valoarea monetară stocată pe instrument fiind
în mod obligatoriu egală cu suma primită de emitent de la
deținător, respectiv utilizator, după caz.
15. Instrumentul de plată cu acces la distanță este
instrumentul ce permite utilizatorilor să aibă acces la
fondurile aflate în contul deținătorului și prin intermediul
căruia se pot efectua plăți către un beneficiar sau alt gen
de operațiuni de transfer de fonduri și care necesită, de
regulă, un nume de utilizator ori un cod personal de
identificare/parolă sau orice altă dovadă a identității,
necesară autentificării; în categoria instrumentelor de plată
electronică cu acces la distanță sunt incluse în special
cardurile, altele decât cele ce fac parte din categoria
instrumentelor de plată de tip monedă electronică
(indiferent dacă sunt de debit sau de credit), precum și
aplicațiile de tip internet-banking, home-banking și mobilebanking. Pe lângă operațiunile de transfer de fonduri, ce
conferă utilizatorului instrumentului de plată cu acces la
distanță de tip internet-banking, home-banking sau mobile—
banking posibilitatea transmiterii electronice a instrucțiunilor
de plată din contul propriu și a transcrierii mesajului dorit
pe ordinul de plată care va fi generat automat de sistem,
utilizatorul poate efectua și operațiuni de schimb valutar,
poate constitui depozite și poate obține informații privind
soldul conturilor și al operațiunilor efectuate.
16. Procesatorul este o persoană juridică ce acționează
în cadrul schemelor de plăți cu carduri, ca intermediar între
deținător, comerciantul acceptant, emitent, instituție

7

acceptantă, alt procesator și/sau altă persoană juridică, în
baza unui contract încheiat cu emitentul/instituția
acceptantă, pentru a facilita transmiterea și prelucrarea
tranzacțiilor rezultate prin utilizarea acestor instrumente de
plată electronică.
17. Terminalele sunt dispozitive electromecanice prin
intermediul cărora, utilizându-se un instrument de plată
electronică compatibil, se inițiază și se efectuează
operațiuni în numele și pe contul deținătorului sau în
numele deținătorului și pe contul instituției financiare
nebancare, în cazul cardurilor emise de acestea din urmă.
Acestea pot fi:
a) distribuitorul de numerar (cash dispenser) — dispozitiv
ce permite unui utilizator de card accesul la contul
deținătorului/emitentului și retragerea de disponibil din
contul acestuia, sub forma bancnotelor sau a monedelor
metalice, denumite în continuare numerar;
b) ghișeul automat de bancă (Automated Teller Machine —
ATM) — dispozitiv ce permite unui utilizator de card și/sau
unui utilizator de instrument de plată de tip monedă
electronică retragerea de disponibil din contul deținătorului
și/sau al emitentului ori din unitățile monetare stocate pe
instrumentul de plată de tip monedă electronică, sub forma
numerarului, transferuri de fonduri, plăți facturi, depunerea
de numerar și informarea privind soldul conturilor și a
operațiunilor efectuate prin intermediul cardului;
c) terminalul pentru transferul electronic de fonduri la punctul
de vânzare (Electronic Funds Transfer at Point of Sale —
POS) — dispozitiv ce permite preluarea, prelucrarea,
stocarea și transmiterea de informații privind plata cu card
și/sau cu e-money, efectuate la punctele de vânzare, de
obicei cu amănuntul, ale comerciantului acceptant. Din
punctul de vedere al accesului la datele administrate de o
unitate centrală, prin utilizarea combinată a tehnicilor de
transmisie și prelucrare a datelor, un terminal poate opera
în timp real (on-line) sau cu decalaj în timp (off-line);
d) terminalul multicard — terminalul care acceptă carduri
cu bandă magnetică și chip-carduri, nu neapărat emise sub
aceeași marcă; acest dispozitiv poate permite și efectuarea
operațiunilor card to card;
e) stație de lucru (PC) — dispozitiv ce permite, prin
mijloace electronice, preluarea, prelucrarea, stocarea și
transmiterea de informații privind plata cu un instrument de
plată electronică;
f) terminal dedicat transmisiilor telefonice și de date —
dispozitiv ce permite, prin mijloace electronice, preluarea,
prelucrarea, stocarea și transmiterea de informații privind
plata cu un instrument de plată electronică.
18. Utilizatorul este deținătorul sau o persoană fizică
recunoscută și acceptată de către deținător ca având
acces la unele sau la toate drepturile conferite deținătorului
de către emitent, prin contract.
19. Instrument de plată la distanță tip internet-banking —
acel instrument de plată cu acces la distanță, care se
bazează pe tehnologia internet (world wide web) și pe
sistemele informatice ale emitentului.
20. Instrument de plată la distanță tip home-banking —
acel instrument de plată cu acces la distanță, care se
bazează pe o aplicație software a emitentului instalată la
sediul deținătorului, pe o stație de lucru individuală sau în
rețea.
21. Instrument de plată la distanță tip mobile-banking —
acel instrument de plată cu acces la distanță, care
presupune utilizarea unui echipament mobil (telefon, PDA —
Personal Digital Assistant etc.) și a unor servicii oferite de
către operatorii de telecomunicații.

8

MONITORUL OFICIAL AL ROMÂNIEI, PARTEA I, Nr. 927/15.XI.2006

CAPITOLUL II
Drepturile și obligațiile participanților în cadrul
tranzacțiilor derulate prin intermediul instrumentelor
de plată electronică
SECȚIUNEA 1
Condiții de desfășurare a tranzacțiilor și clauze contractuale

Art. 3. — (1) Emitentul va pune la dispoziția
persoanelor interesate condițiile de emitere a instrumentelor
de plată electronică și de desfășurare a tranzacțiilor
aferente acestor instrumente, iar instituția acceptantă va
pune la dispoziția persoanelor interesate, la toate sediile
sale, condițiile generale ce trebuie îndeplinite de
comercianții acceptanți în vederea participării la sistemele
de plată electronică.
(2) Emitentul va pune la dispoziția utilizatorilor, în scris,
la sediul unităților sale și, eventual, prin mijloace
electronice, cel puțin următoarele informații:
a) tipurile de instrumente de plată electronică emise de
acesta și descrierea fiecărui tip;
b) condițiile generale de emitere și utilizare a
instrumentelor de plată electronică, inclusiv obligațiile și
responsabilitățile emitentului și ale utilizatorului și spațiul
geografic de utilizare, în cazul cardurilor;
c) tranzacțiile care se pot efectua prin intermediul
fiecărui tip de instrument de plată electronică, precum și
intervalul de timp maximal în raport cu data la care
instituția acceptantă înaintează tranzacția spre decontare;
d) locațiile terminalelor, respectiv ale ATM-urilor și ale
distribuitoarelor de numerar din rețeaua proprie, dacă este
și instituție acceptantă;
e) posibilitatea utilizării cardurilor proprii în alte rețele;
f) taxele, comisioanele și dobânzile legate de emiterea
și de utilizarea fiecărui tip de instrument de plată
electronică, precum și momentul în care acestea sunt
percepute sau acordate, după caz;
g) dacă instrumentul de plată electronică este cu
circulație internațională, se vor furniza deținătorului și
următoarele informații, respectiv valoarea estimată a taxelor
și comisioanelor suportate pentru tranzacțiile curente în
străinătate și cursul de schimb folosit pentru decontare,
inclusiv date relevante pentru determinarea acestui curs;
h) proceduri de adresare a plângerilor de către utilizator
și de soluționare a litigiilor cu privire la instrumentul de
plată electronică și la tranzacțiile aferente utilizării acestuia.
Art. 4. — Operațiunile efectuate prin intermediul
instrumentelor de plată electronică, desfășurate pe teritoriul
României, sunt guvernate de legea română.
Art. 5. — (1) Instrumentul de plată electronică este
proprietatea emitentului, care va înscrie în contract clauze
cu privire la riscul tranzacțiilor efectuate prin utilizarea
instrumentului de plată electronică.
(2) Niciun instrument de plată electronică nu va fi pus
la dispoziție unei persoane fizice sau juridice decât în urma
unui acord expres al acesteia sau a unei solicitări scrise,
înaintată de această persoană.
(3) Pentru evaluarea și limitarea riscurilor, emitentul va
impune solicitantului furnizarea de date și documente
necesare pentru identificare. În cazul cardurilor de debit cu
facilitate de descoperit de cont sau al cardurilor de credit,
se vor solicita documente pentru verificarea bonității
solicitantului.
Art. 6. — (1) Contractul încheiat între emitent și
deținător trebuie să fie redactat în limba română și într-o

limbă de circulație internațională, dacă este cazul; clauzele
contractuale trebuie să fie clar exprimate și ușor de înțeles.
(2) Contractul trebuie să cuprindă, pe lângă drepturile și
obligațiile părților, clauze referitoare la:
a) descrierea instrumentului de plată electronică și
modul de folosire a acestuia, inclusiv limita disponibilului
pus la dispoziția deținătorului, acolo unde este cazul;
b) modul de determinare a sumelor ce trebuie plătite de
deținător emitentului, reprezentând toate tipurile de taxe,
comisioane și dobânzi, dacă este cazul;
c) suma limită minimă/maximă admisă pe tip de
operațiune;
d) perioada de timp în care se va realiza debitarea sau
creditarea contului deținătorului, inclusiv data decontării, și,
pentru acele operațiuni efectuate în contul deținătorului
care presupun emiterea de facturi pe numele acestuia,
data în care debitarea va fi făcută, calculată de la
emiterea facturii;
e) tipurile de tranzacții ce pot fi efectuate cu
instrumentul de plată electronică (achiziționare de bunuri
și/sau de servicii, retragere/depunere de numerar, transfer
de fonduri între conturi, constituire de depozit);
f) perioada de timp în care o tranzacție efectuată poate
fi contestată de către utilizator, inclusiv procedurile prin
care această tranzacție poate fi contestată și reconstituită,
precum și procedurile de soluționare a contestației și
entitatea, departamentul/serviciul care se ocupă cu
rezolvarea oricăror probleme privind cardurile proprii sau
tranzacțiile realizate cu acestea, durata maximă acceptată
pentru transmiterea răspunsului conținând rezultatul
contestației, cuantumul și modul de calculare a taxei de
soluționare, dacă există;
g) tipurile de cheltuieli aflate în sarcina deținătorului în
legătură cu instrumentul de plată electronică (taxe,
comisioane, alte cheltuieli, inclusiv taxa de emitere și taxele
anuale), precum și modul de calcul al cursului de schimb
utilizat în operațiunile efectuate;
h) indicarea autorității abilitate să soluționeze litigiile
dintre deținător și emitent;
i) cel puțin un număr de telefon operațional 24 de ore
din 24, prin care se comunică situațiile de urgență
(pierdere, furt, distrugere, blocare a cardului etc.) sau de
suspiciune privind posibilitatea existenței unei copii a unui
card ori solicitarea schimbării codului PIN ca urmare a
compromiterii confidențialității acestuia;
j) răspunderea deținătorului, inclusiv costurile pe care
acesta trebuie să le suporte în cazul în care cardul este
pierdut, furat sau distrus.
Art. 7. — (1) Prin contract, emitentul se va obliga față
de deținător să nu dezvăluie unei alte persoane codul PIN,
alt cod de identificare și/sau parolă ori orice altă informație
confidențială similară.
(2) Informațiile privind sumele depuse și operațiunile
efectuate prin intermediul instrumentului de plată electronică
se vor transmite numai deținătorului, respectiv utilizatorului,
după caz; aceste informații pot fi comunicate, în condițiile
legii, autorităților abilitate.
(3) Contractul dintre emitent și deținător se consideră
încheiat în momentul în care solicitantul instrumentului de
plată electronică — deținătorul — primește instrumentul de
plată electronică și un exemplar al contractului semnat de
ambele părți, iar în cazul instrumentelor de plată cu acces
la distanță, altele decât cardurile, în momentul în care
utilizatorul primește numele de utilizator și codul personal

MONITORUL OFICIAL AL ROMÂNIEI, PARTEA I, Nr. 927/15.XI.2006
de identificare/parola și/sau orice altă dovadă similară a
identității necesară autentificării.
Art. 8. — (1) Emitentul va furniza periodic deținătorului,
conform contractului sau la cererea acestuia, informații
referitoare la tranzacțiile efectuate de deținător prin
intermediul instrumentului de plată electronică, precum și
orice informații legate de alte operațiuni efectuate în contul
acestuia.
(2) Aceste informații trebuie prezentate în scris, pe
suport hârtie și/sau prin mijloace de telecomunicație
electronice, și se vor referi cel puțin la următoarele:
a) o referință unică de identificare a tranzacției și
informații referitoare la instituția acceptantă, comerciantul
acceptant sau ATM-ul la care s-a desfășurat tranzacția,
precum și data tranzacției;
b) valoarea tranzacției (suma plătită, retrasă,
transferată);
c) valoarea oricăror taxe și comisioane aplicate pentru
efectuarea respectivei tranzacții;
d) cursul valutar utilizat pentru stabilirea valorii fiecărei
tranzacții efectuate în altă monedă.
(3) În situația în care emitentul are calitatea de instituție
acceptantă, utilizatorul trebuie să aibă posibilitatea obținerii
soldului disponibil al contului aferent instrumentului de plată
electronică, atât pe suport hârtie, de la ATM și
distribuitoarele de numerar din rețeaua proprie a
emitentului, cât și prin orice alte mijloace de
telecomunicare electronică (voce și/sau text și/sau imagine,
e-mail, SMS, WAP, facsimil etc.) periodic, conform
contractului și/sau la cererea utilizatorului.
(4) În situația în care emitentul nu are și calitatea de
instituție acceptantă, acesta este obligat să ofere
utilizatorului posibilitatea obținerii soldului disponibil al
contului aferent instrumentului de plată electronică, printr-o
modalitate prevăzută în mod expres în contractul încheiat
între cele două părți.
(5) Emitentul unui instrument de plată electronică va
acorda utilizatorului posibilitatea verificării tranzacțiilor
executate cu instrumentul respectiv, iar în cazul unui
instrument de plată de tip monedă electronică, a valorii
reziduale stocate în acesta.
(6) Emitentul răspunde pentru crearea și organizarea
evidențelor, pe suport hârtie sau în formă dematerializată,
referitoare la plățile efectuate cu instrumentele de plată
electronică emise, precum și pentru elaborarea procedurilor
de notificare a îndeplinirii obligațiilor asumate, inclusiv a
procedurilor de notificare a intenției de modificare a unor
prevederi contractuale sau a rezilierii contractului, cu
respectarea prevederilor prezentului regulament.
SECȚIUNEA a 2-a
Drepturi și obligații generale

Art. 9. — Emitentul trebuie să asigure utilizarea în
condiții de siguranță a instrumentelor de plată electronică
puse în circulație.
Art. 10. — (1) Emitenții și instituțiile acceptante vor
respecta întocmai reglementările Băncii Naționale a
României privind instrumentele de plată electronică în
relația cu deținătorii și utilizatorii, comercianții acceptanți,
procesatorii, furnizorii de sistem și proprietarii de marcă.
(2) În situația în care, prin contractul de licență încheiat
cu un proprietar de marcă, emitentului unui card i se
condiționează acordarea licenței pentru utilizarea mărcii
respective de respectarea anumitor reguli și proceduri de

9

operare contrare prevederilor prezentului regulament,
emitentul va declara în scris acest lucru în documentația
înaintată Băncii Naționale a României în vederea notificării
emiterii cardului respectiv, potrivit art. 30.
Art. 11. — (1) Emitentul va stabili, va asigura și va
răspunde pentru elementele de siguranță și de
personalizare ale instrumentului de plată electronică,
accesibile sau nu simțurilor ori cunoașterii comune, care să
prevină falsificarea sau alterarea informației necesare și
suficiente în efectuarea de plăți prin intermediul
instrumentului de plată electronică, precum și limitarea
efectelor cauzate de pierderea, furtul și distrugerea
acestora, în scopul evitării producerii unor prejudicii și
afectării încrederii în sistemele de plăți care operează cu
instrumente de plată electronică.
(2) Emitentul este responsabil pentru confecționarea
materială a cardului și pentru informația necesară și
suficientă pe care acesta trebuie să o conțină.
Art. 12. — În vederea procesării operațiunilor efectuate
prin intermediul unui instrument de plată electronică,
emitenții și instituțiile acceptante au obligația să asigure
liniile și echipamentele de comunicații și procesare,
dispozitivele prin intermediul cărora se inițiază, se
înregistrează, se controlează și se transmit informații și
date aferente tranzacțiilor inițiate, precum și terminalele și
locațiile unde acestea sunt amplasate, astfel încât acestea
să prezinte un grad adecvat de siguranță operațională, în
vederea prevenirii accesului neautorizat la acestea și
protejării confidențialității, autenticității și integrității
informațiilor și datelor în timpul procesării, stocării și
arhivării datelor, inclusiv asigurarea unei utilizări facile a
terminalelor, prin poziționarea corespunzătoare a tastaturii
și ecranului, și afișarea textului obligatoriu în limba română
și, opțional, în una sau mai multe limbi de circulație
internațională. Emitentul/instituția de credit acceptantă
trebuie să asigure utilizarea facilă a terminalelor prin:
a) poziționarea corespunzătoare a tastaturii și a
ecranului;
b) buna vizibilitate a ecranului și a textului doar pentru
deținătorul care operează la terminal;
c) afișarea textului pe ecran, la alegerea deținătorului,
în limba română și/sau în cel puțin o limbă de circulație
internațională.
Art. 13. — (1) Este interzisă condiționarea accesului
comerciantului în rețeaua unei instituții acceptante în funcție
de dimensiunea sa economică, instituția acceptantă având
însă obligația de a-și asigura un management
corespunzător al riscului. Accesul unui comerciant în cadrul
unei rețele de acceptare poate fi refuzat în cazuri legitime
precum cele prevăzute la art. 22 și 37.
(2) Libertatea de operare a comerciantului acceptant
sau libera concurență nu trebuie să fie afectate de
existența unui contract și/sau înțelegere scrisă, verbală sau
procedurală și/sau practică între emitenți, procesatori,
instituțiile acceptante și furnizorii de sisteme.
Art. 14. — (1) Informațiile și datele transmise instituției
acceptante și, respectiv, emitentului în momentul plății nu
trebuie să afecteze sub nicio formă confidențialitatea
operațiunii.
(2) Orice eveniment care afectează integritatea și/sau
securitatea datelor trebuie identificat, comunicat, recunoscut
și clarificat de părți, iar instituția acceptantă, și, respectiv,
emitentul vor lua toate măsurile rezonabile pentru
înlăturarea efectelor sale.

10

MONITORUL OFICIAL AL ROMÂNIEI, PARTEA I, Nr. 927/15.XI.2006

Art. 15. — (1) Contractele încheiate de către emitenți
cu deținătorii de carduri și contractele încheiate de
instituțiile acceptante cu comercianții se întocmesc în scris.
Toate informațiile și datele furnizate, precum și contractele
care se referă la instrumente de plată electronică vor fi
redactate în limba română și într-o limbă de circulație
internațională, dacă este cazul.
(2) Părțile vor stabili clauzele contractuale cu
respectarea prevederilor prezentului regulament, iar în cazul
în care prevederile prezentului regulament se vor modifica,
urmează să se modifice corespunzător și prevederile
contractuale, emitentul urmând să notifice deținătorului, iar
instituția de credit acceptantă, comerciantului acceptant,
modificările clauzelor contractuale.
(3) În vederea promovării accesului la scheme de plăți
diferite, contractele dintre instituțiile acceptante și
comercianții acceptanți trebuie să nu conțină clauze care
să îl oblige pe comerciantul acceptant să opereze numai
în cadrul schemei care face obiectul contractului.
(4) Taxele, comisioanele, dobânzile și penalizările
trebuie stabilite într-o manieră transparentă, ținându-se
seama de costurile și de riscurile asociate, fără ca prin
acest lucru să fie afectată libera concurență.
SECȚIUNEA a 3-a
Obligațiile și responsabilitățile emitentului
și ale instituției acceptante

Art. 16. — (1) Emitentul poate modifica prevederile
și/sau clauzele contractuale, notificând individual
deținătorului, pe suport hârtie și eventual prin mijloace de
comunicare electronică (voce și/sau text și/sau imagine,
e-mail, SMS, WAP, facsimil etc.), noile condiții, prevederi
și/sau clauze, oferindu-i acestuia posibilitatea să le accepte
sau să renunțe la serviciile oferite de emitent.
(2) Deținătorul trebuie să aibă la dispoziție 30 de zile
de la data recepționării notificării, pentru analizarea noilor
condiții, prevederi și/sau clauze, după care este obligat să
anunțe emitentul asupra opțiunii sale.
(3) Neanunțarea opțiunii în termenul specificat mai sus
este echivalată cu acceptarea tacită de către deținător a
noilor condiții, prevederi și/sau clauze.
(4) Sunt exceptate de la aplicarea prevederilor alin. (1)
și (2) modificările aduse ratei dobânzii, acestea intrând în
vigoare la data precizată în anunțul făcut public privind
respectiva modificare. Anunțul privind modificarea ratei
dobânzii și data la care aceasta intră în vigoare va fi afișat
la toate sediile unităților emitentului cu 10 zile înainte de
data modificării.
(5) Fără a afecta dreptul deținătorului de a denunța
unilateral contractul, emitentul are obligația să informeze
individual deținătorul asupra modificării ratei dobânzii, prin
orice modalitate stabilită de comun acord cu acesta, în cel
mai scurt timp posibil, începând cu data de la care anunțul
privind modificarea ratei dobânzii a fost făcut public.
Art. 17. — Emitentul are, în principal, următoarele
obligații:
a) să nu dezvăluie unei alte persoane codul personal
de identificare al deținătorului (PIN), numele de utilizator,
codul de identificare sau parola;
b) să nu distribuie un instrument de plată electronică
fără ca acesta să fie solicitat în prealabil de către
deținător, cu excepția cazului în care se înlocuiește
instrumentul de plată electronică aflat deja în posesia
utilizatorului;

c) să păstreze evidențele tranzacțiilor pentru o perioadă
de timp, în conformitate cu prevederile legale în materie,
astfel încât tranzacțiile să poată fi urmărite, iar erorile să
poată fi rectificate;
d) să asigure mijloacele adecvate și suficiente pentru ca
deținătorul să poată efectua comunicările menționate în
contract; emitentul trebuie să pună la dispoziția
deținătorului mijloacele prin care acesta să poată face
dovada faptului că a fost făcută comunicarea (cel puțin
data, ora înregistrării și numărul de înregistrare al
comunicării);
e) să dovedească, în cazul în care utilizatorul contestă
o tranzacție inițiată prin intermediul unui instrument de
plată electronică, faptul că tranzacția respectivă a fost
corect înregistrată și evidențiată în conturi;
f) să execute întocmai și în condițiile stabilite prin
contract operațiunile ordonate de utilizator;
g) să ia măsuri de identificare și de înscriere corectă a
numelui și prenumelui utilizatorului, în conformitate cu actul
de identitate al acestuia.
Art. 18. — Emitentul sau persoana indicată de acesta
va deține mijloacele adecvate prin care utilizatorii să poată
anunța acestuia situațiile de urgență 24 de ore din 24. În
baza anunțului primit de la utilizator, emitentul este obligat
să ia toate măsurile necesare care depind de acesta
pentru a opri imediat executarea oricăror tranzacții ordonate
prin intermediul instrumentului de plată electronică în cauză
după momentul anunțului.
Art. 19. — Emitentul are obligația de a pune la
dispoziția utilizatorului, la cererea expresă a acestuia,
evidențele aferente tranzacțiilor efectuate prin intermediul
instrumentului de plată electronică aparținând deținătorului,
inclusiv extrasele de cont, pe suport hârtie, la domiciliul
acestuia și/sau la sediile unităților emitentului și/sau prin
orice alte mijloace de telecomunicare electronică (e-mail,
WAP, SMS, facsimil), în termen de 72 de ore de la data
primirii solicitării.
Art. 20. — Emitentul este obligat să asigure
confidențialitatea datelor privind deținătorul instrumentului de
plată electronică și a tranzacțiilor pentru care a primit
cererea de autorizare, în conformitate cu prevederile
legislației în vigoare privind secretul profesional bancar și
ale legislației privind protecția datelor cu caracter personal.
Art. 21. — Emitentului îi revine obligația să identifice și
să evalueze toate riscurile ce pot apărea în procesul de
utilizare a instrumentelor de plată electronică, să
stabilească și să prevină prin aplicarea măsurilor adecvate
apariția acestor riscuri și să convină, pe baze bilaterale cu
ceilalți participanți, schema de împărțire a riscurilor
identificate, schemă care va cuprinde, cel puțin,
responsabilitățile participanților, procedurile de lucru pentru
fiecare dintre situațiile de risc apărute și modul de
suportare a pierderilor provocate de apariția riscului
respectiv.
Art. 22. — (1) Instituția acceptantă are obligația de a
instrui comerciantul acceptant cu privire la procedurile și
intervalele de timp pentru întocmirea și transmiterea
evidențelor și a oricăror alte informații și date necesare
investigațiilor sau care pot contribui la finalizarea decontării
tranzacțiilor. În situația în care comerciantul acceptant nu
respectă obligația de transmitere a informațiilor solicitate de
instituția acceptantă, în condițiile prevăzute de aceasta,
instituția acceptantă poate aplica prevederile art. 13
alin. (1).

MONITORUL OFICIAL AL ROMÂNIEI, PARTEA I, Nr. 927/15.XI.2006
(2) Instituția acceptantă are obligația de a-l instrui pe
comerciantul acceptant, cu care a încheiat un contract de
acceptare la plată cu un instrument de plată electronică,
asupra comportamentului care trebuie adoptat în caz de
fraudă sau tentativă de fraudă la o plată cu un instrument
de plată electronică, precum și asupra procedurilor pentru
reținerea, respectiv blocarea instrumentului de plată
electronică, și, după caz, asupra colaborării cu autoritățile
pentru limitarea riscurilor de neplată și de fraudă.
(3) Emitentul și instituția acceptantă vor urmări
permanent ca prin măsurile luate să contribuie la
protejarea interesului public, menținerea încrederii publicului
în utilizarea instrumentelor de plată electronică, asigurarea
unei concurențe libere și corecte, apărarea bunei reputații
a mărcilor, în scopul menținerii unui climat de afaceri
favorabil comerțului cu servicii de plăți electronice.
(4) Emitentul va lua imediat toate măsurile necesare
pentru a evalua, preveni și limita riscurile ce se pot
produce prin:
a) utilizarea în continuare a unui instrument de plată
electronică despre care a luat cunoștință că este declarat
pierdut, furat, distrus, copiat, blocat, compromis sau că
funcționează defectuos ori cunoașterea codului PIN/codului
de identificare/parolei de către persoane neautorizate;
b) utilizarea frauduloasă a unui instrument de plată
electronică prin rețeaua proprie de terminale și prin internet
sau prin alte rețele de terminale.
(5) Emitentul răspunde pentru pierderile suferite de
deținător (inclusiv utilizatorii săi, dacă este cazul) la plățile
cu un instrument de plată electronică, astfel:
a) pentru neexecutarea sau executarea necorespunzătoare
a tranzacțiilor ordonate prin intermediul unui instrument de
plată electronică, chiar dacă acestea au fost inițiate prin
utilizarea terminalelor care nu se află sub controlul direct sau
exclusiv al emitentului, cu condiția să se facă dovada că
tranzacția a fost inițiată la un terminal a cărui locație este
indicată de emitent conform prevederilor art. 3 alin. (2) lit. d)
și e), cu excepția cazului în care se dovedește că utilizatorul
a acționat fraudulos sau cu rea-voință;
b) pentru valoarea tranzacțiilor inițiate după momentul
anunțării emitentului de către utilizator a pierderii, furtului,
distrugerii, blocării, compromiterii, funcționării defectuoase a
instrumentului de plată electronică ori a posibilității
existenței unei copii a acestuia sau cunoașterii codului PIN/
codului de identificare/parolei de către persoane
neautorizate;
c) pentru valoarea tranzacțiilor neautorizate de utilizator,
derulate prin utilizarea unui card contrafăcut sau prin
utilizarea frauduloasă a numărului de card fără folosirea
codului (parolei) de securitate, precum și pentru orice
eroare sau neregulă atribuită emitentului în gestionarea
contului deținătorului .
(6) Valoarea despăgubirilor, pentru care este responsabil
emitentul, se va limita la:
a) valoarea tranzacției neexecutate sau executate
necorespunzător și la dobânzile aferente perioadei între
momentul neexecutării/executării necorespunzătoare a
tranzacției și până la momentul refacerii poziției contului
deținătorului, corespunzătoare situației anterioare
momentului neexecutării/executării necorespunzătoare a
tranzacției; se exceptează cazurile de neexecutare a
tranzacțiilor prevăzute de legislația privind prevenirea și
combaterea spălării banilor și de cea privind utilizarea

11

sistemului financiar-bancar în scopul finanțării de acte de
terorism;
b) suma necesară refacerii situației contului deținătorului
corespunzător momentului anterior efectuării tranzacției
neautorizate de utilizator.
(7) Orice alte consecințe financiare ulterioare și, în
particular, cele privind extinderea daunelor pentru care
trebuie plătită compensația sunt în sarcina emitentului, în
concordanță cu legea aplicabilă contractului încheiat între
emitent și deținător.
Art. 23. — (1) Emitentul este obligat să crediteze contul
deținătorului cu valoarea despăgubirilor, în termen de o zi
bancară de la momentul recunoașterii dreptului deținătorului
la acestea sau de la stabilirea acestui drept de către o
instanță de judecată ori de arbitraj.
(2) Emitentul este răspunzător față de deținătorul unui
instrument de plată electronică pentru valoarea pierdută și
pentru executarea necorespunzătoare a tranzacțiilor
utilizatorului, în cazul în care pierderea sau executarea
necorespunzătoare este atribuită unei disfuncționalități a
instrumentului, a dispozitivului, a terminalului sau a oricărui
alt echipament autorizat să fie folosit de deținător, cu
condiția să se facă dovada că disfuncționalitatea nu a fost
cauzată cu bună știință de utilizator.
SECȚIUNEA a 4-a
Obligațiile și răspunderea deținătorului

Art. 24. — (1) Deținătorul unui instrument de plată
electronică are următoarele obligații:
a) să utilizeze instrumentul de plată electronică în
conformitate cu prevederile contractuale și cu cele legale;
b) să ia toate măsurile rezonabile pentru asigurarea
siguranței instrumentelor de plată electronică, în sensul
protejării acestora împotriva furtului, pierderii sau deteriorării,
și să respecte prevederile speciale din contract cu privire
la furt și pierdere;
c) să înștiințeze emitentul imediat ce constată că se
află în una dintre situațiile enumerate la alin. (2);
d) să nu înregistreze codul personal de identificare sau
parola într-o formă ce poate fi ușor recunoscută, în
particular, pe instrumentul de plată electronică sau pe alt
obiect pe care îl păstrează împreună cu instrumentul de
plată electronică;
e) să nu contramandeze un ordin pe care l-a dat prin
intermediul instrumentului de plată electronică, decât în
anumite situații strict determinate, stabilite prin contractele
încheiate între emitent și deținător.
(2) Situațiile în care deținătorul are obligația să
înștiințeze emitentul sunt următoarele:
a) pierderea, furtul, deteriorarea sau blocarea
instrumentului de plată electronică;
b) înregistrarea în contul personal a unor tranzacții
neautorizate de utilizator;
c) orice eroare sau neregulă apărută în urma gestionării
contului de către emitent;
d) observarea unor elemente ce creează suspiciuni cu
privire la posibilitatea copierii instrumentului de plată
electronică sau cunoașterea codului PIN/codului de
identificare/parolei de către persoane neautorizate;
e) constatarea apariției unor disfuncționalități ale
instrumentului de plată electronică, inclusiv situația în care
codurile de acces primite sunt incorecte.
Art. 25. — (1) Până la momentul comunicării către
emitent a evenimentului prevăzut la art. 24 alin. (1) lit. c),

12

MONITORUL OFICIAL AL ROMÂNIEI, PARTEA I, Nr. 927/15.XI.2006

deținătorul este răspunzător pentru toate operațiunile
executate, urmând să suporte toate pierderile aferente
acestor operațiuni până la limita echivalentului în lei al
sumei de 150 euro, la cursul anunțat de Banca Națională
a României pentru ziua efectuării operațiunilor considerate
frauduloase.
(2) Răspunderea deținătorului privind acoperirea
pierderilor este integrală în cazul în care se dovedește că
acesta a acționat cu neglijență, cu nerespectarea
prevederilor art. 24 și/sau în mod fraudulos.
(3) Începând din momentul anunțării emitentului,
deținătorul nu este răspunzător pentru pierderile apărute ca
urmare a evenimentului descris la art. 24 alin. (1) lit. c),
cu excepția cazului în care deținătorul însuși sau utilizatorul
acționează fraudulos.
Art. 26. — Prin derogare de la prevederile art. 25,
deținătorul nu este răspunzător pentru tranzacțiile
executate, dacă instrumentul de plată electronică a fost
utilizat fără a fi prezentat fizic sau fără identificarea
electronică a acestuia (PIN, coduri de acces).
SECȚIUNEA a 5-a
Obligațiile comerciantului acceptant

Art. 27. — (1) Comerciantul acceptant este obligat să
accepte la plată toate instrumentele cu privire la care a
încheiat contracte, cu respectarea condițiilor prezentului
regulament.
(2) Comercianții acceptanți au obligația să afișeze la
loc vizibil mărcile instrumentelor de plată prevăzute la
alin. (1).
Art. 28. — (1) Comerciantul acceptant are obligația să
țină evidența tranzacțiilor efectuate prin intermediul
instrumentelor de plată electronică, cu respectarea
cerințelor impuse de emitent/instituția acceptantă și a
prevederilor legale.
(2) Comerciantul acceptant are obligația ca, la momentul
prezentării unui instrument de plată electronică pentru
efectuarea unei tranzacții, să verifice, în conformitate cu
prevederile contractului încheiat cu instituția acceptantă și
ale reglementărilor legale, identitatea utilizatorului.
Identitatea utilizatorului se consideră verificată prin
introducerea codului PIN/autentificarea tranzacției în mediul
3DSecure sau prin compararea semnăturii de pe chitanță
cu cea existentă pe aversul instrumentului. Instituțiile
acceptante pot stabili prin prevederile contractuale încheiate
cu comercianții acceptanți, în cazul nesolicitării codului PIN
de către POS-ul utilizat sau pentru valori ale tranzacțiilor
care depășesc o anumită limită, ca identificarea să se facă
și prin solicitarea unui act de identitate al deținătorului.
(3) Comerciantul acceptant are obligația ca, în situația
în care pentru efectuarea unei tranzacții este obligatorie
introducerea de către utilizator a codului PIN, să ia toate
măsurile ce se impun pentru asigurarea confidențialității
acestei operațiuni.
CAPITOLUL III
Emiterea instrumentelor de plată electronică
Art. 29. — Emitenții pot pune în circulație instrumente
de plată electronică numai cu notificarea prealabilă a
Băncii Naționale a României, după trecerea termenului în
care Banca Națională a României poate face opoziție față
de intenția emitentului, potrivit prevederilor art. 32.

Art. 30. — În vederea notificării emiterii instrumentelor
de plată electronică emitentul va transmite Băncii Naționale
a României — Direcția reglementare și autorizare
următoarele documente:
(A) Pentru emiterea de carduri:
a) formularul de notificare (anexa nr. 1 la prezentul
regulament);
b) două specimene de card;
c) normele și procedurile interne referitoare la emiterea
și punerea în circulație a cardurilor, aprobate de consiliul
de administrație al solicitantului-emitent;
d) câte un exemplar al cererii privind emiterea cardului,
al contractului-cadru de emitere a cardului, care se încheie
cu deținătorul, și al contractului-cadru de acceptare la
plată, care se încheie cu comerciantul acceptant, dacă este
cazul.
(B) Pentru emiterea de instrumente de plată cu acces
la distanță de tip internet/home/mobile banking:
a) formular de notificare (anexa nr. 2 la prezentul
regulament);
b) normele și procedurile interne referitoare la emiterea
și punerea în circulație a instrumentelor de plată cu acces
la distanță, aprobate de consiliul de administrație al
solicitantului-emitent;
c) câte un exemplar de cerere și de contract-cadru de
acces la instrumente de plată cu acces la distanță;
d) avizul Ministerului Comunicațiilor și Tehnologiei
Informației sau al altor entități indicate de acesta.
Art. 31. — Modificările asupra documentației depuse în
conformitate cu art. 30 se vor transmite Băncii Naționale a
României în termen de 10 zile de la data efectuării
acestora.
Art. 32. — În termen de cel mult 15 zile de la primirea
notificării, Banca Națională a României se poate opune
intenției de emitere de instrumente de plată electronică,
având în vedere cerințele prevăzute în secțiunile 1—3 din
cap. II.
Art. 33. — Emitentul unui instrument de plată
electronică are obligația să notifice Băncii Naționale a
României renunțarea la punerea în circulație a unui
instrument de plată electronică.
Art. 34. — O instrucțiune de plată corect inițiată de
către deținător/utilizator prin intermediul unui card sau al
unui alt instrument de plată electronică și autorizată de
emitent sau de persoana indicată de acesta este
irevocabilă și nu poate fi contramandată decât în anumite
situații strict determinate.
Art. 35. — Decontarea operațiunilor efectuate cu carduri
pe teritoriul României, indiferent de moneda în care sunt
emise/denominate acestea, se va efectua în moneda
națională, în conformitate cu prevederile reglementărilor
valutare în vigoare.
CAPITOLUL IV
Fraude și activități cu potențial de risc
Art. 36. — (1) Prin organizarea activității proprii de
informare, emitentul și instituția acceptantă răspund de
identificarea, evaluarea și limitarea producerii efectelor
fraudelor și activităților cu potențial de risc, ca urmare a
derulării de tranzacții prin intermediul instrumentelor de
plată electronică.
(2) Instituția acceptantă va identifica activitățile suspecte
cu carduri la comerciantul acceptant, prin compararea
tranzacțiilor decontate cu datele care reflectă autorizările
cerute și transmise comerciantului acceptant și cu nivelurile
de risc adoptate prin normele proprii, notificând

MONITORUL OFICIAL AL ROMÂNIEI, PARTEA I, Nr. 927/15.XI.2006
comerciantului acceptant și altor persoane îndreptățit
interesate informații și orice documente care le-ar putea
fundamenta deciziile de prevenire a riscurilor de neplată,
de limitare sau de împărțire a efectelor acestora, după caz.
Art. 37. — (1) În cadrul procesului de monitorizare a
tranzacțiilor cu carduri efectuate la comercianții acceptanți,
instituțiile acceptante au obligația de a identifica activitatea
frauduloasă.
(2) Instituțiile acceptante vor identifica cel puțin
următoarele tipuri de fraudă:
a) acceptarea repetată la plată, cu intenție sau din
culpă, de carduri contrafăcute;
b) furnizarea către persoane neautorizate de informații
cu privire la carduri valide acceptate la plată (prin copierea
benzii magnetice sau a informațiilor embosate ori gravate
pe suprafața cardului și transmiterea acestor date către
acestea);
c) dublarea de către comerciantul acceptant a
chitanțelor aferente unor tranzacții și remiterea acestora
spre încasare băncii acceptante.
(3) Instituțiile acceptante au obligația de a rezilia
contractele cu comercianții acceptanți care desfășoară
activitățile prevăzute la alin. (2) lit. b), precum și de a
stabili condiții concrete de reziliere a contractelor cu
comercianții acceptanți, în situația în care aceștia
desfășoară activitățile prevăzute la alin. (2) lit. a) și c), fără
a ține seama de dimensiunea lor economică.
(4) Instituțiile acceptante au obligația de a constitui baze
de date privind comercianții acceptanți ale căror contracte
de acceptare la plată a cardurilor au fost reziliate din
cauza numărului de fraude înregistrate.
(5) Instituțiile acceptante au obligația de a constitui baze
de date privind comercianții acceptanți asupra cărora există
suspiciunea că desfășoară o activitate frauduloasă, fără să
fi fost luată nicio decizie de reziliere a contractelor de
acceptare la plată a cardurilor.
Art. 38. — (1) Emitentul are obligația să identifice
activitatea frauduloasă, să se informeze în legătură cu
aceasta din orice sursă, pentru evitarea riscurilor de
neplată, și să ia toate măsurile ce se impun pentru
limitarea fraudelor și descurajarea tentativelor de fraudă.
(2) În investigațiile sale privind activitatea frauduloasă,
emitentul va analiza inclusiv următoarele situații:
a) utilizarea unui card pierdut — utilizatorul cardului
contestă, în mod legitim, o tranzacție efectuată pe contul
său ulterior pierderii reclamate de către acesta;
b) furtul cardului — utilizatorul cardului contestă, în mod
legitim, o tranzacție efectuată pe contul său ulterior furtului
reclamat de către acesta;
c) emiterea și nerecepționarea cardului de către
utilizator — utilizatorul cardului contestă, în mod legitim, o
tranzacție efectuată pe contul său, ca urmare a faptului că
acesta reclamă nerecepționarea cardului emis pe numele
său și emitentul confirmă că a transmis cardul utilizatorului;
d) cerere de eliberare a cardului eronată sau
completată fraudulos — deținătorul cardului contestă, în
mod legitim, o tranzacție efectuată pe contul său, ca
urmare a faptului că acesta susține că nu a solicitat
niciodată emiterea unui card pe numele său sau emitentul
confirmă că informațiile privind deținătorul cardului au fost
introduse în mod eronat pe formularul de cerere de
emitere a cardului;
e) utilizarea în cadrul tranzacțiilor a unui card
contrafăcut — deținătorul cardului contestă, în mod legitim,

13

o tranzacție efectuată pe contul său, ca urmare a faptului
că acesta reclamă neautorizarea tranzacției de către
deținător, iar emitentul confirmă că banda magnetică și/sau
cardul au fost copiate și informațiile au fost folosite pentru
efectuarea tranzacției;
f) folosirea frauduloasă a cardului de către o persoană
neautorizată — deținătorul cardului contestă, în mod
legitim, o tranzacție efectuată pe contul său, ca urmare a
faptului că acesta reclamă neautorizarea tranzacției de
către utilizator, iar emitentul confirmă că o altă persoană
s-a prezentat, în mod fraudulos, ca utilizator al cardului;
g) folosirea frauduloasă a numărului de cont al cardului
în cadrul unei tranzacții — utilizatorul cardului contestă, în
mod legitim, o tranzacție efectuată pe contul său, ca
urmare a faptului că acesta reclamă că tranzacția nu a
fost autorizată de către utilizator, iar numărul său de cont
a fost folosit în mod ilegal într-o tranzacție ce nu necesită
prezența fizică a cardului (tranzacții efectuate prin internet
sau telefon);
h) fraudă identificată de instituția acceptantă la
comerciantul acceptant — deținătorul cardului contestă, în
mod legitim, o tranzacție efectuată pe contul său și
instituția acceptantă confirmă emitentului că tranzacția
respectivă a avut loc ca urmare a unei fraude la
comerciantul acceptant, prin duplicarea chitanței aferente
unei tranzacții, autorizată sau neautorizată, și transmise
acestuia pentru plată.
Art. 39. — (1) Emitentul și instituția acceptantă vor
dispune de structuri adecvate pentru analizarea și
autorizarea efectuării tranzacțiilor cu carduri. Aceste
structuri vor putea fundamenta și emite refuzuri la plată, ca
urmare a identificării unei activități suspecte sau
frauduloase. Refuzul la plată va fi primit de instituția
acceptantă și va fi adus la cunoștință comerciantului
acceptant în timp util, conform prevederilor contractuale.
(2) Emitentul și instituția acceptantă își vor organiza
procesul de autorizare astfel încât activitățile frauduloase
care apar la un comerciant acceptant, desemnat ca având
un nivel de risc ridicat, în decursul unei perioade de
monitorizare de 90 de zile, să poată fi refuzate la plată din
inițiativa unui terț, care să angajeze răspunderea
emitentului față de comerciantul acceptant.
(3) Emitentul are obligația să prelucreze, să stocheze și
să arhiveze informațiile și datele obținute pe parcursul
desfășurării tranzacțiilor cu carduri, în interesul legalității,
calității, operativității și acurateței, în vederea realizării
finalității decontării. Emitentul va face dovada, la cererea
organelor abilitate, că aceste informații nu sunt utilizate,
schimbate, diseminate decât în conformitate cu contractul
încheiat între emitent și deținător sau comerciantul
acceptant, pentru raportările către Banca Națională a
României și către Oficiul Național de Prevenire și
Combatere a Spălării Banilor sau în alte scopuri, conform
legislației în vigoare, ori către alte instituții cărora legislația
în vigoare le acordă dreptul de a solicita și de a obține
aceste informații.
Art. 40. — Emitentul și instituția acceptantă își vor
organiza activitatea de evidență a informațiilor și datelor
obținute privind tranzacțiile efectuate prin intermediul
cardurilor, astfel încât să permită oricând realizarea unor
situații și raportări solicitate de autoritățile competente în
domeniu.

14

MONITORUL OFICIAL AL ROMÂNIEI, PARTEA I, Nr. 927/15.XI.2006
CAPITOLUL V
Monitorizarea activității de plăți cu instrumente
de plată electronică

Art. 41. — (1) În vederea monitorizării activității de plăți
cu instrumente de plată electronică, emitenții raportează
Băncii Naționale a României — Direcția reglementare și
autorizare indicatorii prezentați în anexa nr. 3 la prezentul
regulament, mai puțin pozițiile 18, 19, 20, 21, 22, 23, 25,
32, 33, 34, 36, 37, 38, 52, 53, 54, 56, 57, 58, 66, 67, 68,
69, 70 și 71, care vor fi raportate de către instituțiile
acceptante, precum și fraudele prevăzute la art. 38
alin. (2).
(2) Raportările prevăzute la alin. (1) vor fi transmise
electronic și letric, trimestrial sau lunar, după caz, în
termen de 15 zile de la expirarea perioadei pentru care
s-a întocmit raportarea.
(3) În activitatea de monitorizare desfășurată, pentru
clarificarea incidentelor repetate apărute ca urmare a
utilizării unui instrument de plată electronică, Banca
Națională a României poate solicita emitenților realizarea
unei auditări în domeniu, rezultatul auditului urmând a fi
transmis Băncii Naționale a României în vederea evaluării
siguranței instrumentului de plată respectiv.
(4) Pentru realizarea activității de monitorizare și în
scopul menținerii încrederii publicului în instrumentele de
plată electronică, Banca Națională a României poate
solicita orice documentație, proceduri sau efectuarea
oricăror investigații menite să prevină frauda cu ajutorul
acestora.
(5) În vederea realizării monitorizării activității de plăți cu
instrumente de plată electronică, instituțiile acceptante,
altele decât emitenții, au obligația de a transmite Băncii
Naționale a României — Direcția reglementare și
autorizare, cu 30 de zile înainte de data începerii prestării
serviciilor de acceptare la plată a cardurilor, contractulcadru care se încheie cu comercianții acceptanți, cu
aplicarea în mod corespunzător a prevederilor art. 31.
CAPITOLUL VI
Măsuri și sancțiuni
Art. 42. — (1) Dacă din activitatea de monitorizare se
constată că un instrument de plată electronică nu
îndeplinește condițiile de siguranță în utilizare, datorită
numărului excesiv de incidente generate prin utilizarea lui,
Banca Națională a României poate dispune măsura
retragerii din circulație a respectivului instrument de plată
electronică.
(2) Dacă Banca Națională a României — Direcția
reglementare și autorizare constată că prevederile
contractelor încheiate între emitent și deținător, respectiv
între instituția acceptantă și comerciantul acceptant, nu
respectă dispozițiile prezentului regulament, aceasta va
dispune emitentului, respectiv instituției acceptante, măsuri
pentru revizuirea clauzelor contractuale, astfel încât să fie
respectate prevederile prezentului regulament.
(3) Pentru încălcarea prevederilor prezentului
regulament, inclusiv în cazul în care din activitatea de
monitorizare se constată evenimente care afectează
încrederea publicului în sistemele de plăți care operează
cu instrumente de plată electronică, Banca Națională a
României poate aplica sancțiunile prevăzute de Legea

nr. 312/2004 privind Statutul Băncii Naționale a României
și de titlul I din Ordonanța Guvernului nr. 28/2006 privind
reglementarea unor măsuri financiar-fiscale, aprobată cu
modificări și completări prin Legea nr. 266/2006.
CAPITOLUL VII
Dispoziții tranzitorii și finale
Art. 43. — Banca Națională a României — Direcția
reglementare și autorizare urmărește și monitorizează
activitatea cu instrumente de plată electronică conform
reglementărilor în vigoare.
Art. 44. — (1) Cererile de autorizare depuse de
instituțiile de credit, conform cerințelor Regulamentului
Băncii Naționale a României nr. 4/2002 privind tranzacțiile
efectuate prin intermediul instrumentelor de plată
electronică și relațiile dintre participanții la aceste tranzacții,
aflate în instrumentare la Banca Națională a României la
data intrării în vigoare a prezentului regulament, vor fi
considerate ca notificare potrivit prevederilor prezentului
regulament.
(2) În situația în care documentația prezentată conform
alin. (1) nu răspunde cerințelor prevăzute de prezentul
regulament, aceasta trebuie retrasă și prezentată din nou
de către entitățile în cauză, cu înlăturarea deficiențelor
existente, în termen de 30 de zile de la data comunicării
primite de la Banca Națională a României în acest sens.
(3) Dacă la expirarea termenului prevăzut la alin. (2)
noua documentație care însoțește notificarea nu este
conformă cu cerințele prezentului regulament, sunt incidente
dispozițiile referitoare la opoziție prevăzute de art. 32.
Art. 45. — (1) În termen de 60 de zile de la data
intrării în vigoare a prezentului regulament, emitenții de
carduri — instituții financiare nebancare care, în derularea
activităților aferente creditelor de consum, au emis și au
pus în circulație la dispoziția clienților carduri de credit vor
prezenta Băncii Naționale a României — Direcția
reglementare și autorizare documentația prevăzută la
art. 30 lit. (A).
(2) În termen de 30 de zile de la data intrării în vigoare
a prezentului regulament, instituțiile acceptante, altele decât
emitenții, care la această dată prestează servicii de
acceptare la plată a cardurilor vor transmite Băncii
Naționale a României — Direcția reglementare și autorizare
documentația prevăzută la art. 41 alin. (5).
Art. 46. — (1) La data intrării în vigoare a prezentului
regulament se abrogă Regulamentul Băncii Naționale a
României nr. 4/2002 privind tranzacțiile efectuate prin
intermediul instrumentelor de plată electronică și relațiile
dintre participanții la aceste tranzacții, publicat în Monitorul
Oficial al României, Partea I, nr. 503 din 12 iulie 2002.
(2) La data intrării în vigoare a prezentului regulament,
prevederile Regulamentului Băncii Naționale a României
nr. 1/1995 privind principiile și organizarea avizării tehnice
a sistemelor de plăți și decontări fără numerar, publicat în
Monitorul Oficial al României, Partea I, nr. 75 din 26 aprilie
1995, nu se mai aplică instrumentelor de plată electronică.
Art. 47. — Anexele nr. 1—3*) fac parte integrantă din
prezentul regulament.

Președintele Consiliului de administrație al Băncii Naționale a României,
Mugur Constantin Isărescu
București, 11 octombrie 2006.
Nr. 6.
*) Anexele nr. 1—3 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 927/15.XI.2006

15
ANEXA Nr. 1

* Se va completa cu calitatea pe care o are persoana care semnează cererea.
** Se va completa denumirea cardului.

16

MONITORUL OFICIAL AL ROMÂNIEI, PARTEA I, Nr. 927/15.XI.2006
ANEXA Nr. 2

* Se va completa cu calitatea pe care o are persoana care semnează cererea.
** Se va completa tipul instrumentului — internet/home/mobile banking.

ANEXA Nr. 3

MONITORUL OFICIAL AL ROMÂNIEI, PARTEA I, Nr. 927/15.XI.2006

17

18

MONITORUL OFICIAL AL ROMÂNIEI, PARTEA I, Nr. 927/15.XI.2006

MONITORUL OFICIAL AL ROMÂNIEI, PARTEA I, Nr. 927/15.XI.2006

19

20

MONITORUL OFICIAL AL ROMÂNIEI, PARTEA I, Nr. 927/15.XI.2006

MONITORUL OFICIAL AL ROMÂNIEI, PARTEA I, Nr. 927/15.XI.2006

21

22

MONITORUL OFICIAL AL ROMÂNIEI, PARTEA I, Nr. 927/15.XI.2006

MONITORUL OFICIAL AL ROMÂNIEI, PARTEA I, Nr. 927/15.XI.2006

23

24

MONITORUL OFICIAL AL ROMÂNIEI, PARTEA I, Nr. 927/15.XI.2006

MONITORUL OFICIAL AL ROMÂNIEI, PARTEA I, Nr. 927/15.XI.2006

25

26

MONITORUL OFICIAL AL ROMÂNIEI, PARTEA I, Nr. 927/15.XI.2006

MONITORUL OFICIAL AL ROMÂNIEI, PARTEA I, Nr. 927/15.XI.2006

27

REPUBLICĂRI
LEGEA
muzeelor și a colecțiilor publice nr. 311/2003*)
CAPITOLUL I
Dispoziții generale

CAPITOLUL II
Patrimoniul muzeal

Art. 1. — Prezenta lege reglementează regimul juridic
general, clasificarea și principiile organizării și funcționării
muzeelor și colecțiilor publice, precum și ale colecțiilor
private accesibile publicului.
Art. 2. — În înțelesul prezentei legi, următorii termeni
sunt definiți astfel:
a) muzeu — instituția de cultură, de drept public sau de
drept privat, fără scop lucrativ, aflată în serviciul societății,
care colecționează, conservă, cercetează, restaurează,
comunică și expune, în scopul cunoașterii, educării și
recreerii, mărturii materiale și spirituale ale existenței și
evoluției comunităților umane, precum și ale mediului
înconjurător;
b) colecție — ansamblul de bunuri culturale și naturale,
constituit în mod sistematic și coerent de către persoane
fizice sau persoane juridice de drept public ori de drept
privat.
Art. 3. — (1) În sensul prezentei legi, colecțiile publice
sunt colecțiile accesibile publicului și specialiștilor, indiferent
de titularul dreptului de proprietate, care reunesc bunuri
semnificative prin valoarea lor artistică, documentară,
istorică, științifică, culturală și memorialistică.
(2) Colecțiile private accesibile publicului sunt colecțiile
aflate în proprietatea privată a persoanelor fizice sau
juridice de drept privat, la care publicul și specialiștii au
acces numai cu acordul deținătorilor.
Art. 4. — Funcțiile principale ale muzeului sunt:
a) constituirea științifică, administrarea, conservarea și
restaurarea patrimoniului muzeal;
b) cercetarea științifică, evidența, documentarea,
protejarea și dezvoltarea patrimoniului muzeal;
c) punerea în valoare a patrimoniului muzeal în scopul
cunoașterii, educării și recreerii.
Art. 5. — Funcțiile principale ale colecțiilor publice sunt:
a) constituirea, administrarea, conservarea și restaurarea
patrimoniului propriu;
b) cercetarea, evidența, documentarea, protejarea și
dezvoltarea patrimoniului propriu;
c) punerea în valoare a patrimoniului propriu.
Art. 6. — Statul, prin autoritățile administrației publice
centrale, precum și autoritățile administrației publice locale,
protejează muzeele, colecțiile publice și colecțiile private
accesibile publicului, garantează libera lor funcționare și
dezvoltare și poate acorda proprietarilor și titularilor de alte
drepturi reale sprijin financiar și logistic, conform
prevederilor legale.
Art. 7. — Cultele susțin propriile muzee și colecții
publice și pot beneficia în acest scop de sprijin financiar și
logistic din partea autorităților administrației publice centrale
și locale, conform prevederilor legale în vigoare.

Art. 8. — (1) Patrimoniul muzeal este alcătuit din
totalitatea bunurilor, a drepturilor și obligațiilor cu caracter
patrimonial ale muzeului sau, după caz, ale colecțiilor
publice, asupra unor bunuri aflate în proprietate publică
și/sau privată.
(2) Bunurile care alcătuiesc patrimoniul muzeal pot face
obiectul dreptului de proprietate publică a statului și/sau a
unităților administrativ-teritoriale ori, după caz, al dreptului
de proprietate privată.
(3) Regimul juridic al dreptului de proprietate publică
și/sau privată asupra bunurilor care se află în patrimoniul
muzeal este reglementat conform dispozițiilor legale în
vigoare.
Art. 9. — Pot face obiectul unui patrimoniu muzeal,
conform legii:
a) bunurile imobile de valoare excepțională, arheologică,
istorică, etnografică, artistică, documentară, memorialistică,
științifică și tehnică;
b) siturile și rezervațiile care au caracter arheologic,
istoric, artistic, etnografic, tehnic și arhitectural, constituite
din terenuri, parcuri naturale, grădini botanice și zoologice,
precum și construcțiile aferente;
c) bunurile clasate în patrimoniul cultural național mobil,
de valoare excepțională, arheologică, istorică, etnografică,
artistică, documentară, științifică și tehnică, literară,
memorialistică, cinematografică, numismatică, filatelică,
heraldică, bibliofilă, cartografică și epigrafică, reprezentând
mărturii materiale și spirituale ale evoluției comunităților
umane, ale mediului înconjurător și ale potențialului creator
uman;
d) alte bunuri care au rol documentar, educativ,
recreativ, ilustrativ și care pot fi folosite în cadrul
expozițiilor și al altor manifestări muzeale.
Art. 10. — (1) Evidența bunurilor care fac parte din
patrimoniul muzeal este ținută prin Registrul informatizat
pentru evidența analitică a bunurilor culturale, document
permanent, având caracter obligatoriu, cu menținerea
registrelor de inventar și a documentelor primare.
(2) Registrul informatizat pentru evidența analitică a
bunurilor culturale este alcătuit pe baza unui model unic,
aprobat prin ordin al ministrului culturii și cultelor, cu avizul
Comisiei Naționale a Muzeelor și Colecțiilor.
Art. 11. — (1) Proprietarii și titularii de alte drepturi
reale asupra muzeelor și colecțiilor publice au, potrivit
Codului civil și prezentei legi, următoarele obligații:
a) să asigure integritatea, securitatea, conservarea și
restaurarea bunurilor clasate în patrimoniul cultural național
mobil care fac obiectul patrimoniului muzeal;
b) să realizeze documentarea, evidența și, după caz,
clasarea bunurilor care fac obiectul patrimoniului muzeal;
c) să pună în valoare patrimoniul muzeal;

*) Republicată în temeiul art. III din Legea nr. 12/2006 pentru modificarea și completarea Legii muzeelor și a colecțiilor publice nr. 311/2003,
publicată în Monitorul Oficial al României, Partea I, nr. 39 din 17 ianuarie 2006.
Legea muzeelor și a colecțiilor publice nr. 311/2003 a fost publicată în Monitorul Oficial al României, Partea I, nr. 528 din 23 iulie 2003 și a
mai fost modificată prin Legea nr. 114/2006 pentru aprobarea Ordonanței Guvernului nr. 26/2005 privind managementul instituțiilor publice de cultură,
publicată în Monitorul Oficial al României, Partea I, nr. 413 din 12 mai 2006.

28

MONITORUL OFICIAL AL ROMÂNIEI, PARTEA I, Nr. 927/15.XI.2006

d) să asigure și să garanteze accesul publicului și al
specialiștilor la bunurile care constituie patrimoniul muzeal;
e) să asigure cercetarea sau, după caz, punerea la
dispoziție, pentru cercetare, a bunurilor din patrimoniul
muzeal;
f) să prevină folosirea patrimoniului muzeal în alte
scopuri decât cele prevăzute de reglementările legale în
vigoare;
g) să obțină autorizarea funcționării, acreditarea și, după
caz, reacreditarea muzeului sau a colecției publice, în
conformitate cu prevederile legale în vigoare;
h) să asigure prevenirea, localizarea și stingerea
incendiilor;
i) să asigure paza muzeului sau a colecțiilor publice și
dotarea acestora cu sisteme de protecție eficiente;
j) să ia măsuri pentru prevenirea și diminuarea
pagubelor care pot fi aduse patrimoniului muzeal, în caz
de calamitate naturală sau conflict armat.
(2) Proprietarii și titularii de alte drepturi reale asupra
muzeelor și colecțiilor publice de importanță națională sunt
obligați să încheie contracte de asigurare parțială sau
integrală, în funcție de obligațiile ce le revin potrivit
prevederilor Codului civil, pentru bunurile mobile și imobile
care fac obiectul patrimoniului muzeal, conform dispozițiilor
legale în vigoare.
(3) Proprietarii și titularii de alte drepturi reale asupra
muzeelor și colecțiilor publice de importanță regională,
județeană și locală sunt obligați să încheie contracte de
asigurare parțială sau integrală pentru bunurile clasate în
patrimoniul cultural național, categoria Tezaur, respectiv
pentru monumentele istorice din categoriile A și B, care fac
obiectul patrimoniului muzeal, conform dispozițiilor legale în
vigoare.
(4) Încheierea contractelor de asigurare prevăzute la
alin. (2) și (3) se face treptat, acordându-se prioritate
bunurilor clasate în categoria Tezaur, respectiv
monumentelor istorice din categoriile A și B, precum și
monumentelor etnografice transferate în muzeele în aer
liber.
(5) Autoritățile administrației publice centrale sau locale,
după caz, au obligația să prevadă în bugetele proprii
fondurile necesare pentru asigurarea bunurilor clasate în
categoria Tezaur, precum și a imobilelor clasate în
categoriile A și B, potrivit legii.
(6) Sumele alocate de persoanele fizice și juridice de
drept privat, pentru asigurarea bunurilor mobile clasate în
categoria Tezaur, sunt deductibile din impozitul pe profit
sau, după caz, din impozitul pe venit.
Art. 12. — Autoritățile administrației publice centrale și
locale și instituțiile publice de specialitate subordonate
acestora, precum și proprietarii și titularii de alte drepturi
reale asupra muzeelor și colecțiilor publice pot coopera,
după caz, cu organizații neguvernamentale, în vederea
dezvoltării, protejării, conservării, restaurării, cercetării și
punerii în valoare a patrimoniului muzeal, în interes științific
sau cultural-turistic.
CAPITOLUL III
Clasificarea, înființarea și acreditarea muzeelor
și a colecțiilor publice

muzeal, muzeele și colecțiile publice se pot afla în
proprietate publică sau privată.
(2) Muzeele și colecțiile aflate în proprietate publică se
înființează și se organizează în subordinea autorităților
administrației publice centrale sau locale, a altor autorități
publice ori instituții și funcționează potrivit regulamentelor
proprii de organizare și funcționare, aprobate de autoritățile
sau instituțiile tutelare.
(3) Muzeele și colecțiile publice aflate în proprietate
privată se înființează, se organizează și funcționează în
subordinea persoanelor juridice private sau a persoanelor
fizice.
(4) După forma de organizare, muzeele și colecțiile
publice au personalitate juridică; prin excepție de la regulă,
se pot organiza muzee și colecții publice fără personalitate
juridică.
Art. 14. — În funcție de aria de acoperire teritorială, de
mărimea și de importanța patrimoniului, muzeele și
colecțiile publice se clasifică astfel:
a) muzee și colecții publice de importanță națională;
b) muzee și colecții publice de importanță regională;
c) muzee și colecții publice de importanță județeană;
d) muzee și colecții publice de importanță locală.
Art. 15. — (1) Muzeele și colecțiile publice de
importanță națională sunt muzeele și colecțiile publice de
drept public sau de drept privat, care dețin în patrimoniul
lor muzeal bunuri de valoare excepțională, semnificative în
plan național pentru istorie, arheologie, etnologie, artă,
arhivistică, știință, tehnică, literatură, cinematografie,
numismatică, filatelie, heraldică, bibliofilie, cartografie și
epigrafie.
(2) Muzeele și colecțiile publice de importanță regională
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan regional.
(3) Muzeele și colecțiile publice de importanță județeană
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan județean.
(4) Muzeele și colecțiile publice de importanță locală
sunt muzeele și colecțiile publice de drept public sau de
drept privat, care dețin în patrimoniul lor muzeal bunurile
prevăzute la alin. (1), semnificative în plan municipal,
orășenesc sau comunal.
Art. 16. — (1) Acordarea titulaturii de muzeu sau, după
caz, de colecție publică de importanță națională, regională,
județeană sau locală, după caz, se aprobă prin hotărâre a
Guvernului, inițiată de Ministerul Culturii și Cultelor, cu
avizul Comisiei Naționale a Muzeelor și Colecțiilor.
(2) Schimbarea titulaturii muzeelor și colecțiilor publice
se realizează prin hotărâre a Guvernului, cu avizul
Comisiei Naționale a Muzeelor și Colecțiilor, la propunerea
autorității în subordinea căreia se află muzeul sau colecția
publică.
(3) Muzeele și colecțiile publice, indiferent de constituire
și de forma de proprietate și administrare a patrimoniului
muzeal, funcționează în concordanță cu normele
metodologice privind muzeele
și colecțiile publice,
elaborate de Ministerul Culturii și Cultelor, cu avizul
Comisiei Naționale a Muzeelor și Colecțiilor, și aprobate
prin ordin al ministrului culturii și cultelor.

SECȚIUNEA 1

SECȚIUNEA a 2-a

Clasificarea

Înființarea și acreditarea

Art. 13. — (1) În funcție de forma de proprietate, de
constituire și de modul de administrare a patrimoniului

Art. 17. — (1) Înființarea muzeelor și a colecțiilor
publice, indiferent de forma de constituire, proprietate și

MONITORUL OFICIAL AL ROMÂNIEI, PARTEA I, Nr. 927/15.XI.2006
administrare a patrimoniului, este reglementată prin
prezenta lege.
(2) Pentru înființarea muzeelor și a colecțiilor publice
este necesar avizul prealabil al Comisiei Naționale a
Muzeelor și Colecțiilor.
(3) Obligația obținerii avizului prealabil revine, de drept,
persoanei fizice sau juridice care solicită înființarea unui
muzeu sau a unei colecții publice.
Art. 18. — (1) Funcționarea muzeelor și a colecțiilor
publice, indiferent de forma de constituire, proprietate și
administrare a patrimoniului, este condiționată de
acreditarea acestora.
(2) Autoritățile prevăzute la art. 13 alin. (2), altele decât
Ministerul Culturii și Cultelor, care au în subordine muzee
și colecții publice, sunt obligate să solicite Ministerului
Culturii și Cultelor acreditarea acestora; cererea de
acreditare se depune la direcția de specialitate din cadrul
Ministerului Culturii și Cultelor.
(3) Persoanele fizice și persoanele juridice de drept
privat, care au înființat sau înființează muzee și colecții
publice în baza avizului prealabil prevăzut la art. 17
alin. (2), sunt obligate să solicite Ministerului Culturii și
Cultelor acreditarea acestora; cererea de acreditare se
depune la direcția pentru cultură, culte și patrimoniul
cultural național județeană, respectiv a municipiului
București, în a cărei rază teritorială se află sediul muzeului
sau al colecției publice respective.
(4) Acreditarea muzeelor și a colecțiilor publice se
aprobă, la propunerea Comisiei Naționale a Muzeelor și
Colecțiilor, prin ordin al ministrului culturii și cultelor.
(5) Acreditarea temporară poate conține condiții sau
recomandări în conformitate cu dispozițiile legale în
vigoare.
Art. 19. — (1) Revocarea acreditării muzeelor și a
colecțiilor publice are loc în cazul nerespectării prevederilor
legale în vigoare sau a condițiilor de acreditare.
(2) Revocarea acreditării muzeelor și a colecțiilor publice
se face la propunerea Comisiei Naționale a Muzeelor și
Colecțiilor, prin ordin al ministrului culturii și cultelor, care
se publică în Monitorul Oficial al României, Partea I.
(3) Din momentul revocării acreditării, proprietarul sau
titularii de alte drepturi reale sunt obligați să respecte
prevederile privind protejarea patrimoniului muzeal.
Art. 20. — (1) Ordinul ministrului culturii și cultelor de
revocare a acreditării muzeelor și colecțiilor publice poate fi
contestat în termen de 15 zile de la publicare; contestația
se depune la Ministerul Culturii și Cultelor.
(2) Persoana nemulțumită de răspunsul primit la
contestația prevăzută la alin. (1) se poate adresa instanței
de contencios administrativ, în condițiile legii.
Art. 21. — (1) În subordinea muzeelor și a colecțiilor
publice pot funcționa, ca unități fără personalitate juridică,
secții și filiale, organizate în aceeași localitate sau în alte
localități decât cea în care își au sediul muzeele și
colecțiile publice respective.
(2) Secțiile și filialele muzeelor și colecțiilor publice pot
fi denumite muzee sau colecții, cu obligația precizării
muzeului sau a colecției publice în a cărei subordine se
află și a obținerii, pentru secțiile sau filialele respective, a
avizului prealabil prevăzut la art. 17 alin. (2) și a acreditării
prevăzute la art. 18.
(3) Organizarea și funcționarea secțiilor și filialelor
teritoriale ale muzeelor și colecțiilor publice se stabilesc
prin regulamentul de organizare și funcționare a muzeului
sau a colecției publice în a cărei subordine se află.

29

CAPITOLUL IV
Finanțarea muzeelor și a colecțiilor publice
Art. 22. — (1) Activitatea muzeelor și a colecțiilor
publice de drept public se finanțează din venituri proprii și
din subvenții acordate de la bugetul de stat sau de la
bugetele locale, după caz.
(2) Veniturile proprii provin din tarifele pentru serviciile
oferite de muzee și colecții publice, din donații și
sponsorizări, din alte activități specifice.
(3) Veniturile prevăzute la alin. (2) sunt gestionate în
regim extrabugetar, conform dispozițiilor legale în vigoare.
Art. 23. — (1) Sunt scutite de la plata taxelor de timbru
succesiunile prin care se transmite un patrimoniu muzeal
sau o colecție, în care persoanele fizice sau juridice au
calitatea de moștenitori, numai dacă persoanele respective
își asumă obligația, printr-o convenție încheiată cu direcția
pentru cultură, culte și patrimoniul cultural național
județeană, respectiv a municipiului București, să mențină la
dispoziția publicului, spre vizitare, patrimoniul muzeal
respectiv, în condițiile prezentei legi.
(2) În cazul în care moștenitorii nu îndeplinesc obligația
asumată prin convenția prevăzută la alin. (1), taxa de
timbru se recuperează pe baza notei de constatare
întocmite de direcția generală a finanțelor publice
județeană, respectiv a municipiului București, la sesizarea
direcției pentru cultură, culte și patrimoniul cultural național
județene, respectiv a municipiului București.
(3) Se consideră neîndeplinire a obligației asumate
potrivit alin. (1) cazul în care accesul publicului este
interzis pe o perioadă mai mare de 60 de zile într-un an
calendaristic, cu excepția situațiilor în care obligația
respectivă a devenit imposibil de executat pentru cauze
neimputabile.
Art. 24. — (1) Prețurile și tarifele pentru serviciile oferite
de muzee și colecții publice sunt stabilite de conducerea
acestora.
(2) În cazul muzeelor și al colecțiilor publice de drept
public, tarifele stabilite de acestea sunt aprobate de
autoritatea în a cărei subordine se află, conform
dispozițiilor legale în vigoare.
CAPITOLUL V
Conducerea, organizarea și funcționarea muzeelor
și a colecțiilor publice de drept public
Art. 25. — (1) Muzeele și colecțiile publice de drept
public sunt organizate și funcționează conform prevederilor
prezentei legi și ale regulamentului de organizare și
funcționare propriu, aprobat de autoritatea în subordinea
căreia se află, potrivit dispozițiilor legale în vigoare.
(2) Personalul de specialitate al muzeelor și al colecțiilor
publice cuprinde funcțiile de: cercetător științific, arheolog,
muzeograf, conservator, restaurator, investigator biolog,
investigator chimist, investigator fizician, arhitect, designer,
topograf, informatician, documentarist, bibliotecar, grafician,
desenator, gestionar de colecție, custode, fotograf, operator
video, precum și alte funcții asimilate specificului colecțiilor.
(3) Pentru personalul muzeelor care lucrează în condiții
speciale de muncă, în depozite, laboratoare și ateliere de
conservare și restaurare, precum și în șantiere arheologice,
se acordă un spor de toxicitate de 15% din salariul de
bază.
(4) Pentru personalul de specialitate și tehnic care
lucrează în depozite și la organizarea unor expoziții cu
bunuri clasate în categoria Tezaur se acordă un spor de
confidențialitate de 15% din salariul de bază.

30

MONITORUL OFICIAL AL ROMÂNIEI, PARTEA I, Nr. 927/15.XI.2006

(5) Personalul cu o vechime neîntreruptă de 10 ani în
muzee sau colecții publice de drept public beneficiază de
un spor de stabilitate de 10% din salariul de bază.
(6) Criteriile și metodologia de încadrare a locurilor de
muncă în condiții speciale se stabilesc prin hotărâre a
Guvernului, inițiată de Ministerul Culturii și Cultelor, cu
avizul Ministerului Muncii, Solidarității Sociale și Familiei și
al Ministerului Sănătății Publice.
Art. 26. — (1) Angajarea personalului de specialitate din
muzee și colecții publice se realizează prin concurs,
organizat de conducerea muzeului sau a colecției publice,
potrivit legii.
(2) Atribuțiile personalului din muzee și colecții publice
se stabilesc prin fișa postului, conform structurii
organizatorice, programelor de activitate și sarcinilor de
serviciu.
(3) Pregătirea și formarea profesională continuă a
personalului de specialitate din muzee și colecții publice se
asigură prin instituții de specialitate acreditate: învățământ
postliceal, învățământ superior de lungă și scurtă durată,
inclusiv învățământ la distanță, cursuri postuniversitare,
programe de masterat și doctorat, precum și prin alte
forme de pregătire profesională.
Art. 27. — (1) În cadrul muzeelor și al colecțiilor publice
de drept public sunt organizate și funcționează consilii de
administrație, ca organe deliberative de conducere.
(2) Componența, atribuțiile, organizarea și funcționarea
consiliului de administrație se stabilesc prin regulament de
organizare și funcționare, aprobat de autoritatea în
subordinea căreia se află muzeele și colecțiile publice de
drept public, potrivit dispozițiilor legale în vigoare.
Art. 28. — (1) În cadrul muzeelor și al colecțiilor publice
de drept public pot funcționa consilii științifice, ca organe
de specialitate alcătuite din specialiști de profil, cu rol
consultativ în domeniul cercetării științifice, organizării sau
structurării serviciilor, colecțiilor muzeale și activităților
culturale.
(2) În cadrul muzeelor și al colecțiilor publice de drept
public de importanță națională, regională și județeană
funcționarea consiliilor științifice este obligatorie.
(3) Componența, atribuțiile, organizarea și funcționarea
consiliului științific se stabilesc prin regulament de
organizare și funcționare, aprobat de autoritatea în
subordinea căreia se află muzeele și colecțiile publice de
drept public, potrivit dispozițiilor legale în vigoare.
(4) Membrii consiliului științific sunt numiți, prin decizie,
de directorul general sau, după caz, de directorul muzeului
sau al colecției publice de drept public.
Art. 29. — (1) În cadrul muzeelor și al colecțiilor publice
de drept public funcționează comisii de evaluare și/sau
comisii de achiziții de bunuri culturale.
(2) Membrii comisiilor menționate la alin. (1) sunt numiți,
prin decizie, de directorul general sau, după caz, de
directorul muzeului sau al colecției publice de drept public.
Art. 30. — (1) Desființarea muzeelor sau colecțiilor
publice de drept public care se află în subordinea
autorităților administrației publice locale se aprobă prin
hotărâre a autorității administrației publice tutelare, cu votul
a două treimi din numărul total de consilieri, cu avizul
prealabil conform al Comisiei Naționale a Muzeelor și
Colecțiilor.
(2) Orice reorganizare a muzeelor sau colecțiilor publice
de drept public care se află în subordinea autorităților
administrației publice locale se aprobă prin hotărâre a
autorităților publice tutelare, cu votul a jumătate plus unu

din numărul total de consilieri, cu avizul prealabil al
Comisiei Naționale a Muzeelor și Colecțiilor.
CAPITOLUL VI
Instituții și organisme cu atribuții în domeniul muzeelor
și al colecțiilor publice
Art. 31. — (1) Ministerul Culturii și Cultelor elaborează
și asigură aplicarea strategiei naționale și urmărește
respectarea prevederilor legale, a normelor și metodologiilor
din domeniul muzeelor și al colecțiilor publice.
(2) Ministerul Culturii și Cultelor reprezintă statul în
relațiile internaționale din domeniul muzeelor și al colecțiilor
publice.
Art. 32. — În domeniul muzeelor și al colecțiilor publice
Ministerul Culturii și Cultelor exercită, prin direcția sa de
specialitate sau prin instituțiile sale subordonate,
următoarele atribuții:
a) organizează sistemul național de cercetare, evidență,
conservare, restaurare și protejare a patrimoniului, de
inspecție și clasificare a muzeelor și a colecțiilor publice și
avizează reglementările tehnice aplicabile în domeniu;
b) aprobă normele metodologice de acreditare a
muzeelor și a colecțiilor publice;
c) aprobă criteriile de acreditare a muzeelor și a
colecțiilor publice;
d) acordă și revocă, în condițiile prezentei legi,
acreditarea funcționării muzeelor și a colecțiilor publice;
e) propune acordarea titulaturii de muzeu sau, după
caz, de colecție publică de importanță națională;
f) aprobă clasificarea muzeelor și a colecțiilor publice;
g) verifică respectarea condițiilor de acreditare a
muzeelor și a colecțiilor publice aflate în subordinea
autorităților administrației publice centrale și locale;
h) acordă asistență științifică și de specialitate muzeelor,
colecțiilor publice și organizațiilor neguvernamentale cu
activitate în domeniu;
i) colaborează cu Ministerul Educației și Cercetării,
respectiv cu Ministerul Muncii, Solidarității Sociale și
Familiei, în vederea pregătirii specialiștilor și a personalului
auxiliar din domeniul muzeelor și al colecțiilor publice, în
conformitate cu prevederile Legii învățământului
nr. 84/1995, republicată, cu modificările și completările
ulterioare;
j) colaborează cu Ministerul Apărării, Ministerul
Administrației și Internelor și cu celelalte autorități ale
administrației publice cu atribuții în domeniu, în vederea
stabilirii măsurilor speciale de protejare a patrimoniului
muzeal în caz de conflict armat, tulburări civile și catastrofe
naturale;
k) avizează programele de dezvoltare muzeală;
l) sprijină și inițiază cooperarea cu instituții și organizații
din străinătate cu activitate în domeniul muzeelor și al
colecțiilor publice;
m) finanțează activitatea editorială a Revistei muzeelor,
publicată de Centrul de Pregătire Profesională în Cultură*).
Art. 33. — Direcțiile pentru cultură, culte și patrimoniul
cultural național județene, respectiv a municipiului București,
au, în domeniul muzeelor și al colecțiilor publice,
următoarele atribuții:
a) propun Ministerului Culturii și Cultelor acreditarea
colecțiilor publice de drept privat;
b) verifică respectarea condițiilor de acreditare a
muzeelor și a colecțiilor publice aflate în subordinea
autorităților administrației publice locale, precum și a
muzeelor și a colecțiilor publice de drept privat;

*) Conform art. 1 din Hotărârea Guvernului nr. 1.878/2005, publicată în Monitorul Oficial al României, Partea I, nr. 40 din 17 ianuarie 2006,
s-a înființat Centrul de Pregătire Profesională în Cultură, prin reorganizarea Centrului pentru Formare, Educație Permanentă și Management în Domeniul
Culturii, care s-a desființat.

MONITORUL OFICIAL AL ROMÂNIEI, PARTEA I, Nr. 927/15.XI.2006
c) constată contravenții și aplică sancțiuni în domeniul
muzeelor și al colecțiilor publice de pe raza lor de
competență teritorială, conform dispozițiilor legale în
vigoare.
Art. 34. — (1) Comisia Națională a Muzeelor și
Colecțiilor este, potrivit legii, organismul științific consultativ
și de avizare în domeniu al Ministerului Culturii și Cultelor.
(2) În domeniul muzeelor și al colecțiilor, Comisia
Națională a Muzeelor și Colecțiilor are următoarele atribuții:
a) propune reglementări de specialitate privind domeniul
muzeelor și al colecțiilor publice, obligatorii pentru întreaga
rețea de instituții muzeale și colecții publice, indiferent de
forma de proprietate, administrare și finanțare;
b) acordă aviz consultativ pentru aprobarea strategiei
naționale de cercetare-dezvoltare din domeniul muzeelor și
al colecțiilor publice;
c) elaborează criteriile de acordare a avizului prealabil
în vederea înființării muzeelor și a colecțiilor publice;
d) emite avize prealabile în vederea înființării muzeelor
și a colecțiilor publice;
e) elaborează normele de clasificare a muzeelor și a
colecțiilor publice;
f) propune Ministerului Culturii și Cultelor clasificarea
muzeelor și a colecțiilor publice;
g) propune revocarea acreditării muzeelor și a colecțiilor
publice;
h) avizează acordarea titulaturii de muzeu sau, după
caz, de colecție publică de importanță națională;
i) avizează prioritățile de dezvoltare a muzeelor și a
colecțiilor publice aflate în subordinea Ministerului Culturii și
Cultelor;
j) avizează programele de pregătire a specialiștilor din
domeniul muzeelor și al colecțiilor publice;
k) propune Ministerului Culturii și Cultelor acordarea
unor distincții și recompense persoanelor care au adus
contribuții deosebite la dezvoltarea, cercetarea, evidența,
conservarea, restaurarea și punerea în valoare a
patrimoniului muzeal.
CAPITOLUL VII
Contravenții și sancțiuni
Art. 35. — Încălcarea dispozițiilor prezentei legi atrage,
după caz, răspunderea disciplinară, materială, civilă,
contravențională sau penală.
Art. 36. — (1) Distrugerea, degradarea sau aducerea în
stare de neîntrebuințare, cu intenție, a bunurilor mobile din
patrimoniul muzeelor și al colecțiilor publice, clasate sau
neclasate în patrimoniul cultural național, precum și
distrugerea, degradarea sau aducerea în stare de
neîntrebuințare, cu intenție, a imobilelor care sunt
monumente istorice constituie infracțiuni și se pedepsesc în
conformitate cu prevederile legale în vigoare.
(2) Executarea de falsuri după bunuri culturale, în
scopul comercializării sau în orice alt scop, constituie
infracțiune și se pedepsește în conformitate cu prevederile
legale în vigoare, referitoare la bunuri culturale clasate în
patrimoniul cultural național.
Art. 37. — (1) Constituie contravenții următoarele fapte:
a) încălcarea normelor de conservare a patrimoniului
muzeal;
b) înființarea de muzee și colecții publice fără obținerea
avizului prealabil și/sau funcționarea acestora fără obținerea
acreditării;

31

c) împiedicarea, prin orice mijloace, a accesului
publicului la patrimoniul muzeal, cu excepția cazurilor în
care aceasta este generată de cauze neimputabile;
d) schimbarea titulaturii muzeului sau, după caz, a
colecției publice, cu nerespectarea procedurii prevăzute la
art. 16 alin. (1) și (2);
e) neîncheierea contractelor de asigurare prevăzute la
art. 11 alin. (2) și (3).
(2) Contravențiile prevăzute la alin. (1) se sancționează
cu amendă de la 1.000 lei la 10.000 lei.
(3) Cuantumul amenzilor poate fi actualizat prin hotărâre
a Guvernului.
Art. 38. — Contravențiile prevăzute la art. 37 se
constată, iar sancțiunile se aplică de specialiști din cadrul
Ministerului Culturii și Cultelor și ai direcțiilor pentru cultură,
culte și patrimoniul cultural național județene, respectiv a
municipiului București, împuterniciți ca atare prin ordin al
ministrului culturii și cultelor.
Art. 39. — Dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare, se aplică în mod
corespunzător și contravențiilor prevăzute în prezenta lege.
CAPITOLUL VIII
Dispoziții tranzitorii și finale
Art. 40. — Proprietarii și titularii de alte drepturi reale
asupra muzeelor și colecțiilor publice de importanță
națională, care nu au încheiat contractul prevăzut la art. 11
alin. (2), precum și proprietarii și titularii de alte drepturi
reale asupra muzeelor și colecțiilor publice de importanță
regională, județeană și locală, care nu au încheiat
contractul prevăzut la art. 11 alin. (3), au obligația ca, în
termen de 60 de zile de la intrarea în vigoare a prezentei
legi, să încheie aceste contracte.
Art. 41. — (1) În termen de 60 de zile de la intrarea în
vigoare a prezentei legi, Comisia Națională a Muzeelor și
Colecțiilor va elabora criteriile de acordare a avizului
prealabil necesar pentru înființarea muzeelor și a colecțiilor
publice, criteriile și normele metodologice de acreditare a
muzeelor și a colecțiilor publice, precum și normele de
clasificare a muzeelor și colecțiilor publice, aprobate fiecare
prin ordin al ministrului culturii și cultelor, care se vor
publica în Monitorul Oficial al României, Partea I.
(2) În termen de 60 de zile de la data intrării în vigoare
a prezentei legi, Ministerul Culturii și Cultelor, cu avizul
Comisiei Naționale a Muzeelor și Colecțiilor, va elabora
normele metodologice cu privire la funcționarea muzeelor și
colecțiilor publice, precum și normele de securitate și
protejare a patrimoniului muzeal, aprobate fiecare prin ordin
al ministrului culturii și cultelor, care se vor publica în
Monitorul Oficial al României, Partea I.
N O T Ă:

Reproducem mai jos prevederile art. II din Legea
nr. 12/2006 pentru modificarea și completarea Legii
muzeelor și a colecțiilor publice nr. 311/2003, care nu sunt
încorporate în textul republicat al Legii nr. 311/2003:
îArt. II. — Ordinul ministrului culturii și cultelor privind
aprobarea modelului unic al Registrului informatizat pentru
evidența analitică a bunurilor culturale se publică în
Monitorul Oficial al României, Partea I, în termen de 60 de
zile de la intrarea în vigoare a prezentei legi; în același
termen se publică și hotărârea Guvernului prevăzută la
art. 24 alin. (6)*).“

*) În forma republicată a Legii nr. 311/2003, art. 24 alin. (6) a devenit art. 25 alin. (6).

P R E Ț U R I L E

publicațiilor legislative pentru anul 2007
— pe suport fizic —
Prețul
abonamentului
anual (lei)

Denumirea publicației

•
•
•
•
•
•
•
•
•
•
•
•

Monitorul Oficial, Partea I, în limba română
Monitorul Oficial, Partea I, în limba română, numere bis*
Monitorul Oficial, Partea I, în limba maghiară
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului și alte acte normative
Breviar Legislativ
Repertoriul actelor normative

Prețul
abonamentului
trimestrial (lei)

1.560
260
1.400
2.100
400
1.600
1.500
500
400
660
60
109

400
—
350
525
100
400
375
125
100
165
15
—

Prețul
abonamentului
lunar (lei)

140
—
—
—
—
—
—
—
—
—
—
—

** Cu excepția numerelor bis de interes restrâns.
Legislație în format electronic (opțional pe CD sau DVD)
n
n
n
n
n
n
n
n

Decizii ale Curții Constituționale
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului
Colecția electronică a Monitorului

Oficial,
Oficial,
Oficial,
Oficial,
Oficial,
Oficial,
Oficial,

Partea
Partea
Partea
Partea
Partea
Partea
Partea

Preț

80
1.400
900
1.200
400
1.700
800
80

I și Partea I bis 1989—2006
I Maghiară
2000—2006
a II-a
1995—2006
a III-a
2001—2006
a IV-a
2001—2006
a VI-a
2001—2006
a VII-a
2005—2006

Prețurile includ T.V.A. 9%.
Abonamentele la publicațiile Regiei Autonome îMonitorul Oficial“ se pot efectua prin următoarele societăți de distribuție:
u COMPANIA NAȚIONALĂ îPOȘTA ROMÂNĂ“ — S.A.
u RODIPET — S.A.
u ACTA LEGIS — S.R.L.
u INFO EUROTRADING — S.A.
u INTERPRESS SPORT — S.R.L.
u MEDIA PRESS ABONAMENTE — S.R.L.
u M.T. PRESS IMPEX — S.R.L.
u PRESS EXPRES — S.R.L.
u ZIRKON MEDIA — S.R.L.
u ART ADVERTISING — S.R.L.
u CALLIOPE — S.R.L.
u CARTEXIM — S.R.L.
u CURIER PRESS — S.A.
u MIMPEX — S.R.L.

— prin oficiile sale poștale
— prin toate filialele
— București, str. Banul Udrea nr. 10,
(telefon/fax: 411.91.79)
— București, Splaiul Independenței nr. 202A
(telefon: 316.30.57, fax: 316.30.58)
— București, str. Hristo Botev nr. 6
(telefon/fax: 313.85.07; 313.85.08; 313.85.09)
— București, str. Izvor nr. 78, et. 2
(tel. 311.97.84, fax 311.97.85)
— București, bd. Basarabia nr. 256
(telefon/fax: 255.48.15; 255.48.16)
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, str. Călin Ottoi nr. 29
(tel. 250.52.77, 250.22.94, fax 250.56.30)
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
— Slobozia, Bd. Matei Basarab, bl. A2, sc. B, ap. 15, parter
(telefon/fax: 0243/22.06.95)
— Brașov, str. Traian Grozăvescu nr. 7
(telefon/fax: 0268/47.05.96)
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 927/15.XI.2006 conține 32 de pagini.

Prețul: 2,25 lei

&JUYDGY|121034]
ISSN 1453—4495

