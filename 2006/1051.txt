Anul 174 (XVIII) — Nr. 1.051

PARTEA

I

LEGI, DECRETE, HOTĂRÂRI ȘI ALTE ACTE

Vineri, 29 decembrie 2006

SUMAR

Nr.

Pagina

2

Convenție între România și Spania privind cooperarea în
lupta împotriva criminalității ......................................

2–4

5

5

1.454. — Decret pentru promulgarea Legii privind
aprobarea Ordonanței Guvernului nr. 58/2006
pentru modificarea și completarea Ordonanței
Guvernului nr. 57/2002 privind cercetarea științifică
și dezvoltarea tehnologică ........................................

5

501. — Lege pentru completarea Legii nr. 96/2006
privind Statutul deputaților și al senatorilor ...........

6

— Decret privind promulgarea Legii pentru
completarea Legii nr. 96/2006 privind Statutul
deputaților și al senatorilor .....................................

7–8

1.457. — Decret pentru promulgarea Legii privind abilitarea
Guvernului de a emite ordonanțe............................

8

1.423. — Decret privind acordarea gradului de general
unor colonei din Serviciul de Informații Externe ....

9

ORDONANȚE ȘI HOTĂRÂRI
ALE GUVERNULUI ROMÂNIEI
124. — Ordonanță de urgență privind stocurile
excedentare de zahăr, produse zaharoase și alte
produse agroalimentare.............................................

499. — Lege privind aprobarea Ordonanței Guvernului
nr. 58/2006 pentru modificarea și completarea
Ordonanței Guvernului nr. 57/2002 privind
cercetarea științifică și dezvoltarea tehnologică ......

1.456.

Pagina

502. — Lege privind abilitarea Guvernului de a emite
ordonanțe ...................................................................

LEGI ȘI DECRETE
495. — Lege pentru ratificarea Convenției dintre
România și Spania privind cooperarea în lupta
împotriva criminalității, semnată la Madrid la
30 martie 2006..........................................................

1.450. — Decret privind promulgarea Legii pentru
ratificarea Convenției dintre România și Spania
privind cooperarea în lupta împotriva criminalității,
semnată la Madrid la 30 martie 2006 ....................

Nr.

6

9–18

1.864. — Hotărâre pentru aprobarea Normelor
metodologice de aplicare a Ordonanței de urgență
a Guvernului nr. 102/2005 privind libera circulație
pe teritoriul României a cetățenilor statelor
membre ale Uniunii Europene și Spațiului
Economic European și pentru stabilirea formei și
conținutului documentelor care se eliberează
cetățenilor Uniunii Europene și membrilor lor de
familie .........................................................................

19–29

1.907. — Hotărâre pentru aprobarea rectificării bugetului
propriu de venituri și cheltuieli al Ministerului
Comunicațiilor și Tehnologiei Informației privind
activitatea de privatizare pe anul 2006...................

30–31

2

MONITORUL OFICIAL AL ROMÂNIEI, PARTEA I, Nr. 1.051/29.XII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției dintre România și Spania
privind cooperarea în lupta împotriva criminalității,
semnată la Madrid la 30 martie 2006
Parlamentul României

adoptă prezenta lege.

Articol unic. — Se ratifică Convenția dintre România și Spania privind
cooperarea în lupta împotriva criminalității, semnată la Madrid la 30 martie 2006.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

BOGDAN OLTEANU

p. PREȘEDINTELE SENATULUI,

DORU IOAN TĂRĂCILĂ

București, 28 decembrie 2006.
Nr. 495.

CONVENȚIE
între România și Spania privind cooperarea în lupta împotriva criminalității
România și Spania, denumite în continuare părți contractante,
reafirmându-și principiile stabilite în Tratatul cu privire la relațiile de prietenie și cooperare dintre România și
Regatul Spaniei, semnat la Madrid la 4 februarie 1992, și dorind să contribuie la dezvoltarea ulterioară a relațiilor
bilaterale,
convinse de necesitatea protejării vieții, bunurilor, drepturilor fundamentale și libertăților cetățenilor lor,
conștiente de amenințarea crescândă pe care o reprezintă pentru societate terorismul și criminalitatea organizată
internațională,
recunoscând importanța adâncirii și dezvoltării cooperării în domeniul luptei împotriva terorismului și criminalității în
multiplele ei forme de manifestare,
călăuzite de principiile egalității, reciprocității și asistenței mutuale,
au convenit următoarele:
ARTICOLUL 1
Domenii de cooperare

(1) Părțile contractante, în conformitate cu legislația
ambelor state și cu prezenta convenție, vor coopera în
lupta împotriva criminalității, în special a formelor sale
organizate.
(2) Părțile contractante vor colabora în lupta împotriva
faptelor penale, în special pentru combaterea:
a) terorismului;
b) infracțiunilor îndreptate împotriva vieții, sănătății,
libertății și integrității persoanei;
c) traficului, producerii și comerțului ilegale cu
stupefiante și substanțe psihotrope, precum și cu materii
prime pentru fabricarea acestora și a precursorilor;
d) imigrației ilegale și traficului cu ființe umane;
e) traficului cu organe și țesuturi umane;
f) lipsirii de libertate în mod ilegal a unei persoane de
către una sau mai multe persoane, chiar dacă nu se pun
condiții pentru eliberarea acesteia;
g) falsificării (contrafacerii, modificării) și utilizării ilegale
a documentelor de identitate (pașapoarte, vize și
documente ale vehiculelor cu motor);

h) contrabandei, infracțiunilor economice și fiscale;
i) spălării banilor și altor produse ale activității
infracționale;
j) falsificării și distribuirii frauduloase de monedă,
mijloace de plată, cecuri și titluri de valoare;
k) furtului sau traficului ilicit de vehicule cu motor și
activităților infracționale în legătură cu acestea;
l) traficului ilegal cu arme, muniții, explozivi, materii
prime strategice (nucleare și radioactive), precum și cu alte
asemenea substanțe periculoase, bunuri și tehnologii cu
dublă utilizare;
m) traficului ilegal cu bunuri culturale, cele cu valoare
istorică și opere de artă de patrimoniu;
n) infracțiunilor îndreptate împotriva proprietății
intelectuale, industriale, patente și mărci sau analoage
acestora;
o) activităților ilicite în legătură cu jocurile de noroc;
p) formelor organizate ale infracțiunilor împotriva libertății
sexuale, în special cele care implică minori, precum și
confecționarea, reproducerea, difuzarea sau furnizarea de
materiale ori suporturi cu conținut pornografic care implică
minorii;

MONITORUL OFICIAL AL ROMÂNIEI, PARTEA I, Nr. 1.051/29.XII.2006
q) infracțiunilor comise prin utilizarea sistemelor
informatice;
r) infracțiunilor împotriva resurselor naturale și a
mediului înconjurător.
(3) Părțile contractante vor colabora, de asemenea,
pentru combaterea oricăror alte infracțiuni pentru a căror
prevenire, descoperire și investigare este necesară
cooperarea autorităților competente din cele două state.
ARTICOLUL 2
Forme ale cooperării

(1) Colaborarea dintre părțile contractante va include, în
cadrul luptei împotriva activităților infracționale la care se
face referire în art. 1, schimbul de informații și acordarea
de asistență în activitatea operativă de investigare pentru:
a) identificarea și căutarea persoanelor dispărute;
b) identificarea, anchetarea și căutarea persoanelor care
au comis sau care sunt suspectate că au comis infracțiuni
pe teritoriul uneia dintre părțile contractante, a complicilor
ori instigatorilor acestor persoane, precum și a persoanelor
care se sustrag urmăririi penale sau executării unei
pedepse;
c) identificarea cadavrelor și/sau a rămășițelor unor
persoane și a persoanelor care prezintă interes pentru
poliție;
d) căutarea pe teritoriul uneia dintre părțile contractante
a oricărui obiect, efect sau instrument care are legătură cu
infracțiunile care fac obiectul prezentei convenții sau care
este folosit în comiterea acestora, la solicitarea celeilalte
părți contractante;
e) cunoașterea modalităților și a formelor de finanțare a
activităților infracționale.
(2) Părțile contractante vor coopera, de asemenea, prin:
a) schimb de informații și acordarea sprijinului necesar
pentru escortarea persoanelor condamnate, în baza
Convenției europene asupra transferării persoanelor
condamnate, adoptată la Strasbourg la 21 martie 1983;
b) schimb de informații și acordarea sprijinului necesar
pentru transferul substanțelor radioactive, explozive și
toxice, precum și de arme;
c) schimb de informații și colaborarea reciprocă în
legătură cu realizarea livrărilor controlate de stupefiante și
substanțe psihotrope;
d) schimb de informații și acordarea sprijinului necesar
pentru transferul sau tranzitul persoanelor returnate ori
expulzate.
(3) Pentru realizarea obiectivelor cooperării, părțile
contractante:
a) se vor informa reciproc în legătură cu investigațiile în
curs asupra diferitelor forme ale crimei organizate,
incluzând terorismul, precum și rețelele, structura,
funcționarea și metodele asociate acestuia;
b) vor realiza acțiuni coordonate și de asistență
reciprocă în baza acordurilor complementare semnate de
organele competente;
c) vor face schimb de informații privind metodele și
noile forme de manifestare a criminalității internaționale;
d) vor face schimb de informații referitoare la rezultatele
investigațiilor criminalistice și criminologice realizate, precum
și la tehnicile de investigare și metodele de luptă împotriva
criminalității internaționale;
e) ori de câte ori este necesar, vor organiza reuniuni
de lucru pentru pregătirea și sprijinirea realizării măsurilor
coordonate.
(4) Părțile contractante vor colabora în domeniile care
fac obiectul prezentei convenții prin:
a) schimb de informații privind situația generală și
tendințele criminalității din ambele state;

3

b) schimb de experiență privind utilizarea tehnologiei
criminalistice, de broșuri, publicații și de rezultate ale
cercetărilor științifice în domeniile care fac obiectul
prezentei convenții;
c) schimb de informații în domeniile de competență ale
serviciilor de protecție a legislației penale și ale altor
servicii responsabile cu apărarea securității naționale, ordinii
publice și cu lupta împotriva criminalității;
d) asistență tehnică și științifică, efectuarea de expertize
și punerea la dispoziție de echipament tehnic specializat;
e) schimb de experiență, de specialiști și consultanță;
f) cooperarea în domeniul învățământului profesional
specific.
ARTICOLUL 3
Autorități competente

Autoritățile competente pentru punerea în aplicare a
prezentei convenții sunt:
a) pentru România:
— Ministerul Administrației și Internelor;
— Serviciul Român de Informații — pentru orice
aspecte vizând terorismul;
b) pentru Spania:
— Ministerul de Interne, fără a aduce atingere
competențelor care revin altor ministere.
ARTICOLUL 4
Ofițeri de legătură

(1) Fiecare dintre autoritățile competente ale părților
contractante, în conformitate cu art. 3, va putea desemna
în baza legislației sale aplicabile una sau mai multe
persoane specializate, care să funcționeze în cadrul
misiunii sale diplomatice în statul celeilalte părți
contractante.
(2) Aceste persoane vor acționa în calitate de atașat de
afaceri interne sau ofițer de legătură, pentru menținerea
contactelor, facilitarea comunicării și realizarea altor forme
de cooperare tehnică cu autoritățile competente ale
celeilalte părți contractante.
ARTICOLUL 5
Proceduri de lucru

(1) Schimbul de informații și solicitări având ca scop
îndeplinirea activităților prevăzute de prezenta convenție se
va efectua în scris, direct la autoritățile competente sau
prin intermediul atașaților ori ofițerilor de legătură. În acest
scop, părțile contractante se vor informa reciproc asupra
desemnării acestora din urmă.
(2) În situațiile de urgență, pentru aplicarea prezentei
convenții, autoritățile competente pot transmite comunicările
verbal, urmând ca acestea să fie transmise și în scris,
imediat după aceasta.
(3) Solicitările referitoare la schimbul de informații sau
la realizarea activităților prevăzute în prezenta convenție
vor fi efectuate de autoritățile competente, în cel mai scurt
timp posibil.
(4) Costurile aferente îndeplinirii unei solicitări sau
realizării unei acțiuni vor fi suportate de partea contractantă
solicitantă.
(5) Pentru aplicarea prezentei convenții, părțile
contractante vor conveni cu privire la limba de lucru.
ARTICOLUL 6
Respingerea cererii

(1) Fiecare parte contractantă poate refuza, în întregime
ori parțial, sau poate pune condiții pentru îndeplinirea unei

4

MONITORUL OFICIAL AL ROMÂNIEI, PARTEA I, Nr. 1.051/29.XII.2006

cereri de asistență ori de informații, dacă se consideră că,
prin îndeplinirea acesteia, ar putea amenința suveranitatea
sau securitatea sa ori dacă îndeplinirea cererii respective
este în contradicție cu principiile fundamentale ale legislației
sale naționale sau cu alte interese esențiale ale părții
contractante solicitate.
(2) Partea contractantă solicitantă va fi informată în
scris, fără întârziere, cu privire la motivul refuzului parțial
sau total al cererii.
ARTICOLUL 7
Protecția datelor cu caracter personal

(1) Schimbul de informații între părțile contractante, în
conformitate cu prezenta convenție, se va realiza cu
respectarea următoarelor condiții:
a) partea contractantă solicitantă va putea utiliza datele
numai pentru scopul și în condițiile stabilite de partea
contractantă solicitată, ținând cont de perioada de timp
după care acestea trebuie distruse, în concordanță cu
legislația sa națională;
b) la cererea părții contractante solicitate, partea
contractantă solicitantă va furniza informații cu privire la
modul de utilizare a datelor ce i-au fost puse la dispoziție
și la rezultatele obținute;
c) dacă se constată că părții contractante solicitante i-au
fost furnizate date inexacte sau incomplete, partea
contractantă solicitată va notifica fără întârziere partea
contractantă solicitantă;
d) fiecare parte contractantă va ține o evidență a
rapoartelor privind datele furnizate și distrugerea acestora.
(2) Părțile contractante vor asigura protecția datelor
furnizate împotriva accesului, modificării, publicării sau
difuzării lor neautorizate, în concordanță cu legislația lor
națională.
(3) Părțile contractante se obligă să nu transmită datele
personale la care se face referire în prezenta convenție
niciunui terț, altul decât organul părții contractante
solicitante, sau, în cazul unei solicitări formulate de aceasta
din urmă, datele respective vor putea fi transmise numai
acelor autorități prevăzute la art. 3 și cu acordul prealabil
al părții contractante solicitate.
(4) Oricare dintre părțile contractante poate invoca, în
orice moment, nerespectarea de către partea contractantă
solicitantă a prevederilor prezentului articol, ca o cauză
pentru suspendarea imediată a aplicării prezentei convenții,
până la soluționarea litigiului.

competente se vor informa reciproc, în scris, în privința
reprezentanților lor desemnați în calitate de membri ai
comisiei mixte.
(2) Comisia mixtă se va reuni în sesiune ordinară, o
dată pe an, și în sesiune extraordinară, dacă una dintre
părțile contractante o solicită, data, locul și agenda urmând
a fi convenite pe canale diplomatice.
(3) Dacă nu se convine în alt fel de către părțile
contractante, reuniunile se vor organiza alternativ în
România și în Spania. Lucrările vor fi prezidate de către
șeful delegației părții contractante pe teritoriul căreia
acestea au loc.
ARTICOLUL 10
Reglementarea diferendelor

Orice diferend cu privire la aplicarea sau interpretarea
prezentei convenții va fi soluționat prin negocieri între
părțile contractante.
ARTICOLUL 11
Relația cu alte acorduri

Prevederile prezentei convenții nu vor afecta îndeplinirea
dispozițiilor altor acorduri sau angajamente internaționale
bilaterale ori multilaterale la care România și Spania sunt
părți și nu vor afecta nici chestiunile legate de acordarea
reciprocă de asistență judiciară în materie penală și de
extrădare.
ARTICOLUL 12
Intrarea în vigoare

Prezenta convenție va intra în vigoare după 30 de zile
de la data primirii ultimei notificări scrise, transmisă pe cale
diplomatică, prin care părțile contractante se informează
reciproc despre îndeplinirea procedurilor legale interne,
necesare pentru intrarea sa în vigoare.
ARTICOLUL 13
Modificări

ARTICOLUL 8

În orice moment, părțile contractante vor putea
introduce, de comun acord, modificări la prezenta
convenție. Modificările convenite vor intra în vigoare
conform prevederilor art. 12.

Confidențialitatea informațiilor

ARTICOLUL 14

(1)
Fiecare
parte
contractantă
va
asigura
confidențialitatea informațiilor clasificate. Aceste informații
vor primi pe teritoriul părții contractante respective un nivel
de protecție echivalent celui prevăzut de legislația sa
națională.
(2) Părțile contractante vor realiza toate formele de
colaborare prevăzute în prezenta convenție, în conformitate
cu legislația lor națională.

Durata

(1) Părțile contractante vor constitui o comisie mixtă,
având ca scop dezvoltarea și supervizarea cooperării
reglementate prin prezenta convenție. Autoritățile

Prezenta convenție se încheie pentru o perioadă
nedeterminată și rămâne în vigoare atât timp cât niciuna
dintre cele două părți contractante nu o denunță pe cale
diplomatică. În caz de denunțare, prezenta convenție își
încetează valabilitatea după 6 luni de la data la care
cealaltă parte contractantă a primit notificarea acesteia.
Drept care, reprezentanții ambelor state, pe deplin
autorizați în acest scop de către guvernele lor, au semnat
prezenta convenție.
Semnată la Madrid la 30 martie 2006, în două
exemplare originale, fiecare în limbile română și spaniolă,
toate textele fiind egal autentice.

Pentru România,
Vasile Blaga,
ministrul administrației și internelor

Pentru Spania,
José Antonio Alonso Suárez,
ministru de interne

ARTICOLUL 9
Comisia mixtă

MONITORUL OFICIAL AL ROMÂNIEI, PARTEA I, Nr. 1.051/29.XII.2006

5

PREȘEDINTELE ROMÂNIEI

DECRET
privind promulgarea Legii pentru ratificarea Convenției
dintre România și Spania privind cooperarea
în lupta împotriva criminalității, semnată la Madrid
la 30 martie 2006
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru ratificarea Convenției dintre
România și Spania privind cooperarea în lupta împotriva criminalității,
semnată la Madrid la 30 martie 2006, și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2006.
Nr. 1.450.
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 58/2006 pentru modificarea și completarea Ordonanței
Guvernului nr. 57/2002 privind cercetarea științifică și dezvoltarea tehnologică
Parlamentul României adoptă prezenta lege.
Articol unic. — Se aprobă Ordonanța Guvernului nr. 58
din 30 august 2006 pentru modificarea și completarea
Ordonanței Guvernului nr. 57/2002 privind cercetarea
științifică și dezvoltarea tehnologică, adoptată în temeiul
art. 1 pct. V.7 din Legea nr. 288/2006 privind abilitarea
Guvernului de a emite ordonanțe, publicată în Monitorul

Oficial al României, Partea I, nr. 746 din 31 august 2006,
cu următoarea modificare:
— La articolul I punctul 3, litera d) a alineatului (1) al
articolului 25 va avea următorul cuprins:
îd) restul rămâne la dispoziția institutului național pentru
desfășurarea activității curente, inclusiv pentru cofinanțarea
proiectelor.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 28 decembrie 2006.
Nr. 499.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței Guvernului nr. 58/2006 pentru modificarea și
completarea Ordonanței Guvernului nr. 57/2002 privind cercetarea științifică și dezvoltarea tehnologică
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței Guvernului nr. 58/2006 pentru modificarea și
completarea Ordonanței Guvernului nr. 57/2002 privind

cercetarea științifică și dezvoltarea tehnologică și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 28 decembrie 2006.
Nr. 1.454.

6

MONITORUL OFICIAL AL ROMÂNIEI, PARTEA I, Nr. 1.051/29.XII.2006
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru completarea Legii nr. 96/2006 privind Statutul deputaților și al senatorilor
Parlamentul României adoptă prezenta lege.
Articol unic. — Legea nr. 96/2006 privind Statutul
deputaților și al senatorilor, publicată în Monitorul Oficial al
României,
Partea I, nr. 380 din 3 mai 2006, se
completează după cum urmează:
1. La articolul 43, după alineatul (1) se introduce un nou
alineat, alineatul (11), cu următorul cuprins:
î(11) Fondurile prevăzute la alin. (1) se constituie pentru
ajutoare, recompense, stimulente, contribuții la acțiuni
umanitare și burse.“
2. După articolul 60 se introduc cinci noi articole,
articolele 601—605, cu următorul cuprins:
,,ARTICOLUL 601

Începând cu 1 ianuarie 2007 până la alegerile pentru
Parlamentul European și validarea mandatelor de membri
ai Parlamentului European, deputații și senatorii români
numiți prin hotărâre a Parlamentului României ca membri ai
Parlamentului European se consideră în exercitarea unui
mandat de membru al Parlamentului European.
ARTICOLUL 602

Dispozițiile art. 16 alin. (2) nu se aplică deputaților și
senatorilor menționați la art. 601.

ARTICOLUL 603

Pe perioada 1 ianuarie 2007 până la alegerile pentru
Parlamentul European și validarea mandatelor de membri
ai Parlamentului European, deputații și senatorii membri ai
Parlamentului European se consideră absenți motivat în
condițiile art. 29 alin. (2) lit. b).
ARTICOLUL 604

Deputații și senatorii membri ai Parlamentului European,
pe perioada cuprinsă între 1 ianuarie 2007 și până la
alegerile pentru Parlamentul European și validarea
mandatelor de membri ai Parlamentului European,
beneficiază de drepturile cuvenite exercitării mandatului de
parlamentar național, cu excepția drepturilor prevăzute la
art. 40 alin. (1), (2) și alin. (3) lit. a).
ARTICOLUL 605

La data validării mandatelor de membri ai Parlamentului
European, prevederile art. 601—604 își încetează de drept
efectele.“

Această lege a fost adoptată de Parlamentul României, cu respectarea prevederilor art. 65 alin. (2) și ale art. 76 alin. (1)
din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 28 decembrie 2006.
Nr. 501.
PREȘEDINTELE ROMÂNIEI

DECRET
privind promulgarea Legii pentru completarea
Legii nr. 96/2006 privind Statutul deputaților și al senatorilor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru completarea Legii
nr. 96/2006 privind Statutul deputaților și al senatorilor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2006.
Nr. 1.456.

MONITORUL OFICIAL AL ROMÂNIEI, PARTEA I, Nr. 1.051/29.XII.2006

7

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind abilitarea Guvernului de a emite ordonanțe
Parlamentul României adoptă prezenta lege.
Art. 1. — În temeiul art. 115 alin. (1) din Constituția
României, republicată, Guvernul este abilitat ca, de la data
intrării în vigoare a prezentei legi, dar nu înainte de
încheierea celei de a doua sesiuni ordinare a anului 2006,
și până la reluarea lucrărilor Parlamentului în prima sesiune
ordinară a anului 2007, să emită ordonanțe în domenii care
nu fac obiectul legilor organice, după cum urmează:
I. Finanțe publice și economie:
1. reglementarea unor măsuri financiar-fiscale;
2. reglementări privind modul și condițiile de valorificare
a bunurilor intrate, potrivit legii, în proprietatea privată a
statului;
3. reglementări privind aprobarea bugetelor de venituri și
cheltuieli ale unităților din subordinea, coordonarea sau sub
autoritatea ministerelor, celorlalte organe de specialitate ale
administrației publice centrale, precum și a autorităților
publice centrale;
4. aprobarea plafonului de îndatorare publică a
României pentru anul 2007;
5. reglementări privind modul de alocare și utilizare a
instrumentelor structurale, precum și a sumelor alocate de
la bugetul de stat, pentru cofinanțarea și prefinanțarea
acestora, în bugetele instituțiilor implicate în gestionarea
acestora;
6. abrogarea unor prevederi din Ordonanța Guvernului
nr. 94/2004 privind reglementarea unor măsuri financiare,
aprobată cu modificări și completări prin Legea
nr. 507/2004, cu modificările și completările ulterioare;
7. modificarea și completarea Ordonanței Guvernului
nr. 71/2001 privind organizarea și exercitarea activității de
consultanță fiscală, aprobată cu modificări prin Legea
nr. 198/2002, cu modificările ulterioare;
8. modificarea și completarea Ordonanței Guvernului
nr. 65/1994 privind organizarea activității de expertiză
contabilă și a contabililor autorizați, aprobată cu completări
prin Legea nr. 42/1995, cu modificările și completările
ulterioare;
9. modificarea și completarea Ordonanței Guvernului
nr. 79/2003 privind controlul și recuperarea fondurilor
comunitare, precum și a fondurilor de cofinanțare aferente
utilizate necorespunzător, aprobată cu modificări prin Legea
nr. 529/2003, cu modificările și completările ulterioare;
10. modificarea și completarea Ordonanței Guvernului
nr. 24/1992 privind stabilirea serviciilor consulare și a
taxelor percepute pentru prestarea acestora, aprobată cu
modificări prin Legea nr. 89/1993, cu modificările și
completările ulterioare;
11. măsuri privind aprobarea scoaterii din rezerva de
stat a unor cantități de combustibili;
12. modificarea și completarea Ordonanței de urgență a
Guvernului nr. 54/2002 privind constituirea și menținerea
stocurilor minime de siguranță pentru țiței și produse
petroliere, aprobată cu modificări și completări prin Legea
nr. 677/2002;

13. stabilirea unor măsuri de garantare a aprovizionării
cu gaze naturale;
14. reglementări privind activitatea de metrologie;
15. modificarea și completarea art. 6 din Ordonanța
Guvernului nr. 126/2000 privind continuarea realizării Unității 2
din cadrul obiectivului de investiții îCentrala Nuclearoelectrică
Cernavodă — 5x700 MW“, aprobată cu modificări prin
Legea nr. 335/2001, cu modificările și completările
ulterioare;
16. măsuri de sprijin financiar pentru Societatea Comercială
de Producere a Energiei Termice îTermoelectrica“ — S.A.;
17. rambursarea ratelor de capital pentru o cotă-parte a
creditului acordat de Guvernul Statelor Unite ale Americii în
baza Programului CCC — Legea publică nr. 480/1992,
precum și a altor costuri externe aferente acestei cote-părți;
18. măsuri privind reglementarea datoriilor aferente
minelor închise către bugetul statului, bugetul asigurărilor
sociale de stat, alte bugete speciale, bugetele locale și
către societățile comerciale furnizoare de energie electrică
și alte utilități;
19. măsuri privind scoaterea din funcțiune a unor
mijloace fixe, inclusiv a construcțiilor aferente acestora,
uzate fizic sau moral, neamortizate integral, din cadrul unor
capacități de producție ale operatorilor economici din
portofoliul Ministerului Economiei și Comerțului;
20. măsuri prealabile lucrărilor de extracție a cărbunelui;
21. măsuri privind stimularea procesului de restructurare,
reorganizare și privatizare a unor societăți naționale,
companii naționale și societăți comerciale cu capital
majoritar de stat din domeniul resurselor minerale;
22. măsuri privind accelerarea privatizării societăților
comerciale.
II. Transporturi, amenajarea teritoriului și construcții:
1. reglementarea unor aspecte legate de lucrările de
modernizare a sectoarelor de cale ferată aflate pe
Coridorul IV paneuropean, supuse modernizării;
2. modificarea și completarea Ordonanței Guvernului
nr. 17/2002 privind stabilirea perioadelor de conducere și a
perioadelor de odihnă ale conducătorilor vehiculelor care
efectuează transporturi rutiere și organizarea timpului de
muncă al lucrătorilor mobili în transportul rutier de mărfuri
și persoane, aprobată cu modificări și completări prin
Legea nr. 466/2003, cu modificările și completările
ulterioare;
3. modificarea alin. (3) al art. 51 din Legea
nr. 350/2001 privind amenajarea teritoriului și urbanismul,
cu modificările și completările ulterioare;
4. măsuri pentru dezvoltarea activității în domeniul
construcțiilor de locuințe destinate tinerilor pentru închiriere;
5. modificarea Ordonanței Guvernului nr. 43/2000 privind
protecția patrimoniului arheologic și declararea unor situri
arheologice ca zone de interes național, republicată, în
vederea accelerării obținerii avizelor în cazul proiectelor de
infrastructură de interes național.

8

MONITORUL OFICIAL AL ROMÂNIEI, PARTEA I, Nr. 1.051/29.XII.2006

III. Muncă, protecție socială și salarizare:
1. reglementări privind migrația forței de muncă;
2. modificarea și completarea Legii nr. 326/2003 privind
drepturile de care beneficiază copiii și tinerii ocrotiți de
serviciile publice specializate pentru protecția copilului,
mamele protejate în centre maternale, precum și copiii
încredințați sau dați în plasament la asistenți maternali
profesioniști, cu modificările ulterioare;
3. reglementări privind sistemul unitar de salarizare a
funcționarilor publici;
4. reglementări privind creșterile salariale în sectorul
bugetar pentru anul 2007;
5. modificarea și completarea Legii nr. 138/1999 privind
salarizarea și alte drepturi ale personalului militar din
instituțiile publice de apărare națională, ordine publică și
siguranță națională, precum și acordarea unor drepturi
salariale personalului civil din aceste instituții, cu
modificările și completările ulterioare;
6. modificarea și completarea Ordonanței de urgență a
Guvernului nr. 115/2004 privind salarizarea și alte drepturi
ale personalului contractual din unitățile sanitare publice din
sectorul sanitar, aprobată cu modificări și completări prin
Legea nr. 125/2005, cu modificările și completările
ulterioare;
7. salarizarea personalului auxiliar din cadrul instanțelor
judecătorești și al parchetelor de pe lângă acestea, precum
și din cadrul altor unități din sistemul justiției.
IV. Administrație publică:
1. organizarea și funcționarea Comisiei Naționale de
Prognoză;
2. perfecționarea cadrului legislativ, instituțional și
administrativ în domeniul dezvoltării regionale, în vederea
întăririi capacității administrative pentru asigurarea absorbției
fondurilor comunitare și de la bugetul de stat;
3. modificarea și completarea Ordonanței Guvernului
nr. 19/2002 privind unele măsuri pentru constituirea și
utilizarea fondului locativ de protocol, proprietate publică a

statului, și pentru vânzarea unor imobile, proprietate privată
a statului, aflate în administrarea Regiei Autonome
îAdministrația Patrimoniului Protocolului de Stat“, aprobată
cu modificări prin Legea nr. 640/2002;
4. măsuri privind transferul unor acțiuni și activități din
domeniul sanitar în competența autorităților administrației
publice locale;
5. modificarea și completarea Ordonanței de urgență a
Guvernului nr. 13/2006 privind înființarea, organizarea și
funcționarea Agenției de Plăți pentru Dezvoltare Rurală și
Pescuit, prin reorganizarea Agenției SAPARD, aprobată cu
modificări și completări prin Legea nr. 198/2006.
V. Cultură:
1. reglementări privind instituțiile și companiile de
spectacole și/sau concerte, precum și desfășurarea
activității de impresariat;
2. reglementări privind regimul juridic al patrimoniului
tehnic și industrial;
3. reglementări privind protejarea patrimoniului imaterial;
4. modificarea și completarea Legii nr. 292/2003 privind
organizarea și funcționarea așezămintelor culturale.
VI. Comunicații:
— introducerea unor măsuri sancționatorii contravenționale
în domeniul echipamentelor radio și al echipamentelor
terminale de telecomunicații și recunoașterea mutuală a
conformității acestora.
VII. Prorogarea unor termene prevăzute în acte
normative care nu fac obiectul unor legi cu caracter
organic
Art. 2. — În conformitate cu dispozițiile art. 115 alin. (3)
din Constituția României, republicată, ordonanțele emise de
Guvern în temeiul art. 1 vor fi înaintate spre aprobare
Parlamentului, potrivit procedurii legislative, până la reluarea
lucrărilor Parlamentului în prima sesiune ordinară a anului
2007. Nerespectarea termenului atrage încetarea efectelor
ordonanței.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 28 decembrie 2006.
Nr. 502.
PREȘEDINTELE ROMÂNIEI

DECRET
pentru promulgarea Legii privind abilitarea Guvernului
de a emite ordonanțe
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind abilitarea Guvernului de a
emite ordonanțe și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 28 decembrie 2006.
Nr. 1.457.

MONITORUL OFICIAL AL ROMÂNIEI, PARTEA I, Nr. 1.051/29.XII.2006

9

PREȘEDINTELE ROMÂNIEI

DECRET
privind acordarea gradului de general unor colonei
din Serviciul de Informații Externe
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 415/2002 privind organizarea și
funcționarea Consiliului Suprem de Apărare a Țării, ale Legii nr. 80/1995
privind Statutul cadrelor militare, cu modificările și completările ulterioare,
precum și ale Hotărârii Consiliului Suprem de Apărare a Țării nr. 188 din
21 decembrie 2006,
având în vedere propunerile directorului Serviciului de Informații
Externe,
Președintele României

d e c r e t e a z ă:

Articol unic. — Pe data de 25 decembrie 2006, domnilor colonei
menționați în anexa*) la prezentul decret li se acordă gradul de general de
brigadă cu o stea.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 22 decembrie 2006.
Nr. 1.423.
*) Anexa se comunică numai instituțiilor interesate.

ORDONANȚE ȘI HOTĂRÂRI
ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind stocurile excedentare de zahăr, produse zaharoase și alte produse agroalimentare
Având în vedere prevederile cap. 3 îAgricultura“ din anexa nr. V la Tratatul dintre Regatul Belgiei, Republica
Cehă, Regatul Danemarcei, Republica Federală Germania, Republica Estonia, Republica Elenă, Regatul Spaniei,
Republica Franceză, Irlanda, Republica Italiană, Republica Cipru, Republica Letonia, Republica Lituania, Marele Ducat al
Luxemburgului, Republica Ungară, Republica Malta, Regatul Țărilor de Jos, Republica Austria, Republica Polonă,
Republica Portugheză, Republica Slovenia, Republica Slovacă, Republica Finlanda, Regatul Suediei, Regatul Unit al Marii
Britanii și Irlandei de Nord (state membre ale Uniunii Europene) și Republica Bulgaria și România privind aderarea
Republicii Bulgaria și a României la Uniunea Europeană, semnat de România la Luxemburg la 25 aprilie 2005, ratificat
prin Legea nr. 157/2005, referitor la obligația României de a elimina pe cheltuială proprie orice stoc de produse care
depășește cantitatea care ar putea fi considerată ca reprezentând un stoc normal de report la data aderării,
în baza prevederilor Regulamentului Comisiei (CE) nr. 1.683/2006 privind măsurile tranzitorii ce urmează să fie
adoptate în ceea ce privește comerțul cu produse agricole în contextul aderării Republicii Bulgaria și României,
în baza prevederilor Regulamentului Comisiei (CE) nr. 1.832/2006 din 13 decembrie 2006 referitor la măsurile
tranzitorii în sectorul zahărului în contextul aderării Republicii Bulgaria și României,

10

MONITORUL OFICIAL AL ROMÂNIEI, PARTEA I, Nr. 1.051/29.XII.2006

având în vedere necesitatea informării în regim de urgență a operatorilor economici care au activități de producție
și comerț cu zahăr, produse zaharoase și alte produse agroalimentare cu privire la obligațiile rezultate din prevederile
reglementărilor sus-menționate, astfel încât aceștia să poată lua din timp măsuri de adaptare a activității economice și să
se evite acumularea de stocuri de zahăr, produse zaharoase și alte produse agroalimentare, care ar putea fi considerate
ca având un caracter speculativ, ceea ce ar atrage obligații de plată din partea operatorilor economici și a României la
bugetul comunitar,
pentru a preveni perturbarea funcționării piețelor agricole europene și distorsionarea fluxurilor comerciale
intracomunitare,
în scopul descurajării operatorilor economici interesați în tranzacții speculative cu produse agroalimentare,
întrucât perioada scurtă rămasă până la data aderării României la Uniunea Europeană nu permite promovarea și
adoptarea prezentei reglementări sub formă de lege,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale

Art. 1. — (1) Prezenta ordonanță de urgență
reglementează:
a) condițiile de determinare a stocurilor excedentare de
zahăr, produse zaharoase și alte produse agroalimentare;
b) modul de determinare a obligațiilor de plată pentru
cantitățile excedentare ale unor produse agroalimentare și
pentru neeliminarea de pe piața comunitară a stocurilor
excedentare de zahăr și izoglucoză;
c) sancțiunile pentru operatorii economici care încalcă
prevederile prezentei ordonanțe de urgență.
(2) Produsele agroalimentare prevăzute în anexa care
face parte integrantă din prezenta ordonanță de urgență,
precum și zahărul, izoglucoza, fructoza și produsele
zaharoase, indiferent de proveniența acestora, atât cele din
producția internă, cât și cele importate din Uniunea
Europeană sau din state terțe, fac obiectul prezentei
ordonanțe de urgență.
Art. 2. — În sensul prezentei ordonanțe de urgență,
termenii și expresiile de mai jos se definesc astfel:
a) stoc de produse agroalimentare — orice cantitate de
produse agroalimentare deținută de operatorii economici;
b) stoc de zahăr — orice cantitate deținută de operatorii
economici din următoarele produse:
— zahărul din sfecla din producție națională și din
import și zahărul din trestie, în stare solidă, inclus la
poziția 1701, ca atare și/sau în echivalent încorporat în
produse zaharoase;
— siropul de zahăr — produsul cuprins la codurile
tarifare 1702 60 95, 1702 90 99;
— siropul de inulină — produsul cuprins la codurile
tarifare 1702 60 80 și 1702 90 80;
c) izoglucoză — produsul cuprins la codurile tarifare
1702 30 10, 1702 40 10, 1702 60 10, 1702 90 30 și 2106 90 30;
d) fructoză — fructoza pură din punct de vedere chimic
cuprinsă la codul tarifar 1702 50 00;
e) produse zaharoase — produsele cu adaos de
zahăr/echivalent zahăr de peste 10%, obținute prin
transformarea produselor agricole;
f) operator economic — orice persoană juridică sau
fizică română ori străină care desfășoară activitate
economică în România, implicată în activități de import,
producție, comerț și/sau prestări de servicii conexe.
CAPITOLUL II
Zahăr și produse zaharoase

Art. 3. — (1) Operatorii economici care la data de
1 ianuarie 2007 dețin:

a) peste 10 tone de zahăr, ca atare și/sau echivalent
zahăr încorporat în ansamblul produselor zaharoase
deținute;
b) peste 3 tone de izoglucoză;
c) peste două tone de fructoză
au obligația să transmită până la data de 15 martie 2007
inclusiv, pe suport hârtie și electronic, prin e-mail sau
dischetă, sucursalei Agenției de Plăți și Intervenție pentru
Agricultură, denumită în continuare A.P.I.A., din
județul/municipiul București în a cărui rază teritorială își au
domiciliul fiscal, declarații privind situația stocurilor de
zahăr, izoglucoză și fructoză.
(2) Operatorii economici care au început activitatea după
data de 1 iulie 2006 transmit declarații de stoc indiferent
de nivelul stocurilor de zahăr, izoglucoză și fructoză
deținute la data de 1 ianuarie 2007.
Art. 4. — (1) Declarațiile de stoc vor cuprinde informații
privind:
a) stocul de zahăr, izoglucoză și fructoză la data de
1 ianuarie a anilor 2003, 2004, 2005, 2006 și 2007;
b) cantitățile produse, procesate și vândute în anii 2003,
2004, 2005 și 2006.
(2) Operatorii economici care au început activitatea după
data de 1 ianuarie 2003 transmit informații referitoare la
perioada scursă de la începutul activității economice până
la 1 ianuarie 2007.
(3) Operatorii economici care au început activitatea după
data de 1 ianuarie 2005 transmit informații privind situația
stocurilor la începutul fiecărei luni calendaristice din
perioada de activitate.
(4) Declarația va cuprinde informații privind cantitățile
deținute la data de 1 ianuarie 2007, care sunt rezultatul:
a) creșterii volumului producției și al vânzărilor cel puțin
într-o măsură egală cu creșterea stocurilor;
b) dezvoltării capacității de producție ca urmare a
investițiilor efectuate;
c) extinderii obiectului de activitate;
d) schimbării structurii producției sau a rețetei de
fabricație a produselor zaharoase;
e) fuzionării, divizării sau înființării de noi societăți.
Art. 5. — (1) Stocul excedentar de zahăr, izoglucoză și
fructoză reprezintă cantitatea deținută la 1 ianuarie 2007
care, după deducerea cantităților prevăzute la art. 4
alin. (4), depășește cu mai mult de 10%:
a) media cantităților deținute în stoc la data de
1 ianuarie a anilor 2004, 2005 și 2006, în cazul
operatorilor economici care au început activitatea înainte de
1 ianuarie 2004;
b) media cantităților deținute în stoc la data de
1 ianuarie a anilor 2005 și 2006, în cazul operatorilor
economici care au început activitatea după data de
1 ianuarie 2004;
c) media cantităților deținute în stoc la începutul fiecărei
luni din perioada de activitate, de la începutul acesteia și

MONITORUL OFICIAL AL ROMÂNIEI, PARTEA I, Nr. 1.051/29.XII.2006
până în luna decembrie 2006 inclusiv, în cazul operatorilor
economici prevăzuți la art. 4 alin. (3).
(2) În cazul operatorilor economici care au început
activitatea după data de 1 decembrie 2006, cantitățile de
zahăr, izoglucoză și fructoză deținute la data de 1 ianuarie
2007 sunt considerate stocuri excedentare.
Art. 6. — Prin excepție de la prevederile art. 5, în cazul
operatorilor economici care pun în liberă circulație zahăr în
scopul revânzării, fără a-l supune în prealabil unor procese
de prelucrare sau procesare, stocul excedentar de zahăr
reprezintă cantitatea deținută la data de 1 ianuarie 2007
care depășește media cantităților deținute la începutul
fiecărei luni de activitate din perioada ianuarie 2005 —
decembrie 2006.
Art. 7. — (1) La nivelul fiecărei sucursale A.P.I.A. se
constituie o comisie mixtă privind stocurile de zahăr,
produse zaharoase și alte produse agroalimentare,
denumită în continuare comisia pentru stocuri, alcătuită din
7 persoane, al cărei președinte este directorul sucursalei
A.P.I.A.
(2) Din comisie fac parte, în calitate de membri,
3 reprezentanți ai sucursalei A.P.I.A., directorul executiv al
direcției pentru agricultură și dezvoltare rurală, directorul
executiv al direcției sanitare veterinare și pentru siguranța
alimentelor și un reprezentant din partea structurii teritoriale
a Gărzii Financiare.
(3) Numirea membrilor comisiei pentru stocuri se face în
baza propunerilor instituțiilor prevăzute la alin. (2), prin
ordin al ministrului agriculturii, pădurilor și dezvoltării rurale,
în termen de 30 de zile de la data intrării în vigoare a
prezentei ordonanțe de urgență.
(4) Comisia pentru stocuri își desfășoară activitatea în
baza regulamentului-cadru de organizare și funcționare
elaborat de Comisia centrală pentru stocuri, aprobat
conform art. 12 alin. (5).
(5) Președintele comisiei pentru stocuri desemnează un
secretar din cadrul sucursalei A.P.I.A., care pregătește și
participă la ședințele comisiei.
(6) Persoanele care fac parte din comisia pentru stocuri
și secretarul acesteia își păstrează calitatea pe care o au
la instituțiile de la care provin, precum și toate drepturile și
obligațiile ce decurg din această calitate.
(7) Sarcinile comisiei pentru stocuri și ale secretarului
acesteia se îndeplinesc de către persoanele nominalizate,
în cadrul atribuțiilor legale de serviciu.
(8) Cheltuielile necesare pentru desfășurarea activității
comisiei pentru stocuri se suportă din bugetul de venituri
și cheltuieli al A.P.I.A.
Art. 8. — (1) Comisia pentru stocuri va proceda la
examinarea informațiilor rezultate din declarațiile privind
stocurile de zahăr, izoglucoză și fructoză, conform
regulamentului-cadru de organizare și funcționare a
acesteia.
(2) Pentru fiecare operator economic deținător de stocuri
excedentare, comisia pentru stocuri emite o hotărâre prin
care stabilește cantitatea excedentară și valoarea garanției
de eliminare de pe piață.
(3) Garanția de eliminare de pe piață se constituie în
vederea asigurării îndeplinirii obligației prevăzute la art. 14
privind căile de eliminare de pe piață a cantităților
excedentare de zahăr, izoglucoză sau fructoză.
(4) Hotărârea comisiei pentru stocuri este înaintată, prin
grija secretarului, directorului sucursalei A.P.I.A., care, în
baza actului de delegare al directorului general al A.P.I.A.,
aprobă, prin decizie întocmită în 4 exemplare, cantitatea
excedentară și valoarea garanției de eliminare de pe piață.
(5) Până la data de 13 iulie 2007 inclusiv, sucursala
A.P.I.A. are obligația de a transmite operatorilor economici
prevăzuți la alin. (2), prin poștă cu confirmare de primire,

11

deciziile privind cantitatea excedentară și valoarea garanției
de eliminare de pe piață.
Art. 9. — În termen de 5 zile de la emiterea deciziilor,
sucursalele A.P.I.A. vor transmite câte un exemplar al
acestora la sediul central al A.P.I.A.
Art. 10. — (1) În termen de 30 de zile de la data
confirmării de primire a deciziei prevăzute la art. 8 alin. (4),
operatorii economici sunt obligați să constituie garanții de
eliminare de pe piață, în cuantumul precizat prin decizie a
directorului sucursalei A.P.I.A.
(2) Cuantumul garanției de eliminare de pe piață se
determină prin înmulțirea cantității excedentare de zahăr
alb și/sau echivalent zahăr alb în cazul izoglucozei și
fructozei, exprimată în tone, cu echivalentul în lei al sumei
de 500 euro/tonă, la cursul valutar al Băncii Naționale a
României în vigoare în ziua emiterii deciziei.
(3) Garanția de eliminare de pe piață este gestionată
de A.P.I.A. și poate fi constituită în numerar, în contul de
garanții al A.P.I.A., care nu este purtător de dobândă, sau
prin scrisoare de garanție bancară. Scrisoarea de garanție
bancară se depune la sediul A.P.I.A., în original, de către
persoana autorizată din partea operatorului economic.
(4) Operatorii economici pot constitui garanții prin
scrisori de garanție bancară.
(5) Garanția bancară este valabilă până la data de
30 mai 2008 inclusiv, iar restituirea acesteia se va face în
termen de 30 de zile de la data furnizării documentelor
doveditoare privind eliminarea de pe piață, conform art. 15
și 16, corespunzător proporției în care cantitățile
excedentare de zahăr, izoglucoză sau fructoză au fost
eliminate, iar diferența se constituie venit la bugetul de
stat.
(6) În termen de 60 de zile de la data intrării în vigoare
a prezentei ordonanțe de urgență, prin ordin comun al
ministrului agriculturii, pădurilor și dezvoltării rurale și al
ministrului finanțelor publice se aprobă normele
metodologice pentru aplicarea prevederilor referitoare la
garanțiile de eliminare de pe piață a cantităților
excedentare de zahăr, izoglucoză sau fructoză.
Art. 11. — (1) Operatorul economic poate formula
contestație împotriva deciziei prevăzute la art. 8 alin. (4),
în termen de 15 zile de la comunicare, pe care o depune
la sediul central al A.P.I.A.
(2) Contestația prevăzută la alin. (1) se soluționează
potrivit procedurii prevăzute la titlul IX din Codul de
procedură fiscală, care se aplică în mod corespunzător.
(3) În vederea reexaminării informațiilor cuprinse în
declarația de stoc, operatorul economic va transmite
informații privind cantitățile de zahăr, izoglucoză și fructoză
puse în liberă circulație sau exportate lunar în perioada
cuprinsă între 1 ianuarie 2003 și 31 decembrie 2006, cu
menționarea separată a țărilor membre ale Uniunii
Europene la data de 31 decembrie 2006, Republica
Bulgaria și celelalte țări.
Art. 12. — (1) În vederea soluționării contestațiilor
împotriva deciziilor de stabilire a cantității excedentare și a
valorii garanției de eliminare de pe piață, se constituie, prin
ordin al ministrului agriculturii, pădurilor și dezvoltării rurale,
Comisia centrală pentru stocuri, care va avea următoarea
componență:
a) un reprezentant al A.P.I.A., în calitate de președinte;
b) un reprezentant al Ministerului Agriculturii, Pădurilor
și Dezvoltării Rurale, în calitate de membru;
c) 2 reprezentanți din partea Ministerului Finanțelor
Publice, în calitate de membri;
d) un reprezentant al Autorității Naționale Sanitare
Veterinare și pentru Siguranța Alimentelor, în calitate de
membru;
e) 2 reprezentanți ai A.P.I.A., în calitate de membri.

12

MONITORUL OFICIAL AL ROMÂNIEI, PARTEA I, Nr. 1.051/29.XII.2006

(2) Numirea membrilor Comisiei centrale pentru stocuri
se face în baza propunerilor conducătorilor instituțiilor de la
care aceștia provin.
(3) Secretariatul Comisiei centrale pentru stocuri se
asigură de A.P.I.A., prin 2 reprezentanți desemnați prin
decizie a directorului general.
(4) Persoanele care fac parte din Comisia centrală
pentru stocuri și din secretariatul acesteia își păstrează
calitatea pe care o au la instituțiile de la care provin,
precum și toate drepturile și obligațiile ce decurg din
această calitate.
(5) La prima întrunire, Comisia centrală pentru stocuri
elaborează Regulamentul de organizare și funcționare,
precum și Regulamentul-cadru de organizare și funcționare
a comisiilor pentru stocuri, care vor fi aprobate prin ordin
al ministrului agriculturii, pădurilor și dezvoltării rurale.
(6) Sarcinile Comisiei centrale pentru stocuri și ale
secretariatului acesteia se îndeplinesc de către persoanele
nominalizate, în cadrul atribuțiilor legale de serviciu.
(7) Cheltuielile necesare pentru desfășurarea activității
Comisiei centrale pentru stocuri și a secretariatului acesteia
se suportă din bugetul de venituri și cheltuieli al A.P.I.A.
Art. 13. — (1) Pentru fiecare operator economic
deținător de stocuri excedentare, care a depus contestație,
Comisia centrală pentru stocuri emite o hotărâre prin care:
a) admite contestația, situație în care stabilește
cantitatea excedentară și valoarea garanției de eliminare de
pe piață; sau
b) respinge contestația, situație în care menține decizia
inițială.
(2) Hotărârea Comisiei centrale pentru stocuri este
înaintată prin grija secretariatului către directorul general al
A.P.I.A., care o aprobă prin decizie întocmită în
4 exemplare.
(3) Decizia directorului general al A.P.I.A., adoptată
potrivit alin. (2), este definitivă.
(4) După adoptarea deciziei definitive, care constituie
titlu de creanță, în termen de 30 de zile de la primirea
contestației, secretariatul Comisiei centrale pentru stocuri
comunică, prin poștă cu confirmare de primire, câte un
exemplar al acesteia operatorului economic, sucursalei
A.P.I.A. și organelor fiscale în a căror rază teritorială se
află domiciliul fiscal al operatorilor economici.
(5) Decizia prevăzută la alin. (3) poate fi atacată în
termen de 30 de zile de la comunicarea acesteia la
instanța judecătorească de contencios administrativ
competentă.
Art. 14. — (1) Operatorii economici prevăzuți la art. 8
alin. (2) sunt obligați să elimine de pe piață, pe cheltuială
proprie, fără intervenție comunitară, cantitățile excedentare
de zahăr, izoglucoză și fructoză stabilite prin decizie a
directorului general al A.P.I.A.
(2) Eliminarea de pe piață se va face până la data de
30 aprilie 2008 inclusiv, pe următoarele căi:
a) export pe piețe din afara Uniunii Europene, fără
sprijin de la bugetul de stat;
b) utilizare în sectorul combustibililor;
c) denaturare fără sprijin, în vederea utilizării în hrana
animalelor, în conformitate cu prevederile titlurilor III și IV
din Regulamentul Comisiei (CEE) nr. 100/1972 de stabilire
a normelor detaliate privind denaturarea zahărului pentru
furaje.
(3) Operatorii economici în cauză vor furniza
sucursalelor A.P.I.A. documentele doveditoare privind
eliminarea pe cheltuială proprie a cantităților excedentare
de zahăr, izoglucoză sau fructoză.
Art. 15. — În cazul în care cantitățile excedentare de
zahăr, izoglucoză sau fructoză sunt eliminate potrivit art. 14

alin. (2) lit. a), operatorii economici vor furniza sucursalei
A.P.I.A., până la data de 31 iulie 2008, dovada efectuării
exportului, prezentând următoarele documente:
a) certificatul de export, eliberat în conformitate cu
prevederile Regulamentului Comisiei (CE) nr. 1.291/2000 de
stabilire a normelor de aplicare a sistemului de certificate
de import și export și de certificate cu fixare în avans
pentru produsele agricole și ale Regulamentului Comisiei
(CE) nr. 951/2006 de stabilire a normelor de aplicare a
Regulamentului Consiliului nr. 318/2006 referitor la
schimburile comerciale cu state terțe în sectorul zahăr;
b) documentele necesare pentru restituirea garanțiilor,
prevăzute la art. 32 și 33 din Regulamentul Comisiei (CE)
nr. 1.291/2000, prevăzut la lit. a).
Art. 16. — În cazul în care cantitățile excedentare de
zahăr, izoglucoză sau fructoză sunt eliminate potrivit art. 14
alin. (2) lit. b) și c), operatorii economici vor furniza
sucursalelor A.P.I.A., până la data de 31 iulie 2008,
documentele privind utilizarea în sectorul combustibililor sau
denaturarea.
Art. 17. — (1) Pentru operatorii economici care nu au
eliminat de pe piață cantitățile excedentare de zahăr ori
care nu au prezentat în termenele prevăzute documentele
privind eliminarea de pe piață în conformitate cu
prevederile prezentei ordonanțe de urgență, sucursalele
A.P.I.A. vor solicita A.P.I.A. să dispună măsurile legale
pentru executarea garanției.
(2) În cazul în care operatorii economici nu elimină de
pe piață cantitățile excedentare, organul competent, potrivit
legii, se va îndestula în mod proporțional din garanțiile
constituite în acest scop.
Art. 18. — (1) În cazul în care operatorul economic nu
a constituit garanția de eliminare de pe piață în condițiile
prevăzute de prezenta ordonanță de urgență, sucursalele
A.P.I.A. vor constata această situație și vor emite decizii
conținând cuantumul obligației de plată reprezentând
echivalentul cantităților excedentare ce trebuiau eliminate,
precum și termenul de plată a acestei sume.
(2) Decizia prevăzută la alin. (1) poate fi atacată potrivit
art. 11 alin. (1) și (2).
(3) Decizia neatacată în termenul prevăzut la art. 11
alin. (1) constituie titlu executoriu.
CAPITOLUL III
Produse agroalimentare

Art. 19. — (1) Operatorii economici au obligația să
transmită, până la data de 15 martie 2007 inclusiv, pe
suport hârtie și electronic, prin e-mail sau dischetă,
sucursalei A.P.I.A. din județul/municipiul București în a
cărui rază teritorială își au domiciliul fiscal, declarații privind
situația stocurilor de produse agroalimentare prevăzute în
anexă.
(2) Obligația transmiterii declarațiilor privind situația
stocurilor se limitează la produsele agroalimentare ale căror
stocuri deținute la data de 1 ianuarie 2007 depășesc
cantitățile specifice, care se vor stabili prin ordin al
ministrului agriculturii, pădurilor și dezvoltării rurale, în
termen de 15 zile de la data intrării în vigoare a prezentei
ordonanțe de urgență.
Art. 20. — (1) Declarațiile privind situația stocurilor de
produse agroalimentare vor cuprinde informații privind:
a) nivelul stocurilor la 1 ianuarie 2007;
b) nivelul mediu al stocurilor, determinat în conformitate
cu prevederile art. 21;
c) cantitățile lunare puse în liberă circulație sau
exportate în anul 2006, pentru fiecare dintre produsele
pentru care se declară nivelul stocului.

MONITORUL OFICIAL AL ROMÂNIEI, PARTEA I, Nr. 1.051/29.XII.2006
(2) Declarația va cuprinde informații privind cantitățile de
produse agroalimentare deținute la data de 1 ianuarie
2007, care sunt rezultatul:
a) creșterii volumului producției și al vânzărilor cel puțin
într-o măsură egală cu creșterea stocurilor;
b) dezvoltării capacității de producție ca urmare a
investițiilor efectuate;
c) extinderii obiectului de activitate;
d) schimbării structurii producției, dacă aceasta a avut
loc înainte de data de 1 septembrie 2006;
e) fuzionării, divizării sau înființării de noi societăți
comerciale.
(3) Declarația va conține, după caz, date privind:
a) cantitățile distruse, deteriorate sau care nu pot fi
puse în liberă circulație pe teritoriul vamal al Uniunii
Europene;
b) cantitățile transportate în afara teritoriului vamal al
Uniunii Europene în perioada scursă de la 1 ianuarie 2007
până la data transmiterii declarației, dar nu mai târziu de
15 martie 2007, fără a beneficia de prime de export,
restituții la export sau altă formă de sprijin al exporturilor
de produse agroalimentare prevăzută de legislația
comunitară în vigoare în perioada respectivă.
Art. 21. — (1) Nivelul mediu al stocului reprezintă
media cantităților de produse agroalimentare deținute în
stoc la data de 1 ianuarie a anilor 2005 și 2006.
(2) În cazul operatorilor economici care și-au început
activitatea după data de:
a) 1 ianuarie 2005, nivelul mediu al stocului reprezintă
cantitatea deținută în stoc la data de 1 ianuarie 2006;
b) 1 ianuarie 2006, nivelul mediu al stocului reprezintă
media cantităților deținute în stoc la începutul fiecărei luni
de activitate din anul 2006;
c) 1 decembrie 2006, se consideră că nivelul mediu al
stocului este zero.
Art. 22. — Stocul excedentar de produse agroalimentare
reprezintă cantitatea deținută în stoc la data de 1 ianuarie
2007 care depășește cu mai mult de 10% nivelul mediu al
stocului, după deducerea cantităților prevăzute la art. 20
alin. (2) și (3).
Art. 23. — (1) Pentru fiecare operator economic
deținător de stocuri excedentare de produse agroalimentare
determinate în condițiile prezentei ordonanțe de urgență,
comisia pentru stocuri constituită conform art. 7 emite o
hotărâre de stabilire a cantității excedentare pentru fiecare
dintre produsele agroalimentare și a sumei de plată pentru
stocurile excedentare aferente.
(2) Pentru fiecare produs agroalimentar, suma de plată
se determină prin înmulțirea cantităților excedentare,
exprimate în tone, cu cuantumul taxei de stoc excedentar.
Art. 24. — (1) Pentru fiecare produs agroalimentar, taxa
de stoc excedentar va fi egală cu diferența, majorată cu
20%, dintre taxa vamală aplicabilă în Uniunea Europeană,
inclusiv orice taxe adiționale aplicabile la data de
31 decembrie 2006, și taxa vamală aplicabilă în România
la aceeași dată.
(2) Taxa de stoc excedentar se stabilește în lei/tonă,
prin ordin comun al ministrului agriculturii, pădurilor și
dezvoltării rurale și al ministrului finanțelor publice, în
termen de 60 de zile de la data intrării în vigoare a
prezentei ordonanțe de urgență.
Art. 25. — (1) Hotărârea comisiei pentru stocuri este
înaintată, prin grija secretarului, directorului sucursalei
A.P.I.A., care, în baza actului de delegare al directorului
general al A.P.I.A., aprobă prin decizie întocmită în
4 exemplare cantitatea excedentară pentru fiecare dintre
produsele agroalimentare și suma de plată aferentă.
(2) Până la data de 13 iulie 2007, sucursalele A.P.I.A.
au obligația de a transmite operatorilor economici prevăzuți

13

la art. 23 alin. (1), prin poștă, cu confirmare de primire,
deciziile de stabilire a cantității excedentare și a sumei de
plată pentru stocurile excedentare aferente.
Art. 26. — (1) Împotriva deciziei poate fi formulată
contestație potrivit procedurii prevăzute la art. 11 alin. (1)
și (2) din prezenta ordonanță de urgență.
(2) Soluționarea contestației se face de către Comisia
centrală pentru stocuri conform prevederilor art. 12 și 13.
(3) În cazul în care operatorul economic nu depune
contestație în termenul legal, decizia rămâne definitivă și
constituie titlu de creanță.
Art. 27. — Contravaloarea taxelor pentru stocurile
excedentare de produse agroalimentare constituie venit la
bugetul de stat și se plătește la trezoreriile statului în
termen de 30 de zile de la data comunicării, potrivit legii, a
deciziei prevăzute la art. 25 alin. (1).
Art. 28. — (1) În cazul în care operatorul economic nu
achită sumele de plată pentru stocurile excedentare de
produse agroalimentare în termenul prevăzut la art. 27,
organele competente ale A.P.I.A. vor transmite decizia
emisă potrivit art. 25 alin. (1) necontestată ori decizia
pentru soluționarea contestației depuse de operatorul
economic, neatacată în termenul prevăzut de prezenta
ordonanță de urgență, care constituie titluri executorii.
(2) Titlurile executorii prevăzute la alin. (1) se transmit
de către A.P.I.A. organului fiscal în a cărui rază teritorială
se află domiciliul fiscal al operatorului economic.
CAPITOLUL IV
Contravenții, sancțiuni și alte măsuri legale prin care se
stabilesc din oficiu sumele de plată pentru stocuri excedentare

Art. 29. — (1) Controlul operatorilor economici cu privire
la îndeplinirea obligațiilor rezultate din prevederile prezentei
ordonanțe de urgență este efectuat de echipe de control
ale Gărzii Financiare, la solicitarea Ministerului Agriculturii,
Pădurilor și Dezvoltării Rurale, ale A.P.I.A., ale comisiilor
pentru stocuri, ale Comisiei centrale pentru stocuri sau din
oficiu.
(2) Ministerul Agriculturii, Pădurilor și Dezvoltării Rurale
și A.P.I.A. vor fi informate cu privire la rezultatele
controalelor efectuate.
Art. 30. — (1) Constituie contravenții la prevederile
prezentei ordonanțe de urgență următoarele fapte, care se
sancționează după cum urmează:
a) netransmiterea în termen de către operatorii
economici a declarațiilor privind situația stocurilor, care se
sancționează cu amendă de la 10.000 lei la 100.000 lei;
b) transmiterea de către operatorii economici de date
eronate cu privire la stocurile deținute și/sau cu privire la
modul de eliminare de pe piață a stocurilor excedentare de
zahăr, conform prevederilor prezentei ordonanțe de urgență,
care se sancționează cu amendă de la 10.000 lei la
100.000 lei;
c) utilizarea altor căi de eliminare de pe piață a
cantităților excedentare de zahăr, altele decât cele
prevăzute de prezenta ordonanță de urgență, care se
sancționează cu amendă de la 10.000 lei la 100.000 lei,
iar veniturile obținute altfel decât conform prevederilor
art. 14 alin. (2) se confiscă;
d) neîndeplinirea obligației de a constitui garanțiile
comunicate de către comisia de stocuri în termenul
prevăzut la art. 10 alin. (1), care se sancționează cu
amendă de la 10.000 lei la 100.000 lei.
(2) Sancțiunea amenzii poate fi aplicată și persoanei
juridice.
Art. 31. — (1) Constatarea și sancționarea contravențiilor
prevăzute la art. 30 se fac de către comisarii Gărzii
Financiare.

14

MONITORUL OFICIAL AL ROMÂNIEI, PARTEA I, Nr. 1.051/29.XII.2006

(2) Contravenientul poate achita, pe loc sau în termen
de 48 de ore de la data încheierii procesului-verbal de
constatare și sancționare a contravențiilor ori, după caz, de
la data comunicării acestuia, jumătate din minimul
amenzii, în condițiile art. 28 alin. (1) din Ordonanța
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
(3) Dispozițiile prezentei ordonanțe de urgență
referitoare la contravenții se completează cu prevederile
Ordonanței Guvernului nr. 2/2001, aprobată cu modificări și
completări prin Legea nr. 180/2002, cu modificările și
completările ulterioare.
Art. 32. — În termen de 30 de zile de la aplicarea
amenzii contravenționale, contravenienții sunt obligați să
trimită declarațiile de stoc, a căror nedepunere sau
completare eronată face obiectul contravenției.
Art. 33. — Garda Financiară va transmite instituțiilor
prevăzute la art. 29 alin. (2), săptămânal, o situație privind
procesele-verbale neatacate în termenul legal, precum și
hotărârile judecătorești irevocabile prin care s-au soluționat
plângerile formulate împotriva proceselor-verbale de
constatare a contravențiilor, la care va anexa copii de pe
aceste documente.
Art. 34. — A.P.I.A., prin sucursalele sale, în baza
situației transmise de Garda Financiară, va solicita în scris
operatorilor economici contravenienți să depună declarațiile
privind situația stocurilor sau, după caz, să efectueze
corecturile necesare în termenul prevăzut la art. 32, aceștia
fiind obligați să se prezinte în termenul stabilit pentru
efectuarea corecturilor.
Art. 35. — (1) Dacă operatorul economic nu se prezintă
în termen de 5 zile de la termenul stabilit pentru
efectuarea corecturilor sau pentru depunerea declarațiilor
de stoc, comisiile pentru stocuri vor stabili din oficiu, pe
baza datelor din procesele-verbale de constatare a
contravenției sau din hotărârile judecătorești irevocabile,
după caz, cantitățile excedentare de zahăr și alte produse
agroalimentare, precum și sumele de plată aferente, potrivit
prevederilor prezentei ordonanțe de urgență.
(2) Hotărârile comisiilor pentru stocuri vor fi aprobate
prin decizie, conform prevederilor art. 8 alin. (4) și ale
art. 25 alin. (1).
(3) Deciziile prevăzute la alin. (2) vor fi transmise
operatorilor economici prin poștă, cu confirmare de primire,
în termen de 3 zile de la emitere.
Art. 36. — (1) Obligațiile de plată stabilite din oficiu
conform art. 35 se corectează de către comisiile pentru
stocuri la data depunerii efective de către operatorii

economici a declarației privind situația stocurilor sau la data
efectuării unui control fiscal.
(2) Declarațiile privind situația stocurilor depuse pot fi
corectate de operatorii economici din proprie inițiativă,
printr-o declarație rectificativă, în cazurile prevăzute la
art. 35 alin. (1).
(3) După depunerea declarațiilor privind situația
stocurilor, respectiv a declarațiilor rectificative, după caz,
comisiile pentru stocuri emit hotărâri care vor fi aprobate
prin decizii ce vor fi transmise, în termen de 3 zile de la
emitere, operatorilor economici prin poștă, cu confirmare de
primire.
CAPITOLUL V
Dispoziții finale

Art. 37. — Creanțele stabilite în sarcina operatorilor
economici, potrivit prezentei ordonanțe de urgență, se
execută de către organele competente și cu procedura
prevăzută de Codul de procedură fiscală.
Art. 38. — Pentru neplata la termen a creanțelor
prevăzute la cap. II și III din prezenta ordonanță de
urgență se datorează și se calculează majorări de
întârziere potrivit dispozițiilor Codului de procedură fiscală.
Art. 39. — Pe baza deciziilor prin care s-au stabilit
cantitățile excedentare și sumele de plată aferente, A.P.I.A.
transmite lunar situația centralizatoare Ministerului
Agriculturii, Pădurilor și Dezvoltării Rurale.
Art. 40. — (1) Modelul formularelor-tip pentru declarațiile
privind situația stocurilor, prevăzute la art. 3 și 19, se
aprobă prin ordin al ministrului agriculturii, pădurilor și
dezvoltării rurale, în termen de 30 de zile de la data intrării
în vigoare a prezentei ordonanțe de urgență.
(2) Fondurile necesare tipăririi formularelor prevăzute la
alin. (1) se asigură de la bugetul de stat, prin bugetul
A.P.I.A.
Art. 41. — La articolul 3 din Legea nr. 1/2004 privind
înființarea, organizarea și funcționarea Agenției de Plăți și
Intervenție pentru Agricultură, publicată în Monitorul Oficial
al României, Partea I, nr. 162 din 25 februarie 2004, cu
modificările și completările ulterioare, după litera ș) se
introduce o nouă literă, litera t), cu următorul cuprins:
ît) pregătește și implementează prevederile legale
privind stocurile excedentare de zahăr, produse zaharoase
și alte produse agroalimentare, precum și cele referitoare
la garanțiile de eliminare de pe piață a cantităților
excedentare de zahăr.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Dan Ștefan Motreanu
Ministrul finanțelor publice,
Sebastian Teodor Gheorghe Vlădescu
Ministrul integrării europene,
Anca Daniela Boagiu

București, 21 decembrie 2006.
Nr. 124.

MONITORUL OFICIAL AL ROMÂNIEI, PARTEA I, Nr. 1.051/29.XII.2006

15
ANEXĂ*)

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 1.051/29.XII.2006

MONITORUL OFICIAL AL ROMÂNIEI, PARTEA I, Nr. 1.051/29.XII.2006

17

18

MONITORUL OFICIAL AL ROMÂNIEI, PARTEA I, Nr. 1.051/29.XII.2006

MONITORUL OFICIAL AL ROMÂNIEI, PARTEA I, Nr. 1.051/29.XII.2006

19

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Ordonanței de urgență a Guvernului
nr. 102/2005 privind libera circulație pe teritoriul României a cetățenilor statelor membre ale Uniunii
Europene și Spațiului Economic European și pentru stabilirea formei și conținutului documentelor
care se eliberează cetățenilor Uniunii Europene și membrilor lor de familie
În temeiul art. 108 din Constituția României, republicată, și al art. 331 din Ordonanța de urgență a Guvernului
nr. 102/2005 privind libera circulație pe teritoriul României a cetățenilor statelor membre ale Uniunii Europene și Spațiului
Economic European, aprobată cu modificări și completări prin Legea nr. 260/2005, cu modificările și completările
ulterioare,
Guvernul României adoptă prezenta hotărâre.
Art. 1. — (1) Se aprobă Normele metodologice de
aplicare a Ordonanței de urgență a Guvernului
nr. 102/2005 privind libera circulație pe teritoriul României a
cetățenilor statelor membre ale Uniunii Europene și
Spațiului Economic European, prevăzute în anexa nr. 1.
(2) Se aprobă forma și conținutul certificatului de
înregistrare și ale cărții de rezidență permanentă care se
eliberează cetățenilor Uniunii Europene, precum și ale cărții
de rezidență și ale cărții de rezidență permanentă care se
eliberează membrilor de familie ai acestora, cetățeni ai
unor state terțe, prevăzute în anexele nr. 2—5.
Art. 2. — Documentele prevăzute la art. 1 alin. (2) se
eliberează titularilor după achitarea costului acestora, a
costurilor operațiunilor de emitere, precum și, după caz, a
altor taxe și tarife stabilite conform legii, în aceleași condiții
ca și pentru cetățenii români.
Art. 3. — (1) Documentele prevăzute la art. 1 alin. (2)
vor fi realizate prin grija Ministerului Administrației și
Internelor.
(2) Materialele necesare producerii cărților de rezidență
care se eliberează cetățenilor Uniunii Europene și
membrilor de familie ai acestora se achiziționează de către
Inspectoratul Național pentru Evidența Persoanelor și se
distribuie cu titlu gratuit Autorității pentru străini.
(3) Confecționarea cărților de rezidență care se
eliberează cetățenilor Uniunii Europene și membrilor de
familie ai acestora se realizează de către Centrul Național
de Administrare a Bazelor de Date privind Evidența
Persoanelor.
(4) Contravaloarea cărților de rezidență care se
eliberează cetățenilor Uniunii Europene și membrilor de
familie ai acestora se constituie venit la bugetul de stat.
(5) În termen de 30 zile de la data publicării prezentei
hotărâri în Monitorul Oficial al României, Partea I,
Autoritatea pentru străini, Inspectoratul Național pentru
Evidența Persoanelor și Centrul Național de Administrare a
Bazelor de Date privind Evidența Persoanelor din cadrul
Ministerului Administrației și Internelor vor încheia un
protocol de colaborare în vederea producerii documentelor
care se eliberează cetățenilor Uniunii Europene și
membrilor de familie ai acestora.

Art. 4. — (1) În termen de un an de la data intrării în
vigoare a prezentei hotărâri, cetățenii Uniunii Europene și
membrii de familie ai acestora, care își exercită dreptul de
rezidență în România și care au obținut anterior un drept
de ședere potrivit prevederilor Ordonanței de urgență a
Guvernului nr. 194/2002 privind regimul străinilor în
România, republicată, cu modificările și completările
ulterioare, sunt obligați să se prezinte la formațiunile
teritoriale ale Autorității pentru străini în vederea
preschimbării documentelor eliberate în baza Ordonanței de
urgență a Guvernului nr. 194/2002, republicată, cu
modificările și completările ulterioare, cu cele
corespunzătoare, prevăzute de Ordonanța de urgență a
Guvernului nr. 102/2005 privind libera circulație pe teritoriul
României a cetățenilor statelor membre ale Uniunii
Europene și Spațiului Economic European, aprobată cu
modificări și completări prin Legea nr. 260/2005, cu
modificările și completările ulterioare.
(2) Preschimbarea documentelor prevăzute la alin. (1)
se efectuează cu aplicarea dispozițiilor art. 2.
(3) După expirarea termenului prevăzut la alin. (1),
documentele eliberate cetățenilor Uniunii Europene și
membrilor de familie ai acestora în baza Ordonanței de
urgență a Guvernului nr. 194/2002, republicată, cu
modificările și completările ulterioare, pot fi reținute de către
autoritățile competente și transmise de îndată Autorității
pentru străini, titularul fiind îndrumat să se adreseze
formațiunii teritoriale a Autorității pentru străini pe raza
căreia acesta declară că și-a stabilit rezidența, în vederea
eliberării documentelor prevăzute în art. 15, art. 16
alin. (1), art. 19 alin. (1) și art. 24 alin. (1) din Ordonanța
de urgență a Guvernului nr. 102/2005, aprobată cu
modificări și completări prin Legea nr. 260/2005, cu
modificările și completările ulterioare.
(4) Autoritățile competente prevăzute la alin. (3) sunt:
a) Autoritatea pentru străini;
b) Inspectoratul General al Poliției Române;
c) Inspectoratul General al Poliției de Frontieră;
d) Inspectoratul General al Jandarmeriei Române.

20

MONITORUL OFICIAL AL ROMÂNIEI, PARTEA I, Nr. 1.051/29.XII.2006

Art. 5. — Anexele nr. 1—5*) fac parte integrantă din
prezenta hotărâre.

Art. 6. — Prezenta hotărâre intră în vigoare la data de
1 ianuarie 2007.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul afacerilor externe,
Anton Niculescu,
secretar de stat
Ministrul integrării europene,
Anca Daniela Boagiu
Ministrul sănătății publice,
Gheorghe Eugen Nicolăescu
Ministrul muncii, solidarității sociale și familiei,
Gheorghe Barbu
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 21 decembrie 2006.
Nr. 1.864.
ANEXA Nr. 1

NORME METODOLOGICE
de aplicare a Ordonanței de urgență a Guvernului nr. 102/2005 privind libera circulație pe teritoriul României
a cetățenilor statelor membre ale Uniunii Europene și Spațiului Economic European

*) Anexele nr. 1—5 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 1.051/29.XII.2006

21

22

MONITORUL OFICIAL AL ROMÂNIEI, PARTEA I, Nr. 1.051/29.XII.2006

MONITORUL OFICIAL AL ROMÂNIEI, PARTEA I, Nr. 1.051/29.XII.2006

23

24

MONITORUL OFICIAL AL ROMÂNIEI, PARTEA I, Nr. 1.051/29.XII.2006

MONITORUL OFICIAL AL ROMÂNIEI, PARTEA I, Nr. 1.051/29.XII.2006

25

26

MONITORUL OFICIAL AL ROMÂNIEI, PARTEA I, Nr. 1.051/29.XII.2006
ANEXA Nr. 2

MONITORUL OFICIAL AL ROMÂNIEI, PARTEA I, Nr. 1.051/29.XII.2006

27
ANEXA Nr. 3

28

MONITORUL OFICIAL AL ROMÂNIEI, PARTEA I, Nr. 1.051/29.XII.2006
ANEXA Nr. 4

MONITORUL OFICIAL AL ROMÂNIEI, PARTEA I, Nr. 1.051/29.XII.2006

29
ANEXA Nr. 5

30

MONITORUL OFICIAL AL ROMÂNIEI, PARTEA I, Nr. 1.051/29.XII.2006
GUVERNUL ROMÂNIEI

HOTĂRÂRE
pentru aprobarea rectificării bugetului propriu de venituri și cheltuieli al Ministerului
Comunicațiilor și Tehnologiei Informației privind activitatea de privatizare pe anul 2006
În temeiul art. 108 din Constituția României, republicată, și al art. 9 alin. (1) din Ordonanța de urgență a
Guvernului nr. 88/1997 privind privatizarea societăților comerciale, aprobată prin Legea nr. 44/1998, cu modificările și
completările ulterioare, și al art. 51 din Legea nr. 137/2002 privind unele măsuri pentru accelerarea privatizării, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă rectificarea bugetului propriu de
venituri și cheltuieli al Ministerului Comunicațiilor și
Tehnologiei Informației privind activitatea de privatizare pe
anul 2006, conform anexei*) care face parte integrantă din
prezenta hotărâre.
Art. 2. — (1) Cheltuielile totale aferente veniturilor
înscrise în bugetul propriu rectificat de venituri și cheltuieli
al Ministerului Comunicațiilor și Tehnologiei Informației
privind activitatea de privatizare reprezintă limite maxime ce
nu pot fi depășite decât în cazuri justificate și numai cu
aprobarea Guvernului.
(2) În cazul în care în execuția bugetului rectificat de
venituri și cheltuieli din activitatea de privatizare se
înregistrează nerealizări ale veniturilor totale aprobate,
Ministerul Comunicațiilor și Tehnologiei Informației va

efectua cheltuieli totale proporțional cu gradul de realizare
a veniturilor.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la 1.000 lei
la 5.000 lei.
(2) Contravenției prevăzute la alin. (1) îi sunt aplicabile
prevederile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 4. — Contravenția se constată și sancțiunea se
aplică de organele de control financiar ale statului,
împuternicite potrivit legii, persoanelor vinovate de
nerespectarea prevederilor prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
Ministrul finanțelor publice,
Sebastian Teodor Gheorghe Vlădescu
București, 22 decembrie 2006.
Nr. 1.907.

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.051/29.XII.2006

31
ANEXĂ

BUGETUL PROPRIU RECTIFICAT

de venituri și cheltuieli al Ministerului Comunicațiilor și Tehnologiei Informației
privind activitatea de privatizare pe anul 2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.051/29.XII.2006 conține 32 de pagini.

Prețul: 2,25 lei

&JUYDGY|149632]
ISSN 1453—4495

