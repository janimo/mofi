PARTEA

Anul 174 (XVIII) — Nr. 853

I

Miercuri, 18 octombrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

ACTE ALE CONSILIULUI SUPERIOR
AL REGISTRULUI URBANIȘTILOR DIN ROMÂNIA
26.
— Hotărâre pentru aprobarea Regulamentului
privind dobândirea dreptului de semnătură pentru
documentațiile de amenajare a teritoriului și de
urbanism și a Regulamentului referitor la
organizarea și funcționarea Registrului Urbaniștilor
din România ..............................................................
´
Rectificări .............................................................................

1–16
16

ACTE ALE CONSILIULUI SUPERIOR
AL REGISTRULUI URBANIȘTILOR DIN ROMÂNIA
REGISTRUL URBANIȘTILOR DIN ROMÂNIA
CONSILIUL SUPERIOR

HOTĂRÂRE
pentru aprobarea Regulamentului privind dobândirea dreptului de semnătură
pentru documentațiile de amenajare a teritoriului și de urbanism și a Regulamentului
referitor la organizarea și funcționarea Registrului Urbaniștilor din România
În temeiul dispozițiilor art. III din Legea nr. 289/2006 pentru modificarea și completarea Legii nr. 350/2001 privind
amenajarea teritoriului și urbanismul,
având în vedere Avizul Ministerului Transporturilor, Construcțiilor și Turismului nr. 5.095/R.B. din 19 septembrie 2006,
Consiliul Superior al Registrului Urbaniștilor din România
Art. 1. — Se aprobă Regulamentul privind dobândirea
dreptului de semnătură pentru documentațiile de amenajare
a teritoriului și de urbanism, prevăzut în anexa nr. 1.
Art. 2. — Se aprobă Regulamentul referitor la
organizarea și funcționarea Registrului Urbaniștilor din
România, prevăzut în anexa nr. 2.

h o t ă r ă ș t e:

Art. 3. — Anexele nr. 1 și 2 fac parte integrantă din
prezenta hotărâre.
Art. 4. — Prezenta hotărâre se publică în Monitorul
Oficial al României, Partea I.
Art. 5. — Secretariatul Registrului Urbaniștilor din România
va întreprinde demersurile necesare publicării prezentei hotărâri.

Președintele Consiliului Superior al Registrului Urbaniștilor din România,
Alexandru Sandu
București, 26 septembrie 2006.
Nr. 26.

2

MONITORUL OFICIAL AL ROMÂNIEI, PARTEA I, Nr. 853/18.X.2006
ANEXA Nr. 1

REGULAMENT
privind dobândirea dreptului de semnătură pentru documentațiile de amenajare a teritoriului și de urbanism
CAPITOLUL I
Prevederi generale
Art. 1. — (1) Prezentul regulament are ca scop definirea
dreptului de semnătură pentru documentațiile de amenajare a
teritoriului și de urbanism, precum și stabilirea procedurilor privind
dobândirea și exercitarea acestui drept.
(2) Prin instituirea dreptului de semnătură se urmăresc
asigurarea calității documentațiilor de amenajare a teritoriului și de
urbanism, precum și respectarea reglementărilor legale în procesul
elaborării acestora, prin stabilirea responsabilităților ce revin
specialiștilor care elaborează și/sau verifică astfel de documentații.
(3) Prezentul regulament are următoarele obiective:
a) definirea dreptului de semnătură;
b) stabilirea exercitării dreptului de semnătură în raport cu
tipurile de documentații de amenajare a teritoriului și de urbanism;
c) stabilirea procedurilor și condițiilor de dobândire, exercitare
și pierdere a dreptului de semnătură;
d) definirea creației intelectuale în elaborarea documentațiilor
de amenajare a teritoriului și de urbanism, în vederea protejării
dreptului de autor.
Art. 2. — Prezentul regulament este elaborat în temeiul
prevederilor art. 38 din Legea nr. 350/2001 privind amenajarea
teritoriului și urbanismul, cu modificările și completările ulterioare,
denumită în continuare lege.
Art. 3. — Aplicarea prezentului regulament se va face corelat
cu prevederile celorlalte acte normative cu incidență asupra
domeniului.
Art. 4. — În sensul prezentului regulament, termenii și
expresiile următoare semnifică:
a) urbanist — profesionistul în domeniul amenajării teritoriului
și al urbanismului, calificat prin diverse formații academice de
bază și specializări în domeniu sau prin practică profesională; în
această accepțiune, termenul urbanist se referă la toate categoriile
de specialiști definite la lit. b)—d);
b) urbanist diplomat — absolventul cu diplomă universitară în
urbanism, recunoscută de statul român, cu durata studiilor de
minimum 5 ani; acest specialist poartă titlul academic îurbanist
diplomat“; în prezentul regulament, referirea la acest specialist se
face prin utilizarea sintagmei urbanist diplomat;
c) arhitect-urbanist — absolventul cu diplomă universitară în
arhitectură, recunoscută de statul român, cu durata studiilor de
minimum 5 ani și cu experiență în domeniul urbanismului și al
amenajării teritoriului de 6 ani, pentru absolvenții de studii
universitare până în anul 2002 inclusiv, sau de 2 ani, pentru
absolvenții de studii universitare începând cu anul 2003, ori care
a absolvit un program de studii de specializare postuniversitară în
domeniul urbanismului și al amenajării teritoriului; în prezentul
regulament, adăugarea termenului urbanist la formația academică
de arhitect face referire la experiența în domeniu sau la
absolvirea unor programe de specializare postuniversitară;
d) economist-urbanist, inginer-urbanist, geograf-urbanist,
sociolog-urbanist — absolventul cu licență sau diplomă
universitară în economie, inginerie, geografie, sociologie, cu
experiență în domeniul urbanismului și al amenajării teritoriului de
minimum 2 ani, care a absolvit un program de specializare
postuniversitară în domeniul urbanismului și al amenajării
teritoriului; în prezentul regulament, adăugarea termenului urbanist
la formația academică de bază face referire la absolvirea acestor
programe de specializare postuniversitară;

e) specialiștii calificați în domeniul amenajării teritoriului și al
urbanismului care dobândesc dreptul de semnătură și se înscriu în
Registrul urbaniștilor — în înțelesul art. 38 alin. (4) din lege,
această sintagmă se referă la următoarele categorii de
profesioniști:
1. urbaniștii diplomați, conform lit. b);
2. absolvenții cu diplomă ai unor domenii/specializări acreditate
de statul român, din următoarele domenii conexe urbanismului și
amenajării teritoriului: construcții-instalații, geografie, sociologie,
economie, ecologie, transporturi, telecomunicații, energetică,
hidrotehnică, geodezie, istorie, care au absolvit un program de
specializare postuniversitară în domeniul urbanismului și al
amenajării teritoriului, acreditat conform legii și recunoscut de
Registrul Urbaniștilor din România;
3. absolvenții cu diplomă ai învățământului superior de
arhitectură sau de alte domenii conexe urbanismului și amenajării
teritoriului, menționate la pct. 2, din promoțiile anterioare anului
2002 inclusiv, care s-au specializat prin practică profesională de
cel puțin 6 ani în domeniul amenajării teritoriului și al
urbanismului;
f) specialist cu drept de semnătură — specialistul calificat în
domeniul urbanismului și/sau al amenajării teritoriului, care a
dobândit dreptul de semnătură conform prevederilor prezentului
regulament și care este înscris în Registrul urbaniștilor;
g) dreptul de semnătură — dreptul pe care îl au specialiștii în
domeniul amenajării teritoriului și al urbanismului de a elabora
și/sau de a semna documentații de urbanism și amenajare a
teritoriului sau părți ale acestora, conform schemelor A și B
prevăzute în anexa la prezentul regulament;
h) dobândirea dreptului de semnătură — procesul în cursul
căruia specialistul în domeniul amenajării teritoriului și al
urbanismului își demonstrează capacitățile profesionale, experiența
și cunoașterea cadrului juridic al domeniului și la sfârșitul căruia i
se atribuie dreptul de semnătură;
i) atestarea dreptului de semnătură — eliberarea certificatului de
atestare, înscrierea în Registrul urbaniștilor și dovedirea deținerii
dreptului de semnătură prin modalități specifice: ștampila și
legitimația;
j) exercitarea dreptului de semnătură — ansamblul de proceduri,
drepturi și obligații pe care le îndeplinește specialistul cu drept de
semnătură pentru documentațiile de urbanism și de amenajare a
teritoriului.
Art. 5. — Principiile ce stau la baza prezentului regulament
sunt următoarele:
1. Principiul integrării multidisciplinare. Activitățile de
amenajare a teritoriului și de urbanism, astfel cum sunt definite în
lege, au caracter interdisciplinar; elaborarea și aplicarea
strategiilor, politicilor și programelor de dezvoltare durabilă în profil
spațial, precum și elaborarea documentațiilor de amenajare a
teritoriului și de urbanism sunt procese de integrare la nivel
spațial a unor elemente din diferite domenii: social, economic,
ecologie, protecția mediului, cultural, tehnic, politic, juridic.
2. Principiul planificării participative. Planificarea urbană și
teritorială și proiectarea urbană sunt procese participative, în care
sunt implicați deopotrivă profesioniști în domeniu, factori de
decizie din administrația publică, cetățeni, organizații
neguvernamentale, agenți economici, precum și alte persoane
juridice sau fizice care sunt implicate în dezvoltarea spațială.
3. Principiul lucrului în echipă. Documentațiile de amenajare
a teritoriului și de urbanism se elaborează de către echipe
pluridisciplinare, ce cuprind urbaniști, arhitecți, ingineri, geografi,
economiști, sociologi, juriști, biologi, istorici, demografi, peisagiști,

MONITORUL OFICIAL AL ROMÂNIEI, PARTEA I, Nr. 853/18.X.2006
ecologi, experți tehnici judiciari și extrajudiciari, specialiști în
mediere și participarea populației, în management urban, în
administrație publică, în formare academică și continuă, după caz;
componența echipei de elaborare trebuie să acopere integral
problematica specifică ce face obiectul documentației.
4. Principiul organizării spațiale. Documentațiile de urbanism
și amenajare a teritoriului sunt instrumente specializate de
planificare spațială; în consecință, capacitatea de a organiza
spațiul este o abilitate profesională de bază pentru specialiștii
care lucrează în echipele ce elaborează aceste documentații, iar
coordonatorul echipei de elaborare a documentațiilor care
determină nemijlocit configurarea spațială urbană trebuie să aibă
o formație academică de bază referitoare la organizarea fizică a
spațiului.
5. Principiul specializării și interdisciplinarității. Caracterul
integrator și complex al documentațiilor de amenajare a teritoriului
și de urbanism impune specializarea în domeniu a profesioniștilor
având altă formație academică decât cea de urbanist; această
specializare se obține prin absolvirea unor programe academice
postuniversitare și prin practică în domeniu, în cadrul unor echipe
multidisciplinare.
6. Principiul diferențierii documentațiilor. Documentațiile de
amenajare a teritoriului și de urbanism, prevăzute de lege, sunt
diferențiate atât în raport cu domeniul de referință — amenajarea
teritoriului sau urbanism — și mărimea teritoriului care face
obiectul documentației, cât și în raport cu caracteristicile acestui
teritoriu — fizico-funcționale, economice, sociale, spațiale — și cu
scopul, natura și amploarea obiectivelor sau ale intervențiilor
propuse.
7. Principiul diferențierii dreptului de semnătură. Dreptul de
semnătură se definește în raport cu tipurile de documentații de
amenajare a teritoriului și de urbanism, ținându-se seama de
diferențele în ceea ce privește conținutul și gradul de complexitate
ale documentațiilor; în consecință, la definirea dreptului de
semnătură, tipurile de documentații sunt grupate în raport cu
natura conținutului și cu competențele similare necesare
coordonării elaborării.
8. Principiul diferențierii între coordonarea elaborării întregii
documentații și responsabilitatea privind elaborarea unei părți
din documentație. Complexitatea și amploarea unor documentații
conduc la structurarea conținutului lor, conform reglementărilor,
sub forma unor părți componente; dreptul de semnătură se
exercită diferențiat, în raport cu coordonarea elaborării întregii
documentații sau cu responsabilitatea privind elaborarea unei părți
din documentație.
Art. 6. — (1) Dreptul de semnătură se acordă de Registrul
Urbaniștilor din România ca urmare a atestării sau promovării
examenului organizat conform prevederilor prezentului regulament.
(2) Dreptul de semnătură poate fi acordat pentru coordonarea
elaborării documentațiilor de amenajare a teritorului și de
urbanism sau pentru elaborarea unor părți ale acestora oricărei
persoane care îndeplinește cumulativ următoarele condiții:
a) are capacitatea de exercițiu deplină;
b) are calitatea de îspecialist calificat în domeniul amenajării
teritoriului și al urbanismului“, conform prevederilor art. 4 lit. e);
c) a fost atestată sau a promovat examenul pentru dobândirea
dreptului de semnătură.
(3) Profesioniștii din categoriile menționate la art. 4 lit. e)
pct. 1 și 2 pot deveni specialiști calificați numai după efectuarea
unui stagiu de practică profesională de 2 ani în elaborarea
documentațiilor de amenajare a teritoriului și de urbanism.

3

CAPITOLUL II
Dreptul de semnătură și categoriile de documentații
de amenajare a teritoriului și de urbanism
SECȚIUNEA 1
Responsabilități privind dreptul de semnătură

Art. 7. — Coordonarea elaborării documentației de urbanism
sau a celei de amenajare a teritoriului implică asumarea
responsabilității specialistului cu drept de semnătură privind
calitatea întregii documentații, prin aplicarea și respectarea
reglementărilor legale referitoare la procesul de planificare sau,
după caz, proiectare, conținutul documentației și susținerea
acesteia în procesul de avizare și aprobare.
Art. 8. — Elaborarea unei părți din documentația de
amenajare a teritoriului și de urbanism implică asumarea
responsabilității specialistului cu drept de semnătură privind
calitatea acelei părți, prin aplicarea și respectarea reglementărilor
legale specifice, precum și calitatea și concluziile eventualelor
studii de fundamentare ce au stat la baza elaborării respectivei
părți din documentație.
Art. 9. — (1) Dreptul de semnătură se acordă, diferențiat,
pentru fiecare dintre următoarele categorii de documentații de
amenajare a teritoriului și de urbanism:
a) planul de amenajare a teritoriului național;
b) planurile de amenajare a teritoriului județean, planurile de
amenajare a teritoriului regional, planurile de amenajare a
teritoriului interjudețean și planurile de amenajare a teritoriului
frontalier;
c) planurile de amenajare a teritoriului interorășenesc sau
intercomunal, planurile de amenajare a teritoriului metropolitan și
planurile de amenajare a teritoriului periurban al principalelor
municipii și orașe;
d) planurile urbanistice generale și planurile urbanistice zonale
împreună cu regulamentele locale aferente acestora;
e) planurile urbanistice de detaliu.
(2) Un specialist calificat poate dobândi drept de semnătură
pentru mai multe categorii de documentații de amenajare a
teritoriului și de urbanism sau, după caz, pentru mai multe părți
ale documentațiilor de amenajare a teritoriului și de urbanism.
(3) Specialiștii prevăzuți la art. 10—13 pot semna documentațiile
numai după dobândirea dreptului de semnătură, potrivit
prevederilor prezentului regulament.
Art. 10. — (1) Dreptul de semnătură privind coordonarea
elaborării planurilor de amenajare a teritoriului se stabilește după
cum urmează:
a) planurile de amenajare a teritoriului județean, planurile de
amenajare a teritoriului regional, planurile de amenajare a
teritoriului interjudețean și planurile de amenajare a teritoriului
frontalier se semnează numai de către următorii specialiști:
urbaniști diplomați, arhitecți-urbaniști, economiști-urbaniști, geografiurbaniști, sociologi-urbaniști și ingineri-urbaniști;
b) planurile de amenajare a teritoriului interorășenesc sau
intercomunal, planurile de amenajare a teritoriului metropolitan și
planurile de amenajare a teritoriului periurban al principalelor
municipii și orașe se semnează numai de către următorii
specialiști: urbaniști diplomați, arhitecți-urbaniști, geografi-urbaniști
și ingineri-urbaniști.
(2) Dreptul de semnătură privind coordonarea elaborării
secțiunilor planului de amenajare a teritoriului național revine
specialiștilor în domeniul care constituie subiectul secțiunii
respective, calificați conform prevederilor prezentului regulament.
(3) Dreptul de semnătură implică asumarea răspunderii
coordonatorului asupra calității documentației de amenajare a
teritoriului în integralitate.

4

MONITORUL OFICIAL AL ROMÂNIEI, PARTEA I, Nr. 853/18.X.2006

Art. 11. — (1) Dreptul de semnătură privind coordonarea
elaborării documentațiilor de urbanism se stabilește după cum
urmează:
a) planurile urbanistice generale și planurile urbanistice zonale,
precum și regulamentele locale de urbanism aferente acestora se
semnează numai de către următorii specialiști: urbaniști diplomați
și arhitecți-urbaniști;
b) planurile urbanistice de detaliu se semnează numai de
către următorii specialiști: urbaniști diplomați, arhitecți-urbaniști și
arhitecți;
c) planurile urbanistice zonale și regulamentele locale de
urbanism aferente pentru parcelări de locuințe și alte funcțiuni
asociate acestora pot fi semnate și de arhitecți.
(2) Dreptul de semnătură implică asumarea răspunderii
coordonatorului asupra calității documentației de urbanism în
integralitate.
Art. 12. — (1) Planurile de amenajare a teritoriului pot avea,
conform conținutului-cadru, părți structurate sub forma unor
capitole sau secțiuni, care se semnează numai de specialiști cu
drept de semnătură, aparținând uneia dintre următoarele categorii:
a) cadrul natural și calitatea mediului — urbaniști diplomați,
geografi-urbaniști, geografi, biologi, ecologi, ingineri de mediu;
b) dezvoltarea economică a teritoriului — urbaniști diplomați,
economiști-urbaniști;
c) demografia și forța de muncă — urbaniști diplomați,
geografi-urbaniști, geografi, sociologi-urbaniști, sociologi;
d) echiparea tehnică a teritoriului — urbaniști diplomați,
ingineri de specialitate;
e) protejarea și dezvoltarea patrimoniului natural — urbaniști
diplomați, geografi-urbaniști, ecologi, biologi, peisagiști;
f) protejarea și dezvoltarea patrimoniului construit — urbaniști
diplomați, arhitecți-urbaniști, arhitecți, istorici;
g) studiile de teren — ingineri de specialitate.
(2) Planurile urbanistice generale ale municipiilor de rangurile
î0“ și î1“, stabilite de lege, și cele ale municipiilor, orașelor și
comunelor ce includ stațiuni balneoclimaterice ori turistice, precum
și planurile urbanistice zonale ale zonelor centrale ale municipiilor
de rangurile î0“ și î1“, cele ale stațiunilor balneoclimaterice și cele
ale zonelor urbane protejate pot avea, conform conținutului-cadru,
părți structurate sub forma unor capitole sau secțiuni.
(3) Pentru planurile urbanistice prevăzute la alin. (2),
următoarele părți vor fi semnate numai de specialiști cu drept de
semnătură, aparținând uneia dintre următoarele categorii:
a) echipare edilitară — ingineri de specialitate cu specializare
în urbanism;
b) sociologie urbană și demografie — urbaniști diplomați,
sociologi-urbaniști sau cu experiență în domeniul sociologiei
urbane, geografi;
c) calitatea mediului — urbaniști diplomați, geografi, ecologi,
ingineri de specialitate;
d) economie urbană — urbaniști diplomați, economiști-urbaniști
sau cu experiență în domeniul economiei urbane;
e) studii de istorie urbană — urbaniști diplomați, arhitecțiurbaniști, arhitecți, istorici cu studii postuniversitare de urbanism
sau cu experiență în domeniul istoriei urbane;
f) amenajare peisagistică — arhitecți diplomați, urbaniști
diplomați, urbaniști-peisagiști, ingineri horticoli-peisagiști;
g) căi de comunicații și transporturi — urbaniști diplomați,
ingineri de specialitate;
h) studii de teren — ingineri de specialitate.
(4) Prevederile prezentului articol se aplică în corelare cu
prevederile reglementărilor privind conținutul-cadru al
documentațiilor de amenajare a teritoriului și de urbanism.
Art. 13. — (1) Pentru asigurarea condițiilor de punere optimă
în aplicare a prevederilor prezentului regulament, precum și în
vederea valorificării experienței profesionale în domeniul elaborării
documentațiilor a unor categorii de specialiști, Consiliul Superior

al Registrului Urbaniștilor din România (denumit în continuare
Consiliul) poate decide acordarea pe o perioadă limitată a
dreptului de semnătură și altor categorii de profesioniști, în afara
celor prevăzuți la art. 4 și 6.
(2) Perioada pentru care se acordă dreptul de semnătură nu
poate depăși 6 ani, după care, pentru obținerea dreptului de
semnătură, este necesară respectarea condițiilor generale
prevăzute de prezentul regulament.
(3) Consiliul va stabili și va face publice, în termen de 6 luni
de la publicarea prezentului regulament, categoriile de profesioniști
care vor putea beneficia de prevederile prezentului articol, pe
baza criteriilor privind experiența profesională în elaborarea sau în
avizarea documentațiilor de amenajare a teritoriului și de
urbanism sau a celor referitoare la studiile absolvite, precum și
procedura de acordare a dreptului de semnătură pentru acești
profesioniști.
(4) După publicarea categoriilor de profesioniști care pot
beneficia de prevederile prezentului articol, cei interesați vor putea
depune solicitări timp de un an. La încheierea acestei perioade,
prevederile prezentului articol se abrogă.
(5) La înscrierea în Registrul urbaniștilor se va face mențiunea
îdrept de semnătură acordat pe perioadă determinată“, cu
specificarea datei limită de valabilitate a dreptului de semnătură.
Art. 14. — Conducătorii arhitecți absolvenți ai Colegiului de
Arhitectură și Urbanism, Secția Urbanism, din cadrul Universității
de Arhitectură și Urbanism îIon Mincu“ București pot dobândi
drept de semnătură pentru următoarele planuri urbanistice:
a) planurile urbanistice zonale și regulamentele locale aferente
care au drept subiect o parcelare nouă pentru realizarea în
exclusivitate de locuințe, cu maximum 20 de parcele, nu mai mari
de 1.000 m2 fiecare;
b) planurile urbanistice de detaliu care au drept subiect
amplasarea unei construcții de importanță redusă, astfel cum este
definită în Legea nr. 10/1995 privind calitatea în construcții, cu
modificările ulterioare.
SECȚIUNEA a 2-a
Specializarea

Art. 15. — (1) Programele de specializare postuniversitară în
domeniul amenajării teritoriului și al urbanismului sunt programele
de studii aprofundate, programele integrate îmaster“, programele
de studii academice postuniversitare, precum și programele de
doctorat în amenajarea teritoriului și urbanism.
(2) Programele de specializare vor fi diversificate pentru a
permite calificarea în: dezvoltare economică urbană și rurală,
planificare socială și servicii de prognoză, locuire, renovare
urbană și rurală, transporturi, energie, comunicații, peisagistică,
protecția mediului natural și construit, recreere și turism, drept
urban.
(3) În vederea dobândirii dreptului de semnătură, specialiștii
formați de facultățile de arhitectură și de cele din domeniile
conexe urbanismului și amenajării teritoriului, începând cu
promoția 2003, trebuie să absolve programele de specializare
postuniversitare în domeniu, recunoscute și agreate de Registrul
Urbaniștilor din România, pentru a coordona documentațiile de
amenajare a teritoriului și de urbanism, potrivit prezentului
regulament.
(4) Pentru specialiștii formați până la promoția 2002 inclusiv,
absolvirea unor programe de specializare postuniversitară poate fi
înlocuită cu dovedirea unei experiențe profesionale în domeniu de
minimum 6 ani.
(5) În vederea recunoașterii cursurilor de specializare din
domeniul amenajării teritoriului și al urbanismului, în sensul art. 4,
Consiliul va emite hotărâre de agreare, la propunerea Comisiei
profesionale care examinează conținutul lor, în urma cererii
organizatorului sau a celui care solicită obținerea dreptului de

MONITORUL OFICIAL AL ROMÂNIEI, PARTEA I, Nr. 853/18.X.2006
semnătură și pe baza unui set de criterii stabilite și aprobate de
Consiliu, în conformitate cu reglementările Consiliului European al
Urbaniștilor. Consiliul va asigura publicarea anuală a listei
cursurilor agreate.
Art. 16. — Registrul Urbaniștilor din România ține evidența și
avizează spre acreditare programele de specializare în domeniul
amenajării teritoriului și urbanismului, care corespund exigențelor
privind formarea specialiștilor și practicarea profesiunii în domeniu.
SECȚIUNEA a 3-a
Stagiul de practică profesională

Art. 17. — (1) Specialiștii calificați menționați la art. 4 lit. e)
pct. 1 și 2 trebuie să efectueze, în vederea dobândirii dreptului
de semnătură, un stagiu profesional cu o durată efectivă de
2 ani, pe baza unor contracte individuale de muncă, sub
îndrumarea unui specialist în domeniul amenajării teritoriului și
urbanismului, cu drept de semnătură, în cadrul unor structuri
instituționale publice sau private.
(2) Absolvenților programelor de specializare de tip îmaster“,
care conțin module dedicate elaborării documentațiilor de
amenajare a teritoriului și de urbanism și o perioadă de practică
profesională în acest domeniu, li se poate echivala de către
Registrul Urbaniștilor din România, pe bază de solicitare
individuală, absolvirea programului de specializare cu un an din
durata stagiului profesional.
(3) Pentru specialiștii calificați în domeniul amenajării teritoriului
și urbanismului, menționați la art. 4 lit. e) pct. 3, activitatea de
specialitate cu durată de 6 ani înlocuiește stagiul profesional.
(4) Registrul Urbaniștilor din România stabilește prin
regulament condițiile de desfășurare a stagiului profesional și de
monitorizare a respectării acestora.
Art. 18. — (1) Pe durata efectuării stagiului profesional,
specialiștii au calitatea de îstagiar“ și se înscriu în Registrul
urbaniștilor la secțiunea îStagiari“.
(2) Înscrierea ca stagiar în Registrul urbaniștilor se face la
cerere.
(2) În vederea înscrierii, odată cu cererea se depun:
a) copii de pe actele de studii: diploma de absolvire sau,
după caz, de licență și, dacă este cazul, certificatul de absolvire
a programului de specializare postuniversitară;
b) recomandările a 2 specialiști cu drept de semnătură, care
sprijină cererea de înscriere în Registrul urbaniștilor ca stagiar,
dintre care unul se angajează să asigure îndrumarea profesională
efectivă pe întreaga perioadă a stagiului.
Art. 19. — (1) Stagiarii au, pe întreaga durată a stagiului,
următoarele drepturi:
a) pot colabora la întocmirea oricăror documentații de
amenajare a teritoriului și de urbanism, semnate de specialiști cu
drept de semnătură;
b) pot semna lucrări teoretice, studii, planuri și proiecte proprii
întocmite pentru concursuri, expoziții sau alte manifestări de
specialitate.
(2) Stagiarii au următoarele obligații:
a) să respecte regulamentul privind condițiile de desfășurare a
stagiului profesional;
b) să desfășoare o activitate efectivă în profesie și să anunțe
în scris orice motiv de suspendare a stagiului;
c) să își perfecționeze pregătirea profesională teoretică și să
își însușească tehnicile de practică a profesiunii;
d) să participe la manifestările profesionale de stagiu
organizate de Registrul Urbaniștilor din România.
Art. 20. — La încheierea stagiului, stagiarul primește de la
îndrumătorul de stagiu un raport de evaluare, necesar susținerii
examenului de dobândire a dreptului de semnătură.

5

Art. 21. — (1) Stagiul se suspendă pe durata efectuării
serviciului militar sau a concentrării ori în cazuri de lipsă motivată
din activitatea profesională.
(2) Perioada de stagiu efectuată anterior suspendării stagiului
se ia în considerare la calculul duratei stagiului.
(3) Suspendarea stagiului se dispune, la cerere, de către
Consiliu, care analizează împrejurările ce justifică lipsa din
activitatea profesională și decide în ceea ce privește durata
suspendării și întinderea perioadei de stagiu efectuat anterior
suspendării.
(4) Perioada pentru care se suspendă efectuarea stagiului se
înscrie în Registrul urbaniștilor.
CAPITOLUL III
Dobândirea dreptului de semnătură
Art. 22. — (1) Procedura de dobândire a dreptului de
semnătură cuprinde următoarele etape:
a) înscrierea pentru atestarea dreptului de semnătură;
b) înscrierea pentru susținerea examenului de dobândire a
dreptului de semnătură;
c) desfășurarea procedurii de atestare a dreptului de
semnătură sau, după caz, desfășurarea examenului pentru
dobândirea dreptului de semnătură;
d) acordarea dreptului de semnătură.
(2) Pentru a putea exercita dreptul de semnătură, specialiștii
care l-au dobândit se înscriu în Registrul Urbaniștilor din
România.
Art. 23. — (1) Înscrierea pentru atestarea dreptului de
semnătură constă în:
a) depunerea dosarului pentru atestare la secretariatul comisiei
de examinare;
b) verificarea conținutului dosarului de către secretariatul
comisiei de examinare;
c) transmiterea către comisie a dosarului verificat;
d) Consiliul poate solicita candidaților, la atestarea în vederea
obținerii dreptului de semnătură pentru documentații de amenajare
a teritoriului și de urbanism, să participe la o analiză asupra
lucrărilor elaborate;
e) Consiliul poate respinge motivat înscrierea candidaților și
poate hotărî neacordarea dreptului de semnătură pentru
documentații de amenajare a teritoriului și de urbanism.
(2) Înscrierea la examenul pentru dobândirea dreptului de
semnătură constă în:
a) depunerea dosarului de înscriere la secretariatul comisiei de
examinare;
b) verificarea conținutului dosarului de către secretariatul
comisiei de examinare, în ceea ce privește respectarea tuturor
condițiilor cuprinse în prezentul regulament;
c) acceptarea înscrierii la examen și programarea susținerii lui.
Art. 24. — (1) Atestarea dreptului de semnătură constă în:
a) evaluarea portofoliului de lucrări înscrise de solicitant;
b) dovada titlului academic deținut (copie legalizată de pe
diplomă);
c) experiența profesională sau programe de specializare
postuniversitare absolvite;
d) recomandarea a 2 specialiști cu drept de semnătură, dintre
care un specialist din aceeași regiune de dezvoltare.
(2) Examenul pentru dobândirea dreptului de semnătură
constă în următoarele probe:
a) evaluarea conținutului dosarului de înscriere în ceea ce
privește experiența acumulată pe durata stagiului, respectiv a
practicii profesionale, în domeniul elaborării de documentații de
amenajare a teritoriului și de urbanism;
b) examinarea cunoștințelor privind reglementările în domeniul
amenajării teritoriului și al urbanismului;

6

MONITORUL OFICIAL AL ROMÂNIEI, PARTEA I, Nr. 853/18.X.2006

c) interviu privind cunoașterea problemelor recente cu care se
confruntă dezvoltarea urbană și teritorială în România și
experiența de practică profesională a specialistului.
(3) Probele menționate la alin. (2) lit. a) și b) sunt eliminatorii,
iar nepromovarea uneia dintre acestea atrage nepromovarea
examenului, nemaifiind posibilă participarea la următoarele probe.
Art. 25. — (1) Atestarea și examenul în vederea dobândirii
dreptului de semnătură se desfășoară, de regulă, trimestrial și se
organizează de Registrul Urbaniștilor din România, în cooperare
cu Universitatea de Arhitectură și Urbanism îIon Mincu“ București,
cu Asociația Profesională a Urbaniștilor din România și cu
Ministerul Transporturilor, Construcțiilor și Turismului.
(2) Examenul se desfășoară în București, dar poate avea loc
și în alte municipii din țară, în situația unei ponderi semnificative
a candidaților din zona respectivă, cu cooptarea ca membru în
comisia de examinare a unui specialist cu drept de semnătură,
din zonă, de preferință din învățământul superior de profil.
(3) Atestarea se desfășoară la sediul din municipiul București
al Registrului Urbaniștilor din România.
Art. 26. — Acordarea dreptului de semnătură se face prin
hotărâre a Consiliului, în urma validării rezultatelor.
Art. 27. — Pentru atestare și pentru examinare privind
dobândirea dreptului de semnătură, Consiliul stabilește tarife de
examinare care să acopere cheltuielile ocazionate de funcționarea
comisiei de examinare, de înregistrarea și de gestionarea
evidenței privind dreptul de semnătură.
Art. 28. — (1) Pentru desfășurarea atestării sau examinării, se
instituie o comisie de examinare și un secretariat al acesteia.
(2) Comisia de examinare este condusă de un președinte.
(3) Comisia de examinare va fi formată din 7 membri titulari și
4 membri supleanți, numiți după cum urmează:
a) președintele comisiei de examinare este numit de Consiliu,
dintre membrii săi;
b) 2 membri titulari vor fi numiți de Asociația Profesională a
Urbaniștilor din România;
c) 2 membri titulari vor fi numiți de Ministerul Transporturilor,
Construcțiilor și Turismului;
d) 2 membri titulari vor fi numiți de Universitatea de
Arhitectură și Urbanism îIon Mincu“ București.
(4) Membrii supleanți sunt numiți în același mod ca și membrii
titulari de către fiecare dintre instituțiile prevăzute la alin. (3).
(5) Membrii comisiei de examinare vor fi numiți dintre
personalitățile recunoscute, cu reputație profesională și morală și
cu o bogată experiență în domeniu; ei trebuie să îndeplinească
următoarele condiții:
a) să fie specialiști cu drept de semnătură;
b) să aibă o vechime în profesie de minimum 10 ani.
(6) În componența comisiei de examinare va fi asigurat un
echilibru numeric între specialiștii provenind din mediul universitar
și cei care desfășoară în principal activitate de elaborare de
documentații de amenajare a teritoriului și de urbanism.
(7) Mandatul comisiei de examinare este de 2 ani și sunt
admise maximum 3 mandate consecutive pentru oricare dintre
membrii acesteia, în condițiile în care la încheierea fiecărui
mandat se înlocuiesc cel puțin 2 membri ai comisiei.
(8) Membrii comisiei de examinare primesc indemnizație de
ședință, al cărei cuantum se stabilește de către Consiliu.
(9) Secretariatul comisiei de examinare se asigură din aparatul
propriu al Registrului Urbaniștilor din România.
Art. 29. — Data atestării sau desfășurării examenului se
stabilește de către comisia de examinare și este anunțată public
cu cel puțin 3 luni înainte, împreună cu:
a) calendarul, modul de desfășurare, precum și sistemul de
punctare;
b) conținutul dosarului de înscriere;
c) lista reglementărilor legale în vigoare în domeniul
urbanismului și al amenajării teritoriului;

d) tematica și bibliografia.
Art. 30. — Înscrierea la atestare sau la examen se face prin
depunerea unui dosar, care cuprinde:
a) cererea de înscriere;
b) curriculum vitae care să cuprindă descrierea în detaliu a
activității profesionale;
c) diploma de absolvire a instituției de învățământ superior
absolvite sau, după caz, de licență, în copie legalizată;
d) certificatul de absolvire a programului de specializare
postuniversitară și alte certificate de atestare a altor specializări,
în copii legalizate;
e) alte documente care atestă pregătirea profesională sau
recunoașterea activității profesionale;
f) raportul de evaluare a desfășurării stagiului profesional,
dacă este cazul;
g) portofoliul de lucrări;
h) lista de cărți, studii, articole de specialitate publicate;
i) dovada achitării tarifului de examen.
Art. 31. — (1) În vederea atestării, comisia de examinare
evaluează materialele depuse în dosarul solicitantului și propune
Consiliului validarea cererii. În cazul respingerii cererii, comisia de
examinare motivează respingerea.
(2) În vederea examinării candidaților, comisia de examinare
stabilește sistemul și baremele de punctare, precum și punctajul
minim necesar pentru promovarea examenului, făcându-le publice
odată cu anunțarea examenului.
(3) Ponderea rezultatelor obținute la cele 3 probe ale
examenului în cadrul punctajului final este:
a) 40% pentru conținutul dosarului de înscriere, inclusiv al
portofoliului de lucrări;
b) 30% pentru examinarea cunoștințelor privind reglementările
în domeniul amenajării teritoriului și al urbanismului;
c) 30% pentru interviu.
(4) Rezultatul examenului se exprimă printr-un punctaj rezultat
prin însumarea evaluărilor la cele 3 probe, conform ponderilor
prevăzute la alin. (3), și se face public prin afișare la locul
desfășurării examenului, prin grija comisiei de examinare.
Art. 32. — (1) Contestațiile privind rezultatele evaluărilor sau
desfășurarea examenului pot fi depuse, în termen de 48 de ore
de la anunțarea rezultatelor examenului, la Consiliu, care trebuie
să răspundă contestațiilor în termen de 7 zile de la anunțarea
rezultatelor.
(2) Hotărârea Consiliului poate fi atacată în justiție, în
conformitate cu legislația în vigoare.
Art. 33. — (1) Consiliul validează rezultatele atestării sau
examenului și acordă, prin hotărâre, dreptul de semnătură
specialiștilor care l-au promovat, în termen de 30 de zile de la
încheierea examenului, dar nu mai târziu de 90 de zile de la
depunerea dosarului complet.
(2) Specialiștii care au dobândit dreptul de semnătură primesc
certificate de atestare a dreptului de semnătură, în care sunt
înscrise categoriile de documentații pentru care acestea s-au
acordat.
(3) Certificatele de atestare a dreptului de semnătură sunt
însoțite de o anexă care cuprinde rezultatele examenului susținut.
(4) Specialiștii pot exercita dreptul de semnătură numai după
înscrierea în Registrul urbaniștilor, pe baza certificatului de
atestare a dreptului de semnătură.
Art. 34. — (1) Dreptul de semnătură se acordă pentru o
perioadă nedeterminată.
(2) Dreptul de semnătură poate fi retras în situația
nerespectării obligațiilor privind exercitarea lui.
(3) Suspendarea și retragerea definitivă a dreptului de
semnătură sunt reglementate prin Regulamentul referitor la
organizarea și funcționarea Registrului Urbaniștilor din România.

MONITORUL OFICIAL AL ROMÂNIEI, PARTEA I, Nr. 853/18.X.2006
Art. 35. — (1) Specialiștii cu drept de semnătură înscriși în
Registrul urbaniștilor primesc legitimații și ștampile în concordanță
cu certificatul de atestare a dreptului de semnătură.
(2) În situația dobândirii mai multor certificate de atestare a
dreptului de semnătură, la date diferite, pentru mai multe categorii
de documentații, legitimația și ștampila se preschimbă, cuprinzând
informațiile actualizate, astfel încât fiecare specialist cu drept de
semnătură va poseda o singură legitimație și o singură ștampilă.
(3) Legitimația cuprinde informații privind calificarea academică,
specializarea profesională, categoria, respectiv categoriile de
documentații pentru care are drept de semnătură, precum și
numărul de înscriere în Registrul urbaniștilor.
(4) Ștampila cuprinde numele și prenumele titularului și
categoriile de documentații pentru care poate fi exercitat dreptul
de semnătură, precum și numărul legitimației.
CAPITOLUL IV
Exercitarea dreptului de semnătură
SECȚIUNEA 1
Modul de exercitare a dreptului de semnătură

Art. 36. — (1) Dreptul de semnătură se exercită prin
semnarea documentațiilor de amenajare a teritoriului și de
urbanism și prin aplicarea ștampilei.
(2) Documentațiile de amenajare a teritoriului și de urbanism
se semnează în modul următor:
a) pe pagina de titlu, pentru toate piesele scrise; și
b) pe toate piesele desenate prevăzute ca obligatorii de
reglementările privind conținutul-cadru al documentațiilor.
Art. 37. — Specialiștii cu drept de semnătură au următoarele
drepturi, cu respectarea legislației în vigoare:
a) să elaboreze și/sau să verifice și să semneze categoriile
de documentații de amenajare a teritoriului și de urbanism pentru
care au obținut drept de semnătură, conform prezentului
regulament;
b) să nu semneze o documentație de amenajare a teritoriului
și de urbanism dacă apreciază conținutul acesteia ca fiind de o
calitate profesională necorespunzătoare sau că nu au fost
respectate reglementările privind procesul de elaborare;
c) să fie permanent informați, prin grija Registrului Urbaniștilor
din România, despre schimbările intervenite în cadrul legal și
despre inițiativele reglementare în domeniul urbanismului și al
amenajării teritoriului;
d) să folosească în toate înscrisurile cu caracter profesional,
pe lângă titlul academic de bază, mențiunea îspecialist cu drept
de semnătură în urbanism și amenajarea teritoriului“, precum și
evidențierea înscrierii în Registrul urbaniștilor, conform
regulamentului de organizare și funcționare a acestuia.
Art. 38. — Obligațiile specialiștilor cu drept de semnătură sunt
următoarele:
a) să respecte prezentul regulament;
b) să cunoască și să respecte prevederile legale în vigoare
referitoare la exercitarea profesiunii de urbanist;
c) să manifeste conștiinciozitate și probitate profesională și
să-și asume, prin exercitarea dreptului de semnătură, întreaga
responsabilitate profesională față de beneficiar și autoritățile
publice;
d) să urmărească, în elaborarea documentațiilor, echilibrul
între interesul public și cel privat;
e) să aducă la cunoștința beneficiarului cerințele privind
elaborarea, avizarea și aprobarea documentației;

7

f) să susțină, alături de beneficiar, avizarea și promovarea
documentației în procesul de avizare și aprobare;
g) să notifice beneficiarului situațiile care pot conduce la o
calitate profesională necorespunzătoare a documentației sau la
nerespectarea reglementărilor privind procesul de elaborare,
avizare și aprobare;
h) să se preocupe de perfecționarea calificării profesionale și
de cunoașterea reglementărilor legale în domeniu;
i) să achite tarifele privind exercitarea dreptului de semnătură,
potrivit prevederilor prezentului regulament.
SECȚIUNEA a 2-a
Dreptul de autor

Art. 39. — (1) Potrivit prevederilor Legii nr. 8/1996 privind
dreptul de autor și drepturile conexe, cu modificările și
completările ulterioare, studiile și documentațiile de amenajare a
teritoriului și de urbanism ori părți din acestea constituie opere de
creație intelectuală (opere științifice) ale unor persoane fizice sau,
după caz, persoane juridice, fiind recunoscute și protejate —
independent de aducerea la cunoștința publică, prin simplul fapt
al realizării lor, chiar neterminate.
(2) Studiile și documentațiile de amenajare a teritoriului și de
urbanism sunt opere colective în care contribuțiile personale ale
coautorilor formează un tot, fără a fi posibil să se atribuie un
drept distinct vreunuia dintre coautori asupra ansamblului operei
create, cu excepția structurării proceselor de planificare urbană și
teritorială și creației spațiale.
Art. 40. — Pot face obiectul dreptului de autor, în condițiile
legii:
1. La planurile de amenajare a teritoriului zonal și județean,
dreptul de autor are ca obiect planșa de ilustrare a scenariilor de
dezvoltare propuse.
2. La planurile urbanistice generale și zonale, dreptul de autor
are ca obiect conformarea spațiilor publice și private, configurația
spațială, cuprinse în planșa de ilustrare urbanistică.
3. La planurile urbanistice de detaliu, dreptul de autor are ca
obiect conformarea volumelor construibile cuprinse în planșa de
ilustrare urbanistică.
4. Utilizarea în forma originară a documentațiilor care intră sub
incidența Legii nr. 8/1996, cu modificările și completările
ulterioare, conform pct. 1—3, se va face cu menționarea numelui
autorului.
5. Dreptul de autor prevăzut la pct. 1—3 poate fi invocat
numai în baza unei clauze speciale prevăzute în contractul dintre
părți, în conformitate cu legislația în vigoare.
CAPITOLUL V
Dispoziții tranzitorii și finale
SECȚIUNEA 1
Dispoziții tranzitorii

Art. 41. — (1) Profesioniștii din domeniile conexe amenajării
teritoriului și urbanismului pot semna capitolele sau secțiunile de
documentații prevăzute la art. 12, fără a obține dreptul de
semnătură, până la data de 31 decembrie 2006.
(2) Semnarea capitolelor sau secțiunilor este condiționată în
această perioadă de pregătirea academică în domeniul
corespunzător tematicii părții de documentație, atestată prin
diploma de absolvire sau de licență.
Art. 42. — Dovedirea capacității profesionale se face prin
anexarea la documentația de amenajare a teritoriului sau de

8

MONITORUL OFICIAL AL ROMÂNIEI, PARTEA I, Nr. 853/18.X.2006

urbanism depusă spre aprobare a unei fotocopii a diplomei de
licență sau de absolvire a studiilor superioare, iar după obținerea
dreptului de semnătură, prin anexarea certificatului de atestare
eliberat de Registrul Urbaniștilor din România.
SECȚIUNEA a 2-a
Dispoziții finale

Art. 43. — La încredințarea elaborării documentațiilor de
amenajare a teritoriului și de urbanism finanțate din fonduri
publice, în condițiile legii, este obligatorie existența în cadrul
entității elaboratoare a unui specialist cu drept de semnătură, în
calitate de coordonator, pentru categoria respectivă de
documentații.
Art. 44. — În situația în care documentația este elaborată în
cadrul Ministerului Transporturilor, Construcțiilor și Turismului sau
în structuri specializate în domeniul amenajării teritoriului și al
urbanismului ale primăriilor, respectiv ale consiliilor județene,
funcționarii publici pot exercita dreptul de semnătură dacă
participă la elaborare în cadrul sarcinilor de serviciu, în
conformitate cu legislația în vigoare.
Art. 45. — (1) Pentru specialiștii care ocupă funcțiile de
arhitect-șef al județului, arhitect-șef al municipiului, arhitect-șef al
sectorului sau arhitect-șef al orașului, Consiliul poate decide
echivalarea experienței de coordonare a aplicării prevederilor
documentațiilor de amenajare a teritoriului sau de urbanism cu
practica profesională prevăzută la art. 17 alin. (3).
(2) Echivalarea menționată la alin. (1) se poate decide numai
dacă:
a) experiența în funcția de arhitect-șef este de minimum 4 ani;
b) pregătirea profesională corespunde prevederilor art. 10—13.
(3) Echivalarea se poate face numai în vederea dobândirii
dreptului de semnătură pentru următoarele documentații:
a) planurile de urbanism și regulamentele aferente, pentru
arhitecții-șefi de orașe și ai sectoarelor municipiului București;
b) planurile de urbanism și regulamentele aferente, planurile
de amenajare a teritoriului metropolitan sau periurban, după caz,
pentru arhitecții-șefi ai municipiilor;
c) planurile de urbanism și regulamentele aferente, planurile
de amenajare a teritoriului metropolitan, periurban, județean,
interjudețean, regional sau transfrontalier, pentru arhitecții-șefi ai
județelor.
(4) Echivalarea se decide în urma analizării individuale a
cazurilor, la cererea celor interesați, după depunerea unui dosar
al cărui conținut se va stabili de către Consiliu.
Art. 46. — (1) Absolvenții unei instituții de învățământ superior
din străinătate, cetățeni români sau străini, pot dobândi drept de
semnătură în cazul în care diploma și, dacă este cazul,
specializarea le sunt recunoscute de statul român, în conformitate
cu legislația în vigoare, și agreate de Registrul Urbaniștilor din
România.
(2) Procedura de acordare a dreptului de semnătură pentru
absolvenții prevăzuți la alin. (1) este cea prevăzută de prezentul
regulament.
(3) Specialiștii străini care au drept de semnătură într-o altă
țară ori sunt membri ai unei organizații naționale care
reglementează dreptul de practică profesională în urbanism și
amenajarea teritoriului pot dobândi drept de semnătură în
România, dacă există convenții de reciprocitate încheiate, în
conformitate cu reglementările în vigoare, între Registrul
Urbaniștilor din România și organizațiile respective care
gestionează dreptul de semnătură sau, după caz, cel de practică

profesională și dacă promovează un examen privind legislația
română în domeniul urbanismului și al amenajării teritoriului.
(4) Prin excepție de la prevederile alin. (1) și (3), cetățenii
statelor membre ale Uniunii Europene sau ale Spațiului Economic
European vor putea dobândi drept de semnătură pe baza
recunoașterii diplomelor și calificărilor profesionale, în conformitate
cu prevederile legale privind recunoașterea diplomelor și
calificărilor profesionale pentru profesiile reglementate din
România.
Art. 47. — (1) Pentru exercitarea dreptului de semnătură se
achită un tarif, pentru fiecare documentație elaborată, în contul
Registrului Urbaniștilor din România.
(2) Cuantumul tarifului, în sumă fixă, se stabilește anual, prin
hotărâre a Consiliului superior al Registrului Urbaniștilor din
România.
(3) La depunerea documentației spre aprobare, conform
prevederilor legii, se prezintă dovada plății tarifului de exercitare a
dreptului de semnătură la Registrul Urbaniștilor din România.
Art. 48. — (1) În situația înregistrării unui număr mare de
înscrieri, pot fi organizate mai multe examene de dobândire a
dreptului de semnătură.
(2) Decizia privind organizarea examenelor aparține Consiliului.
Art. 49. — (1) Programele academice de formare și cele de
specializare din domeniul amenajării teritoriului și al urbanismului,
care au funcționat sau funcționează și au fost acreditate potrivit
prevederilor legale, pot fi recunoscute, în vederea obținerii
dreptului de semnătură, de către Registrul Urbaniștilor din
România, din oficiu.
(2) Programele academice de formare și cele de specializare
din domeniul amenajării teritoriului și al urbanismului, care se
înființează după intrarea în vigoare a prezentului regulament,
pentru formarea specialiștilor prevăzuti la art. 4, vor fi avizate de
Registrul Urbaniștilor din România prin procedura indicată la
art. 15 alin. (5); acest aviz poate fi solicitat de către instituția
interesată la acreditare potrivit prevederilor legale.
(3) Recunoașterea va avea în vedere modul în care acestea
răspund exigențelor și problematicii profesionale în domeniul
urbanismului și al amenajării teritoriului.
Art. 50. — (1) Acordarea dreptului de semnătură pentru
capitole sau secțiuni ale documentațiilor de amenajare a
teritoriului și de urbanism, prevăzut la art. 12, se face potrivit
prevederilor prezentului regulament.
(2) Modalitățile specifice de acordare a dreptului de semnătură
pentru diferitele categorii de specialiști vor fi stabilite de Consiliu.
Art. 51. — În situația modificării structurii programelor de
formare a specialiștilor sau conținutului documentațiilor de
amenajare a teritoriului și de urbanism, Consiliul este abilitat să
propună Ministerului Transporturilor, Construcțiilor și Turismului
adaptarea prezentului regulament la noile cerințe, cu respectarea
exigențelor și limitărilor privind exercitarea dreptului de semnătură
în funcție de pregătirea academică, în conformitate cu legislația
în vigoare.
Art. 52. — Anexa cuprinzând Schema A privind dobândirea
dreptului de semnătură pentru documentațiile de amenajare a
teritoriului și de urbanism și înscrierea în Registrul urbaniștilor —
Absolvenți de studii universitare până în anul 2002 inclusiv și
Schema B privind dobândirea dreptului de semnătură pentru
documentațiile de amenajare a teritoriului și de urbanism și
înscrierea în Registrul urbaniștilor — Absolvenți de studii
universitare începând cu anul 2003 face parte integrantă din
prezentul regulament.

MONITORUL OFICIAL AL ROMÂNIEI, PARTEA I, Nr. 853/18.X.2006

9
ANEXĂ*)
la regulament

*) Anexa la regulament este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 853/18.X.2006

11

MONITORUL OFICIAL AL ROMÂNIEI, PARTEA I, Nr. 853/18.X.2006

ANEXA Nr. 2

REGULAMENT
referitor la organizarea și funcționarea Registrului Urbaniștilor din România
CAPITOLUL I
Dispoziții generale
Art. 1. — (1) Registrul Urbaniștilor din România este
autoritatea care administrează dreptul de semnătură pentru
documentațiile de amenajare a teritoriului și de urbanism, în
condițiile legii.
(2) Registrul Urbaniștilor din România se înființează ca
instituție publică, autonomă, cu personalitate juridică, finanțată
integral din venituri proprii, care se constituie din tarifele de
atestare sau de examinare în vederea dobândirii dreptului de
semnătură, de înscriere în Registrul urbaniștilor și de exercitare a
dreptului de semnătură, precum și din alte surse legale.
(3) Registrul Urbaniștilor din România are sediul central în
municipiul București.
Art. 2. — (1) Documentul pentru evidența specialiștilor cu
drept de semnătură pentru documentații de amenajare a
teritoriului și de urbanism are denumirea de îRegistrul urbaniștilor“,
denumit în continuare registru.
(2) În registru sunt înscriși specialiștii care au dobândit dreptul
de semnătură, precum și profesioniștii care participă la realizarea
documentațiilor de amenajare a teritoriului și de urbanism, în
condițiile legii.
Art. 3. — (1) Registrul Urbaniștilor din România îndeplinește,
cu respectarea reglementărilor în vigoare, următoarele atribuții:
1. organizează examenele privind dobândirea dreptului de
semnătură, conform Regulamentului privind dobândirea dreptului
de semnătură pentru documentațiile de amenajare a teritoriului și
de urbanism;
2. asigură și gestionează evidența specialiștilor cu drept de
semnătură în domeniul amenajării teritoriului și al urbanismului;
3. stabilește, în detaliu, modalitățile de exercitare a dreptului
de semnătură;
4. monitorizează aplicarea și respectarea regulamentului privind
dobândirea dreptului de semnătură;
5. controlează exercitarea dreptului de semnătură, ca urmare a
sesizării autorităților administrației publice centrale și locale, a altor
instituții, a persoanelor juridice și fizice sau din oficiu și stabilește
aplicarea sancțiunilor potrivit reglementărilor în vigoare;
6. elaborează, împreună cu Asociația Profesională a
Urbaniștilor din România și în colaborare cu alte asociații ale
profesioniștilor din domeniul amenajării teritoriului
și al
urbanismului și cu instituțiile de învățământ superior de profil,
statutul și codul deontologic ale profesiunii de urbanist, care se
supun aprobării în conformitate cu legislația în vigoare;
7. asigură publicitatea privind specialiștii înscriși în registru;
8. propune și participă la elaborarea de reglementări în
domeniul planificării teritoriale și de urbanism și în cel al
proiectării urbane;
9. avizează norme metodologice privind elaborarea, avizarea și
aprobarea, precum și conținutul documentațiilor de amenajare a
teritoriului și de urbanism;
10. organizează expoziții de specialitate și concursuri de
urbanism, naționale și internaționale;
11. editează împreună cu Asociația Profesională a Urbaniștilor
din România publicații de specialitate, având rol de informare și
promovare a bunelor practici și de critică în domeniu;
12. acordă premii pentru cele mai bune lucrări realizate;
13. desfășoară activități cu caracter economic, al căror profit
va fi utilizat pentru îndeplinirea atribuțiilor;
14. menține o permanentă comunicare cu structurile sale și cu
specialiștii înscriși în registru;
15. îndeplinește și alte atribuții, conform legislației în vigoare.

(2) Registrul Urbaniștilor din România contribuie la definirea
locului și rolului specialiștilor și profesioniștilor în dezvoltarea
teritorială și urbană, promovează valorile profesionale și interesul
public în practica de amenajare a teritoriului și urbanism.
Art. 4. — În îndeplinirea atribuțiilor sale, în conformitate cu
reglementările în vigoare, Registrul Urbaniștilor din România:
1. conlucrează permanent cu Asociația Profesională a
Urbaniștilor din România;
2. cooperează cu ministerele, instituțiile centrale, prefecturile,
precum și cu autoritățile administrației publice locale — consilii
locale, consilii județene, primării, precum și cu Federația
Autorităților Locale din România;
3. cooperează cu alte organizații profesionale în domeniul
amenajării teritoriului și al urbanismului, precum și cu asociațiile
profesioniștilor în amenajarea teritoriului și urbanism din
administrația publică locală — Asociația arhitecților-șefi de
municipii, Asociația arhitecților-șefi de județe — ori cu alte
asociații similare;
4. cooperează cu Universitatea de Arhitectură și Urbanism îIon
Mincu“ București și cu celelalte instituții de învățământ superior
care desfășoară programe de formare acreditate;
5. se consultă cu Ordinul Arhitecților din România privind
practica profesională în urbanism și în amenajarea teritoriului;
6. cooperează cu instituțiile care desfășoară programe de
formare continuă sau programe de asistență în domeniul
urbanismului și al amenajării teritoriului din țară și din străinătate.
CAPITOLUL II
Organizarea și funcționarea Registrului Urbaniștilor
din România
Art. 5. — Registrul Urbaniștilor din România are următoarea
structură organizatorică:
1. Consiliul superior;
2. comisii de specialitate;
3. secretariat.
Art. 6. — (1) Consiliul superior, denumit în continuare consiliu,
este organul de conducere al Registrului Urbaniștilor din România.
(2) Consiliul are 9 membri titulari și 6 supleanți, desemnați
după cum urmează:
— 3 membri titulari și un supleant, de către Ministerul
Transporturilor, Construcțiilor și Turismului;
— 2 membri titulari și un supleant, de către Asociația
Profesională a Urbaniștilor din România;
— un membru titular și un supleant, de către Universitatea de
Arhitectură și Urbanism îIon Mincu“ București;
— un membru titular și un supleant, de către Asociația
arhitecților-șefi de județe;
— un membru titular și un supleant, de către Asociația
arhitecților-șefi de municipii;
— un membru titular și un supleant, de către Ordinul
arhitecților din România.
(3) Pot fi desemnați pentru funcția de membru al Consiliului
specialiștii și profesioniștii în domeniul amenajării teritoriului și al
urbanismului, cu cel puțin 10 ani de activitate profesională în
domeniu și reputație profesională recunoscută, cu drept de
semnătură pentru documentațiile de amenajare a teritoriului și de
urbanism, cu tarifele plătite la zi și care nu au suferit sancțiuni
penale sau sancțiuni disciplinare ori administrative în exercitarea
profesiunii.
(4) Membrii supleanți ai Consiliului înlocuiesc de drept membrii
titulari în situația în care aceștia se află în imposibilitatea

12

MONITORUL OFICIAL AL ROMÂNIEI, PARTEA I, Nr. 853/18.X.2006

exercitării mandatului pentru o durată mai mare de 4 luni sau a
nerespectării condițiilor prevăzute la alin. (3).
(5) Activitatea curentă a Registrului Urbaniștilor din România
este asigurată de un secretariat subordonat Consiliului, condus de
directorul executiv al acestuia.
Art. 7. — (1) Consiliul are următoarele atribuții în dobândirea
și exercitarea dreptului de semnătură:
1. stabilește data și locul de desfășurare a atestării sau a
examenului de dobândire a dreptului de semnătură;
2. numește președintele Comisiei de examinare în vederea
dobândirii dreptului de semnătură;
3. analizează și soluționează contestațiile privind respectarea
regulilor de desfășurare a atestării sau a examenului privind
dobândirea dreptului de semnătură;
4. hotărăște acordarea dreptului de semnătură specialiștilor
care au promovat atestarea sau examenul și emite certificatele de
atestare;
5. hotărăște înscrierea în Registrul urbaniștilor;
6. constată încetarea calității de specialist cu drept de
semnătură;
7. coordonează elaborarea și aprobă procedurile privind
acordarea dreptului de semnătură pentru capitole sau secțiuni ale
documentațiilor de amenajare a teritoriului și de urbanism;
8. hotărăște suspendarea și/sau retragerea dreptului de
semnătură, precum și radierea din Registrul urbaniștilor, în
condițiile prezentului regulament;
9. arbitrează, la cerere, litigii de natură profesională între
specialiștii cu drept de semnătură înscriși în Registrul urbaniștilor.
(2) Consiliul îndeplinește, potrivit legislației în vigoare,
următoarele atribuții în domeniul practicii profesiunii de urbanist:
1. coordonează, împreună cu Asociația Profesională a
Urbaniștilor din România, elaborarea statutului și codului
deontologic ale profesiunii de urbanist;
2. avizează sau, după caz, recunoaște programe academice
de formare sau de specializare în domeniul urbanismului și al
amenajării teritoriului.
(3) Consiliul îndeplinește, potrivit legislației în vigoare,
următoarele atribuții privind cooperarea cu alte organizații:
1. încheie convenții de cooperare cu instituții publice sau cu
alte persoane juridice române care își desfășoară activitatea în
domeniul urbanismului și al amenajării teritoriului, în vederea
dezvoltării unor programe de monitorizare, documentare și
cercetare, sau de reprezentare a urbaniștilor români în
organizațiile internaționale;
2. încheie convenții de cooperare bilaterală sau multilaterală
cu organizații similare de peste hotare.
(4) Consiliul îndeplinește, potrivit legislației în vigoare,
următoarele atribuții în activitatea curentă a Registrului Urbaniștilor
din România:
1. aprobă programe și proiecte ce urmăresc îndeplinirea
atribuțiilor Registrului Urbaniștilor din România, în raport cu
resursele disponibile;
2. înființează comisii de lucru, altele decât cele prevăzute în
prezentul regulament;
3. validează componența comisiilor de specialitate și de lucru;
4. aprobă regulamentele de funcționare ale comisiilor de lucru
ale Registrului Urbaniștilor din România;
5. aprobă bugetul de venituri și cheltuieli al Registrului
Urbaniștilor din România și executarea acestuia, în condițiile legii;
6. aprobă numărul și schema de personal angajat în
secretariat, precum și cuantumul salariilor acestuia;
7. hotărăște asupra patrimoniului Registrului Urbaniștilor din
România;
8. stabilește sediul central al Registrului Urbaniștilor din
România, înființează birourile sale teritoriale și stabilește sediile
acestora, după caz;

9. stabilește tariful de exercitare a dreptului de semnătură pe
categorii de documentații;
10. stabilește tarifele de atestare, examinare și de înscriere în
Registrul Urbaniștilor din România;
11. aprobă desfășurarea de activități cu caracter economic ce
au drept scop creșterea resurselor financiare ale Registrului
Urbaniștilor din România;
12. decide asupra acceptării și folosirii de donații, sponsorizări
în vederea îndeplinirii atribuțiilor Registrului Urbaniștilor din
România;
13. aprobă raportul anual al directorului executiv;
14. stabilește calendarul organizării de expoziții de specialitate
și a concursurilor de urbanism naționale și internaționale;
15. aprobă editarea publicațiilor de specialitate;
16. acordă premii și aprobă cuantumul premiilor care se
acordă celor mai bune lucrări de specialitate;
17. aprobă, cu acordul Asociației Profesionale a Urbaniștilor
din România, înființarea și acordarea unor distincții profesionale și
propune acordarea de ordine și medalii ale României;
18. aprobă cuantumul indemnizației de ședință pentru membrii
Consiliului și comisiilor;
19. aprobă Regulamentul privind dobândirea dreptului de
semnătură pentru documentațiile de amenajare a teritoriului și de
urbanism și Regulamentul referitor la organizarea și funcționarea
Registrului Urbaniștilor din România, cu avizul Ministerului
Transporturilor, Construcțiilor și Turismului;
20. asigură continuitatea funcționării Registrului Urbaniștilor din
România, prin nominalizarea reprezentanților instituțiilor constitutive
ale acestuia.
Art. 8. — Consiliul se întrunește în ședințe la sediul
Registrului Urbaniștilor din România, ori de câte ori este nevoie,
la convocarea președintelui sau a cel puțin 5 dintre membrii săi.
1. Convocarea Consiliului se face în scris, de regulă cu o
săptămână înainte de data ședinței, cu specificarea datei, a orei
și a ordinii de zi a ședinței.
2. Materialele ce urmează a fi analizate în ședințele ordinare
vor fi transmise membrilor Consiliului odată cu convocarea pentru
ședință.
3. La ședințele Consiliului pot fi invitați specialiști cu drept de
semnătură, alți profesioniști din domeniu, în vederea analizării
problemelor de pe ordinea de zi.
4. În activitatea ce o desfășoară, Consiliul adoptă hotărâri cu
majoritate simplă de voturi.
5. La număr egal de voturi, votul președintelui Consiliului este
decisiv.
6. Lucrările ședințelor se consemnează într-un registru special,
care poate fi consultat numai de către specialiștii cu drept de
semnătură înscriși în registru.
7. La încheierea mandatului, Consiliul întocmește un raport de
activitate ce se transmite organizațiilor care desemnează membrii
Consiliului, fiind accesibil specialiștilor cu drept de semnătură
înscriși în registru.
8. Pentru participarea la ședințele Consiliului, membrii acestuia
primesc o indemnizație.
9. Ședințele Consiliului se desfășoară pe bază de regulament
propriu de funcționare.
Art. 9. — (1) Președintele Consiliului este desemnat de către
Consiliu dintre membrii acestuia, prin vot direct, cu majoritatea
simplă a voturilor.
(2) Președintele reprezintă Registrul Urbaniștilor din România
în relațiile cu autoritățile publice, precum și cu persoanele fizice și
juridice din țară și din străinătate.
(3) Președintele conduce lucrările Consiliului și coordonează
activitatea directorului executiv, conducător al Secretariatului
Registrului Urbaniștilor din România.
(4) Președintele poate decide formarea de grupuri de lucru
pentru problemele aflate pe agenda Consiliului și se poate implica

MONITORUL OFICIAL AL ROMÂNIEI, PARTEA I, Nr. 853/18.X.2006
în medierea litigiilor, în conformitate cu prevederile regulamentelor
aprobate de Consiliu.
(5) În situația imposibilității exercitării mandatului, pe perioade
determinate, președintele poate delega exercitarea atribuțiilor unui
alt membru al Consiliului.
(6) În activitatea pe care o desfășoară, președintele emite
decizii.
Art. 10. — (1) Pentru îndeplinirea atribuțiilor Registrului
Urbaniștilor din România, Consiliul înființează comisii de
specialitate.
(2) Comisiile Registrului Urbaniștilor din România sunt:
1. Comisia profesională;
2. Comisia de examinare în vederea dobândirii dreptului de
semnătură;
3. Comisia de cenzori.
(3) Comisiile au caracter permanent pe durata mandatului
încredințat de Consiliu.
(4) Consiliul poate decide înființarea unor comisii de lucru,
altele decât cele prevăzute la alin. (2), cu caracter permanent sau
pentru o durată limitată de timp.
(5) O persoană nu poate face parte din mai multe comisii.
(6) Membrii comisiilor trebuie să îndeplinească aceleași condiții
ca membrii Consiliului, potrivit art. 6 alin. (3).
(7) Din Comisia de cenzori va face parte un expert contabil.
(8) Consiliul poate solicita în mod justificat instituțiilor care
desemnează membri în comisii reexaminarea nominalizării unor
membri.
(9) Componența și funcționarea comisiilor se stabilesc prin
regulament aprobat de Consiliu.
(10) Secretariatul comisiilor este asigurat de Secretariatul
Registrului Urbaniștilor din România.
(11) În activitatea desfășurată comisiile adoptă decizii.
Art. 11. — (1) Comisia profesională
1. Comisia profesională are următoarele obiective principale:
a) definirea statutului și monitorizarea stării profesiunii, precum
și a locului și rolului profesionistului în urbanism și amenajarea
teritoriului, în raport cu evoluția așezărilor umane și a teritoriului;
b) evaluarea modului în care practicarea profesiunii și
exercitarea dreptului de semnătură răspund problemelor din
dezvoltarea urbană și teritorială și respectă reglementările tehnice
în domeniu;
c) creșterea gradului de adecvare a programelor de formare
de bază și continuă la necesitățile impuse de dezvoltarea urbană
și teritorială.
2. Comisia profesională are următoarele atribuții, în
conformitate cu reglementările în vigoare:
a) participă la elaborarea statutului și a codului deontologic ale
profesiunii de urbanist;
b) analizează și evaluează propunerile de reglementări privind
activitățile de urbanism și de amenajare a teritoriului, precum și
cele referitoare la conținutul documentațiilor de amenajare a
teritoriului și de urbanism;
c) întocmește rapoarte privind statutul profesiunii în alte țări;
d) propune sau, după caz, evaluează programe și proiecte de
cooperare profesională — conferințe, seminarii, ateliere;
e) analizează, la solicitarea Consiliului, precum și pe baza
audierii unor experți, după caz, calitatea profesională a unor
documentații de amenajare a teritoriului și de urbanism și propune
suspendarea și/sau retragerea dreptului de semnătură;
f) analizează modul în care se exercită dreptul de semnătură,
inițiind acțiuni de monitorizare;
g) coordonează monitorizarea și întocmește rapoarte periodice
privind calitatea formației profesionale în domeniul urbanismului și
al amenajării teritoriului;
h) structurează și avizează conținutul programelor de
specializare și perfecționare continuă, desfășurate de Registrul
Urbaniștilor din România, împreună cu Ministerul Transporturilor,

13

Construcțiilor și Turismului și în cooperare cu instituții de
învățământ superior sau cu alte persoane juridice;
i) analizează și propune avizarea sau, după caz, recunoașterea
programelor academice de formare sau de specializare, precum
și a programelor de perfecționare continuă în domeniul
urbanismului și al amenajării teritoriului.
(2) Comisia de examinare în vederea dobândirii dreptului de
semnătură
Obiectivele, atribuțiile, componența și modul de lucru ale
Comisiei de examinare în vederea dobândirii dreptului de
semnătură sunt stabilite prin Regulamentul privind dobândirea
dreptului de semnătură pentru documentațiile de amenajare a
teritoriului și de urbanism.
(3) Comisia de cenzori
1. Comisia de cenzori are ca principală atribuție controlul
privind modul în care sunt utilizate resursele Registrului
Urbaniștilor din România, verificând:
a) modul în care este gestionat patrimoniul Registrului
Urbaniștilor din România;
b) dacă operațiunile financiare se desfășoară în condițiile legii,
sunt conforme cu hotărârile Consiliului și dacă se înscriu în
prevederile bugetului aprobat;
c) legalitatea bilanțului contabil al Registrului Urbaniștilor din
România.
2. Comisia de cenzori întocmește și transmite Consiliului
rapoarte.
Art. 12. — (1) Secretariatul Registrului Urbaniștilor din
România asigură desfășurarea activității curente, în baza
hotărârilor Consiliului.
(2) Secretariatul se compune din directorul executiv și din
personalul angajat cu contract individual de muncă pe perioadă
nedeterminată.
(3) Organigrama este aprobată de Consiliu.
(4) Salarizarea personalului Secretariatului Registrului
Urbaniștilor din România se face potrivit reglementărilor în
vigoare, specifice instituțiilor publice finanțate integral din venituri
proprii.
(5) Directorul executiv este numit de Consiliu, conform
legislației în vigoare.
(6) Directorul executiv are următoarele atribuții principale:
1. conduce activitatea curentă a Registrului Urbaniștilor din
România;
2. pune în aplicare hotărârile Consiliului și deciziile
președintelui;
3. asigură toate condițiile pentru desfășurarea lucrărilor
Consiliului și ale comisiilor de lucru ale Registrului Urbaniștilor din
România;
4. asigură gestionarea curentă a patrimoniului Registrului
Urbaniștilor din România;
5. asigură întocmirea și execuția bugetului Registrului
Urbaniștilor din România;
6. coordonează activitățile cu caracter economic desfășurate
de Registrul Urbaniștilor din România, conform prevederilor art. 3
alin. (1).
(7) Directorul executiv prezintă Consiliului, la fiecare reuniune
a acestuia, rapoarte privind activitatea curentă, precum și
informări detaliate asupra unor subiecte, ca urmare a solicitării
președintelui sau membrilor Consiliului.
(8) În activitatea sa directorul executiv emite decizii.
(9) Regulamentul de organizare și funcționare al Secretariatului
Registrului Urbaniștilor din România se aprobă de Consiliu.
Art. 13. — (1) Resursele financiare ale Registrului Urbaniștilor
din România se constituie din tarife, donații, sponsorizări și
venituri din activitățile cu caracter economic, inclusiv dobânzile
bancare.

14

MONITORUL OFICIAL AL ROMÂNIEI, PARTEA I, Nr. 853/18.X.2006

(2) Cuantumul tarifelor se stabilește în raport cu cheltuielile
necesare de organizare și funcționare a Registrului Urbaniștilor
din România.
(3) Tarifele ce se achită Registrului Urbaniștilor din România
sunt:
— tariful de atestare sau examinare în vederea dobândirii
dreptului de semnătură;
— tariful de înscriere în registru;
— tariful privind exercitarea dreptului de semnătură aplicat pe
categorii de documentații.
(4) Tariful privind exercitarea dreptului de semnătură se
stabilește în mod diferențiat, pentru categoriile de documentații
semnate, precum și pentru coordonarea elaborării întregii
documentații sau, după caz, elaborarea unor secțiuni ale
acestora. Achitarea tarifului pe categorii de documentații se face
de către coordonatorul documentației de amenajare a teritoriului
sau de urbanism, după caz, la data înregistrării documentației la
autoritatea administrației publice locale care avizează și aprobă
documentația.
(5) Cuantumul tarifelor se stabilește de Consiliu.
(6) În situația susținerii examenului care are drept scop
verificarea doar a cunoștințelor privind reglementările în domeniu,
cuantumul tarifului de examinare se reduce cu 50%.
(7) Înscrierea stagiarilor în registru se face fără încasarea
tarifului de înscriere.
(8) Tarifele pot fi achitate în contul deschis de Registrul
Urbaniștilor din România în acest scop sau direct la sediul
acestuia.
Art. 14. — (1) Bugetul Registrului Urbaniștilor din România
este elaborat de secretariat și este aprobat de Consiliu în
conformitate cu reglementările în vigoare.
(2) Bugetul Registrului Urbaniștilor din România cuprinde
următoarele capitole:
1. bugetul Consiliului;
2. bugetul comisiilor;
3. bugetul secretariatului.
(3) Bilanțul anual al Registrului Urbaniștilor din România este
public, iar datele esențiale se publică în Monitorul Registrului
Urbaniștilor din România și se afișează pe site-ul propriu.
Art. 15. — (1) Pentru activitatea desfășurată, membrii
Consiliului, cei ai comisiilor sau, după caz, ai grupurilor de lucru
primesc indemnizații care se acordă pentru prezența la ședințe,
seminarii, conferințe, ateliere, întruniri și alte asemenea
manifestări, pentru deplasări, cât și pentru activitatea desfășurată
în afara acestora.
(2) Cuantumul indemnizațiilor se stabilește de Consiliu.
CAPITOLUL III
Evidența și înscrierea în Registrul urbaniștilor
Art. 16. — (1) Înregistrarea specialiștilor cu drept de
semnătură în urbanism și amenajarea teritoriului și a specialiștilor
stagiari, precum și evidența altor categorii de profesioniști în
domeniul urbanismului și al amenajării teritoriului se organizează
distinct în cadrul registrului.
(2) Registrul cuprinde două părți:
1. specialiști cu drept de semnătură;
2. stagiari.
(3) Partea referitoare la specialiștii cu drept de semnătură
cuprinde coordonarea elaborării de tipuri de documentații și părți
ale acestora, pentru care este acordat dreptul de semnătură.
(4) Coordonarea elaborării documentației de amenajare a
teritoriului și de urbanism cuprinde:
1. planul de amenajare a teritoriului național, simbol îA“;
2. planurile de amenajare a teritoriului județean, planurile de
amenajare a teritoriului regional, planurile de amenajare a

teritoriului interjudețean și planurile de amenajare a teritoriului
frontalier, simbol îB“;
3. planurile de amenajare a teritoriului interorășenesc sau
intercomunal, planurile de amenajare a teritoriului metropolitan și
planurile de amenajare a teritoriului periurban al principalelor
municipii și orașe, simbol îC“;
4. planurile urbanistice generale și planurile urbanistice zonale
împreună cu regulamentele locale aferente acestora, simbol îD“;
5. planurile urbanistice zonale și regulamentele locale de
urbanism aferente pentru parcelări de locuințe și alte funcțiuni
asociate acestora, simbol îD1“;
6. planurile urbanistice zonale și regulamentele locale de
urbanism aferente care au drept subiect o parcelare nouă pentru
realizarea în exclusivitate de locuințe, cu maximum 20 de parcele,
nu mai mari de 1.000 m2 fiecare, simbol îD2“;
7. planurile urbanistice de detaliu, simbol îE“;
8. planurile urbanistice de detaliu care au drept subiect
amplasarea unei construcții de importanță redusă, așa cum este
definită în Legea nr. 10/1995 privind calitatea în construcții, cu
modificările ulterioare, simbol îE1“.
(5) Elaborarea unei părți din documentația de amenajare a
teritoriului sau de urbanism cuprinde:
1. cadrul natural și calitatea mediului, simbol îF1“;
2. dezvoltarea economică a teritoriului, simbol îF2“;
3. demografia și forța de muncă, simbol îF3“;
4. echiparea tehnică a teritoriului, simbol îF4“;
5. protejarea și dezvoltarea patrimoniului natural, simbol îF5“;
6. protejarea și dezvoltarea patrimoniului construit, simbol îF6“;
7. echipare edilitară, simbol îG1“;
8. sociologie urbană și demografie, simbol îG2“;
9. calitatea mediului, simbol îG3“;
10. economie urbană, simbol îG4“;
11. studii de istorie urbană, simbol îG5“;
12. amenajare peisagistică, simbol îG6“;
13. căi de comunicații și transporturi, simbol îG7“;
14. studii de teren, simbol îG8“;
15. alte studii, simbol îG9“.
(6) Prin coordonarea documentațiilor de amenajare a teritoriului
și de urbanism se înțelege și elaborarea acelor părți din
documentații de către specialistul a cărui pregătire profesională
corespunde prevederilor art. 10—13 din Regulamentul privind
dobândirea dreptului de semnătură pentru documentațiile de
amenajare a teritoriului și de urbanism.
(7) Evidența privind alte categorii de profesioniști în domeniul
urbanismului și al amenajării teritoriului are caracter informativ și
este organizată pe următoarele capitole:
1. cercetători și elaboratori de studii de specialitate;
2. specialiști în administrația publică;
3. specialiști în managementul urban;
4. specialiști în formare academică și continuă;
5. specialiști în dezvoltare economică urbană și rurală;
6. specialiști în dreptul urbanismului;
7. specialiști în mediere și participarea populației;
8. experți tehnici judiciari și extrajudiciari în domeniul
amenajării teritoriului și al urbanismului;
9. alți specialiști stabiliți de Consiliu.
(8) În cadrul capitolelor de la alin. (4) și (5), evidența se
organizează pe domenii de specialitate.
(9) În registru și în evidența privind alte categorii de
profesioniști, înregistrarea se face în ordine alfabetică.
(10) Consiliul stabilește dreptul de semnătură pentru părți ale
documentațiilor, precum și domenii de specialitate ale altor
categorii de profesioniști, în raport cu conținutul documentațiilor de
amenajare a teritoriului și de urbanism.

MONITORUL OFICIAL AL ROMÂNIEI, PARTEA I, Nr. 853/18.X.2006
Art. 17. — Documentația necesară la înscrierea în registru
este următoarea:
a) pentru specialiști cu drept de semnătură pentru
documentații de amenajare a teritoriului și de urbanism:
— formular-tip de înscriere;
— certificat de atestare a dreptului de semnătură, eliberat de
comisia de examinare;
— dovada achitării tarifului de înscriere;
b) pentru stagiari:
— formular-tip de înscriere;
— cerere de admitere la stagiu;
— diplomă sau licență și cea de specializare, după caz —
copie legalizată;
— recomandarea a 2 specialiști cu drept de semnătură, care
sprijină cererea de primire în profesie ca stagiar, dintre care unul
garantează îndrumarea profesională efectivă pe întreaga perioadă
a stagiului, potrivit îndrumarului de stagiu aprobat de Consiliu;
c) pentru alte categorii de profesioniști din domeniul amenajării
teritoriului și al urbanismului:
— formular-tip de înscriere;
— diplomă sau licență — copie legalizată;
— diplome postuniversitare, alte diplome ce atestă specializări —
copie legalizată;
— listă de articole, cărți publicate, după caz;
— curriculum vitae;
— dovada achitării tarifului de înscriere.
Art. 18. — (1) Datele înscrise în registru, pe baza
formularelor-tip de înscriere, vor avea următoarea structură:
a) numele, domiciliul și data nașterii;
b) denumirea actului de absolvire a instituției de învățământ
superior, anul eliberării, instituția de învățământ superior emitentă
și numărul acestuia; alte diplome sau acte care atestă studii
postuniversitare ori specializări;
c) anul atestării dreptului de semnătură, după caz;
d) numărul de înregistrare în registru, în ordinea cronologică a
înregistrării;
e) forma de exercitare a profesiei;
f) lista lucrărilor efectuate;
g) distincții acordate de statul român, de alte state, de instituții
sau autorități din țară și din străinătate;
h) diplome și specializări, obținute ulterior înscrierii în registru;
i) sancțiuni;
j) perioadele și motivele de suspendare a dreptului de
semnătură — când este cazul;
k) data și motivele radierii din registru.
(2) Datele înscrise în registru, potrivit alin. (1), se vor adapta
de Consiliu în funcție de categoria de specialiști cu drept de
semnătură și stagiari stabilită la art. 16.
CAPITOLUL IV
Accesul la informațiile din Registrul urbaniștilor
Art. 19. — (1) Registrul este public. Secretariatul Registrului
Urbaniștilor din România are obligația să furnizeze terților
interesați informații privind datele înregistrate în evidența
specialiștilor cu drept de semnătură, care au fost publicate și care
nu au caracter confidențial.
(2) Un exemplar din evidența specialiștilor cu drept de
semnătură în domeniul urbanismului și al amenajării teritoriului va
fi pus la dispoziție consiliilor județene și Consiliului General al
Municipiului București, pentru a fi consultat de către cei interesați.
Art. 20. — Registrul cuprinzând evidența specialiștilor cu drept
de semnătură se publică în Monitorul Oficial al României, Partea I,
la începutul fiecărui an.
Art. 21. — Secretariatul Registrului Urbaniștilor din România
are obligația de a elibera, pe cheltuiala persoanei solicitante,
certificate ce vor conține datele înregistrate, care prin natura lor

15

sunt publice, privitoare la un specialist cu drept de semnătură în
domeniul urbanismului și amenajarea teritoriului sau la un
profesionist aflat în baza de date. Certificatele vor fi înseriate, vor
fi semnate de directorul executiv, vor conține data eliberării,
precum și ștampila Secretariatului Registrului Urbaniștilor din
România. Eliberarea lor va fi consemnată într-un registru de
evidență.
CAPITOLUL V
Suspendarea și retragerea dreptului de semnătură
Art. 22. — (1) Suspendarea pe o perioadă de 6—12 luni a
dreptului de semnătură pentru documentațiile de amenajare a
teritoriului și de urbanism se aplică în următoarele cazuri:
a) exercitarea dreptului de semnătură la altă categorie de
documentații decât cea pentru care s-a dobândit dreptul de
semnătură;
b) în cazul elaborării documentațiilor fără respectarea
prevederilor legale;
c) nerespectarea dreptului de autor și/sau însușirea, fără
menționarea autorului, a proprietății intelectuale a acestuia;
d) neplata repetată a tarifelor privind exercitarea dreptului de
semnătură pe tipuri de documentații;
e) alte fapte care prejudiciază grav onoarea și prestigiul
profesiei de urbanist.
(2) Decizia de suspendare are formă scrisă, se semnează de
președintele Consiliului și se argumentează.
(3) Decizia de suspendare își produce efectele din momentul
comunicării acesteia.
(4) Decizia de suspendare se comunică în termen de 15 zile
celor interesați, se afișează la sediul central al Registrului
Urbaniștilor din România, se înscrie în registru și se publică în
anul următor în Monitorul Oficial al României, Partea I, cu ocazia
publicării registrului.
(5) În decizia de suspendare a dreptului de semnătură se
precizează termenele și procedura de contestare a acesteia.
Art. 23. — (1) Hotărârea de retragere a dreptului de
semnătură, urmată de radierea specialiștilor din registru, se aplică
în următoarele cazuri:
a) invalidarea diplomei de licență, a diplomei de specializare
sau a certificatului de stagiu;
b) dacă persoana înscrisă a fost condamnată definitiv pentru o
faptă în legătură directă cu exercitarea dreptului de semnătură;
c) la cerere, prin renunțarea la exercitarea dreptului de
semnătură;
d) ca urmare a unei sancțiuni de suspendare a dreptului de
semnătură rămase definitivă;
e) în caz de deces.
(2) Retragerea definitivă a dreptului de semnătură, respectiv
radierea din registru, se face de către Consiliu, prin hotărâre în
formă scrisă, semnată de președintele acestuia.
(3) Efectul hotărârii luate de Consiliu survine din momentul
comunicării acesteia.
(4) Hotărârea de retragere/radiere se comunică în termen de
15 zile celor interesați și se afișează la sediul central al
Registrului Urbaniștilor din România și pe site-ul acestuia.
(5) Hotărârea de retragere/radiere precizează termenele și
modalitățile de contestare a acesteia.
(6) Hotărârea de retragere/radiere, rămasă definitivă, se
publică în Monitorul Oficial al României, Partea I.
Art. 24. — Împotriva deciziilor de neacordare, suspendare sau
retragere a dreptului de semnătură persoana care se consideră
vătămată poate face contestație la Consiliu și se poate adresa
instanțelor judecătorești competente, potrivit prevederilor Legii
contenciosului administrativ nr. 554/2004, cu modificările ulterioare.
Art. 25. — (1) Specialiștii înscriși în registru răspund
disciplinar, în condițiile legii.

16

MONITORUL OFICIAL AL ROMÂNIEI, PARTEA I, Nr. 853/18.X.2006

(2) Pentru specialiștii înscriși în registru, care au calitatea de
funcționari publici conform art. 35 și 36 din Legea nr. 350/2001
privind amenajarea teritoriului și urbanismul, cu modificările și
completările ulterioare, se poate constitui o comisie de disciplină.

Art. 28. — Prezentul regulament poate fi modificat sau
completat la propunerea Consiliului, cu avizul Ministerului
Transporturilor, Construcțiilor și Turismului.
Art. 29. — Calitatea de expert tehnic judiciar și extrajudiciar în
domeniul amenajării teritoriului și al urbanismului se dobândește
potrivit prevederilor legale în vigoare.
Art. 30. — Hotărârile Consiliului privind tarifele de exercitare a
dreptului de semnătură pentru documentațiile de amenajare a
teritoriului și de urbanism, de dobândire a dreptului de semnătură
și de înscriere în Registrul urbaniștilor, Codul deontologic al
urbanistului, componența Consiliului, a comisiilor de examinare
profesională și a redacției publicațiilor Registrului Urbaniștilor din
România se publică în Monitorul Registrului Urbaniștilor din
România și se afișează pe site-ul Registrului.

CAPITOLUL VI
Dispoziții tranzitorii și finale
Art. 26. — Consiliul se desemnează pentru o perioadă de
2 ani.
Art. 27. — Comisiile de specialitate se desemnează de
Consiliu pentru o perioadă de 2 ani și se constituie în termen de
30 de zile de la data intrării în vigoare a prezentului regulament.

´
RECTIFICĂRI
În cuprinsul Hotărârii Guvernului nr. 2.307/2004 privind transmiterea unui imobil, proprietate publică a
statului, din administrarea Ministerului Apărării Naționale în administrarea Ministerului Administrației și
Internelor, publicată în Monitorul Oficial al României, Partea I, nr. 1.255 din 27 decembrie 2004, se face
următoarea rectificare (care nu aparține Redacției îMonitorul Oficial“, Partea I):
— în anexă, în coloana îCodul de clasificare din inventarul bunurilor aflate în administrarea Ministerului
Apărării Naționale, care alcătuiesc domeniul public al statului“, la nr. M.F., în loc de: î106.629“ se va citi:
î106.620“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 853/18.X.2006 conține 16 pagini.

Prețul: 1,15 lei

&JUYDGY|120297]
ISSN 1453—4495

