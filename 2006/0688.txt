Anul 174 (XVIII) — Nr. 688

PARTEA

I

LEGI, DECRETE, HOTĂRÂRI ȘI ALTE ACTE

Joi, 10 august 2006

SUMAR

Nr.
HOTĂRÂRI ALE GUVERNULUI ROMÂNIEI
1.005. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de intervenție la dispoziția
Guvernului,
pentru
înlăturarea
efectelor
calamităților naturale produse de inundații și
alunecări de teren în anul 2006..............................
1.006. — Hotărâre privind declararea stării de calamitate
naturală în agricultură pentru culturile însămânțate
în toamna anului 2005 și în primăvara anului
2006, ca urmare a fenomenelor meteorologice din
perioada ianuarie — 1 iulie 2006, înregistrate în
unele zone geografice, precum și stabilirea
nivelului maxim al sumei ce poate fi acordată ca
despăgubire................................................................
1.011. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Harghita .................................
1.012. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Tulcea ....................................
1.013. — Hotărâre privind suplimentarea bugetului
Ministerului Sănătății Publice și al Academiei
Române din Fondul de rezervă bugetară la
dispoziția Guvernului, prevăzut în bugetul de stat
pe anul 2006, pentru acoperirea cheltuielilor
ocazionate de asigurarea asistenței medicale de
urgență pe perioada desfășurării la București a
Congresului Mondial al Francofoniei........................

Pagina

Nr.

Pagina
DECIZII ALE PRIMULUI-MINISTRU

105.

106.
2

— Decizie privind numirea doamnei Graziela
Elena Vâjială în funcția de președinte al Agenției
Naționale Anti-Doping................................................

6

— Decizie privind numirea domnului Man FlorinTrandafir în funcția de vicepreședinte al Agenției
Naționale Anti-Doping ..............................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
461.

— Ordin al ministrului agriculturii, pădurilor și
dezvoltării rurale privind modificarea și
completarea Ordinului ministrului agriculturii,
alimentației și pădurilor nr. 257/2002 pentru
aprobarea Regulamentului privind organizarea
controlului de calitate și fitosanitar la importul și
exportul semințelor și materialului săditor ...............

7–11

4–5

502/3.311. — Ordin al ministrului agriculturii, pădurilor și
dezvoltării rurale și al președintelui Autorității
Naționale Sanitare Veterinare și pentru Siguranța
Alimentelor privind aprobarea Procedurii și modului
de identificare și înregistrare a ecvideelor..................

11–15

5

1.287. — Ordin al ministrului transporturilor, construcțiilor
și turismului pentru aprobarea Normelor de
prevenire și stingere a incendiilor, de dotare cu
mijloace tehnice de prevenire și stingere a
incendiilor și salvare a persoanelor, specifice
Societății Comerciale de Transport cu Metroul
București îMETROREX“ — S.A...............................

16

2–3

4

2

MONITORUL OFICIAL AL ROMÂNIEI, PARTEA I, Nr. 688/10.VIII.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de intervenție la dispoziția Guvernului, pentru înlăturarea efectelor calamităților
naturale produse de inundații și alunecări de teren în anul 2006
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Transporturilor, Construcțiilor și Turismului din
Fondul de intervenție la dispoziția Guvernului, prevăzut în
bugetul de stat pe anul 2006, cu suma de 5 milioane lei la
capitolul 70.01 îLocuințe, servicii și dezvoltare publică“, titlul
îCheltuieli de capital“.
(2) Pentru asigurarea fondurilor prevăzute la alin. (1) se
suplimentează Fondul de intervenție la dispoziția Guvernului
cu suma de 5 milioane lei din Fondul de rezervă bugetară
la dispoziția Guvernului, prevăzut în bugetul de stat pe anul
2006.
(3) Fondurile prevăzute la alin. (1) se utilizează pentru
finanțarea Programului de reconstrucție a caselor de locuit
afectate de calamități naturale — inundații și alunecări de

teren — în localitățile riverane fluviului Dunărea și în
județul Gorj.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Transporturilor, Construcțiilor și Turismului pe anul 2006.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prezentei
hotărâri.
Art. 4. — Cu sumele rămase neutilizate până la data de
10 decembrie 2006, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Radu Mircea Berceanu
p. Ministrul delegat pentru lucrări publice
și amenajarea teritoriului,
Ioan Andreica,
secretar de stat
p. Ministrul finanțelor publice,
Doina-Elena Dascălu,
secretar de stat
București, 2 august 2006.
Nr. 1.005.

GUVERNUL ROMÂNIEI

HOTĂRÂRE
privind declararea stării de calamitate naturală în agricultură pentru culturile însămânțate
în toamna anului 2005 și în primăvara anului 2006, ca urmare a fenomenelor meteorologice
din perioada ianuarie — 1 iulie 2006, înregistrate în unele zone geografice,
precum și stabilirea nivelului maxim al sumei ce poate fi acordată ca despăgubire
În temeiul art. 108 din Constituția României, republicată, și al art. 14 din Legea nr. 381/2002 privind acordarea
despăgubirilor în caz de calamități naturale în agricultură, cu modificările ulterioare,
Guvernul României adoptă prezenta hotărâre.
Art. 1. — (1) Se declară stare de calamitate naturală în
zonele în care:
a) culturile însămânțate în toamna anului 2005 au fost
afectate total de temperaturi excesiv de scăzute, sub limita

biologică de rezistență a plantelor, din perioada ianuarie—
martie 2006;
b) culturile însămânțate în toamna anului 2005 și în
primăvara anului 2006 au fost afectate de inundații din

3

MONITORUL OFICIAL AL ROMÂNIEI, PARTEA I, Nr. 688/10.VIII.2006
topirea bruscă a zăpezilor, revărsări de râuri sau de alte
ape curgătoare, ruperi de baraje și băltiri, ploi abundente și
de durată, din perioada martie — 1 iulie 2006 inclusiv.
(2) Culturile prevăzute la alin. (1) lit. a) și b) au fost
afectate de fenomenele naturale prevăzute la art. 2
alin. (1) din Legea nr. 381/2002 privind acordarea
despăgubirilor în caz de calamități naturale în agricultură,
cu modificările ulterioare.
(3) Declararea zonelor afectate de calamități naturale se
stabilește în baza informațiilor privind aria de răspândire a
fenomenelor naturale, transmise de Administrația Națională
de Meteorologie.
(4) Zonele declarate calamitate natural și ale căror
culturi agricole au fost afectate total de factori naturali sunt
prevăzute în anexa care face parte integrantă din prezenta
hotărâre.
Art. 2. — (1) Culturile agricole afectate total pentru care
se acordă despăgubiri și sumele maxime ce se acordă ca
despăgubire pe unitatea de suprafață sunt:
a) grâu de toamnă și primăvară,
secară și triticale
— 470 lei/ha;
b) orz, orzoaică de toamnă și
primăvară
— 430 lei/ha;
c) rapiță de toamnă și primăvară
— 470 lei/ha;
d) porumb boabe
— 500 lei/ha;
e) floarea-soarelui
— 450 lei/ha;
f) soia
— 550 lei/ha;
g) sfeclă de zahăr
— 750 lei/ha;
h) legume
— 1.960 lei/ha;
i) plante furajere
— 560 lei/ha.
(2) Nivelul maxim al despăgubirilor prevăzute la alin. (1)
reprezintă 70% din cheltuielile efectuate până la data
producerii fenomenului.
(3) Pentru pierderile de animale, păsări, familii de albine
și pești, despăgubirile acordate în baza prezentei hotărâri
reprezintă 80% din valoarea de asigurare diminuată cu
valoarea subproduselor rezultate care pot fi valorificate
potrivit prevederilor legale.

Art. 3. — Procedura de calcul și de acordare a
despăgubirilor aferente pagubelor produse de calamități
naturale în agricultură, declarate prin prezenta hotărâre,
este prevăzută de Legea nr. 381/2002, cu modificările
ulterioare, precum și de Ordinul ministrului agriculturii,
alimentației și pădurilor nr. 419/2002 pentru aprobarea
Normelor metodologice de aplicare a Legii nr. 381/2002
privind acordarea despăgubirilor în caz de calamități
naturale în agricultură.
Art. 4. — Fondurile necesare despăgubirii producătorilor
agricoli potrivit prezentei hotărâri, în sumă de 51,44
milioane lei, se asigură din prevederile bugetare aprobate
Ministerului Agriculturii, Pădurilor și Dezvoltării Rurale pe
anul 2006.
Art. 5. — Ministerul Agriculturii, Pădurilor și Dezvoltării
Rurale și alte organe abilitate de lege vor controla modul
de utilizare a sumelor alocate potrivit prevederilor prezentei
hotărâri.
Art. 6. — Termenul limită pentru depunerea
documentației în vederea acordării de despăgubiri
producătorilor agricoli ale căror culturi au fost afectate total
în perioada ianuarie — 1 iulie 2006 inclusiv și care au
suferit pierderi de animale este de 60 de zile de la data
intrării în vigoare a prezentei hotărâri.
Art. 7. — De prevederile prezentei hotărâri nu
beneficiază producătorii agricoli, persoane fizice sau
juridice, ale căror culturi au fost afectate total și/sau care
au suferit pierderi de animale, păsări, familii de albine și
pești, ca urmare a inundațiilor rezultate din revărsarea
Dunării, ce fac obiectul Hotărârii Guvernului nr. 828/2006
privind declararea stării de calamitate naturală în agricultură
pentru culturile însămânțate în toamna anului 2005 și în
primăvara anului 2006, ca urmare a fenomenelor
meteorologice din perioada aprilie—mai 2006, înregistrate
în unele zone geografice, precum și stabilirea nivelului
maxim al sumei ce poate fi acordată ca despăgubire,
publicată în Monitorul Oficial al României, Partea I, nr. 568
din 30 iunie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
p. Ministrul finanțelor publice,
Doina-Elena Dascălu,
secretar de stat
București, 2 august 2006.
Nr. 1.006.
ANEXĂ
ZONELE GEOGRAFICE

declarate calamitate natural
I. Muntenia—Dobrogea—Oltenia
Județele: Argeș, Brăila, Buzău, Călărași, Constanța,
Dâmbovița, Dolj, Giurgiu, Gorj, Ialomița, Ilfov, Mehedinți,
Olt, Prahova, Teleorman, Tulcea, Vâlcea și municipiul
București
II. Moldova
Județele: Bacău, Botoșani, Galați, Iași, Neamț, Suceava,
Vaslui și Vrancea

III. Banat—Crișana
Județele: Caraș-Severin, Maramureș, Satu Mare, Timiș,
Bihor și Arad
IV. Transilvania
Județele: Alba, Bistrița-Năsăud, Brașov, Cluj, Covasna,
Harghita, Hunedoara, Mureș, Sălaj și Sibiu.

4

MONITORUL OFICIAL AL ROMÂNIEI, PARTEA I, Nr. 688/10.VIII.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Harghita
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 1.000 mii lei, pentru
județul Harghita, din Fondul de rezervă bugetară la
dispoziția Guvernului, prevăzut în bugetul de stat pe anul
2006, și alocarea acesteia bugetelor locale ale unităților
administrativ-teritoriale, potrivit anexei care face parte

integrantă din prezenta hotărâre, pentru finanțarea unor
lucrări de refacere a infrastructurii.
Art. 2. — Ordonatorii principali de credite răspund de
modul de utilizare a sumelor alocate potrivit prevederilor
art. 1, în conformitate cu dispozițiile legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 august 2006.
Nr. 1.011.
ANEXĂ
REPARTIZAREA

pe unități administrativ-teritoriale a sumei alocate din Fondul de rezervă
bugetară la dispoziția Guvernului, prevăzut în bugetul de stat pe anul 2006,
pentru județul Harghita
Nr.
crt.

1.
2.

Unitatea
administrativ-teritorială

Suma alocată
— mii lei —

Municipiul Gheorgheni
Municipiul Toplița

500
500
1.000

TOTAL:

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Tulcea
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 1.400 mii lei, pentru
județul Tulcea, din Fondul de rezervă bugetară la dispoziția

Guvernului, prevăzut în bugetul de stat pe anul 2006, și
alocarea acesteia bugetului local al orașului Sulina, pentru
finanțarea obiectivului de investiții îModernizare DC — 2
oraș Sulina, județul Tulcea, tronsoanele III, IV și V“.

MONITORUL OFICIAL AL ROMÂNIEI, PARTEA I, Nr. 688/10.VIII.2006
Art. 2. — Ordonatorul principal de credite răspunde de
modul de utilizare a sumelor alocate potrivit prevederilor
art. 1, în conformitate cu dispozițiile legale.

5

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 august 2006.
Nr. 1.012.

GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății Publice și al Academiei Române
din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru acoperirea cheltuielilor ocazionate de asigurarea asistenței medicale de urgență
pe perioada desfășurării la București a Congresului Mondial al Francofoniei
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății Publice și al Academiei Române din Fondul de
rezervă bugetară la dispoziția Guvernului, prevăzut în
bugetul de stat pe anul 2006, cu suma de 922 mii lei.
Art. 2. — Suma prevăzută la art. 1 se utilizează astfel:
a) pentru Ministerul Sănătății Publice se alocă suma de
552 mii lei la capitolul 66.01 îSănătate“, titlul 51 îTransferuri
între unități ale administrației publice“ în cadrul Programului
de prevenire și control al bolilor netransmisibile,
subprogramul 2.10 îReabilitarea serviciilor de urgență
prespitalicească“. Suma se utilizează după cum urmează:
542 mii lei pentru materiale necesare bunei organizări și
acordării asistenței medicale de urgență și 10 mii lei pentru
plata orelor suplimentare efectuate de personalul din cadrul

unităților sanitare publice care asigură asistența medicală
de urgență;
b) pentru Academia Română se alocă suma de 370 mii lei
la capitolul 66.01 îSănătate“, titlul 51 îTransferuri între
unități ale administrației publice“, articolul 51.02 îTransferuri
de capital“, pentru achiziționarea de aparatură medicală în
vederea dotării Spitalului Clinic Universitar și de Urgență
Elias.
Art. 3. — Ministerul Finanțelor Publice este autorizat să
introducă, la propunerea ordonatorilor principali de credite,
modificările corespunzătoare în structura bugetului de stat
și în volumul și structura bugetelor Ministerului Sănătății
Publice și Academiei Române pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății publice,
Gheorghe Eugen Nicolăescu
p. Ministrul afacerilor externe,
Anton Niculescu,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 august 2006.
Nr. 1.013.

6

MONITORUL OFICIAL AL ROMÂNIEI, PARTEA I, Nr. 688/10.VIII.2006

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea doamnei Graziela Elena Vâjială
în funcția de președinte al Agenției Naționale Anti-Doping
În temeiul prevederilor art. 15 lit. a) și ale art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și având în vedere dispozițiile art. 8
alin. (2) și ale art. 11 alin. (1) din Legea nr. 227/2006 privind prevenirea și combaterea dopajului în sport,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, doamna Graziela Elena Vâjială se

numește în funcția de președinte, cu rang de secretar de
stat, al Agenției Naționale Anti-Doping.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 8 august 2006.
Nr. 105.

GUVERNUL ROMÂNIEI
PRIMUL-MINISTRU

DECIZIE
privind numirea domnului Man Florin-Trandafir
în funcția de vicepreședinte al Agenției Naționale Anti-Doping
În temeiul prevederilor art. 15 lit. a) și ale art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și având în vedere dispozițiile art. 11
alin. (1) din Legea nr. 227/2006 privind prevenirea și combaterea dopajului în sport,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, domnul Man Florin-Trandafir se numește

în funcția de vicepreședinte, cu rang de subsecretar de
stat, al Agenției Naționale Anti-Doping.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 8 august 2006.
Nr. 106.

MONITORUL OFICIAL AL ROMÂNIEI, PARTEA I, Nr. 688/10.VIII.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea și completarea Ordinului ministrului agriculturii, alimentației și pădurilor
nr. 257/2002 pentru aprobarea Regulamentului privind organizarea controlului de calitate
și fitosanitar la importul și exportul semințelor și materialului săditor
În baza prevederilor art. 12, 14 și 17 din Legea nr. 266/2002 privind producerea, prelucrarea, controlul și
certificarea calității, comercializarea semințelor și a materialului săditor, precum și înregistrarea soiurilor de plante,
având în vedere necesitatea armonizării legislației românești cu legislația comunitară specifică privind
comercializarea semințelor și materialului de înmulțire pe specii și grupe de specii,
văzând Referatul de aprobare a proiectului de ordin privind modificarea și completarea Ordinului ministrului
agriculturii, alimentației și pădurilor nr. 257/2002 pentru aprobarea Regulamentului privind organizarea controlului de
calitate și fitosanitar la importul și exportul semințelor și materialului săditor nr. 90.333 din 26 iunie 2006,
în temeiul prevederilor Hotărârii Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
alimentației și pădurilor nr. 257/2002 pentru aprobarea
Regulamentului privind organizarea controlului de calitate și
fitosanitar la importul și exportul semințelor și materialului
săditor, publicat în Monitorul Oficial al României, Partea I,
nr. 627 din 23 august 2002, se modifică și se completează
după cum urmează:
1. La articolul 4, litera c) a alineatului (1) va avea
următorul cuprins:
îc) cele neînregistrate conform lit. a) și b), provenite din
țări din afara Comunității Europene, care se multiplică sau
se prelucrează pe bază de contract în vederea exportului
integral;“.
2. La articolul 4, litera d) a alineatului (1) va avea
următorul cuprins:
îd) cantități destinate altor scopuri de testare și
experimentare, pentru testarea pieței, loturi demonstrative,
multiplicare și alte încercări, în măsura în care aparțin unui
soi pentru care a fost depusă o cerere de înscriere în
catalog;“.
3. La articolul 4, după litera d) a alineatului (1) se
introduce o nouă literă, litera d1), cu următorul cuprins:
îd 1 ) semințe din soiuri modificate genetic, după ce
acestea au primit în prealabil acordul de import din partea
Ministerului Mediului și Gospodăririi Apelor, în conformitate
cu prevederile legale în vigoare;“.
4. La articolul 4, după alineatul (1) se introduce un nou
alineat, alineatul (11), cu următorul cuprins:
î(11) Pentru semințele din soiurile speciilor prevăzute în
directivele CE: L 66/401/CEE, L 66/402/CEE,
L 2002/54/CE, L 2002/55/CE, L 2002/56/CE, L 2002/57/CE,
L 68/193/CEE, L 98/56/CE, L 92/33/CEE și L 92/34/CEE,
privind comercializarea semințelor sau materialului săditor
de plante furajere, cereale, sfeclă de zahăr și sfeclă

furajeră, semințe de legume, cartof pentru sămânță,
oleaginoase și textile, materialul de înmulțire vegetativă a
viței de vie, materialul de înmulțire a plantelor ornamentale,
materialul de înmulțire și plantare legumicol, altul decât
semințele, materialul de înmulțire și plantare fructifer, se
aplică prevederile acestor directive. Corespondența dintre
directive și legislația română aplicabilă pentru producția
internă este prevăzută în anexa nr. 2 care face parte
integrantă din prezentul regulament.“
5. La articolul 4, litera b) a alineatului (4) se abrogă.
6. La articolul 4, litera c) a alineatului (4) va avea
următorul cuprins:
îc) semințele și materialul săditor din alte țări decât cele
prevăzute la lit. a) sau care nu pot prezenta documente
doveditoare ale calității, testate conform reglementărilor
acestor organizații internaționale, pot fi admise după ce, în
prealabil, autoritățile române sau alte autorități echivalente
din statele prevăzute la lit. a) au controlat, certificat sau
testat conform reglementărilor și metodelor internaționale
acceptate în Uniunea Europeană ori în România în
domeniul sistemului de înmulțire, al standardelor de calitate
și al carantinei fitosanitare.“
7. La articolul 4, litera d) a alineatului (4) va avea
următorul cuprins:
îd) pentru semințele și materialul săditor din alte specii
necuprinse în directivele CE, echivalența se stabilește de
autoritatea română de certificare, conform regulilor și
normelor în vigoare.“
8. Articolul 5 va avea următorul cuprins:
îArt. 5. — (1) Pentru obținerea avizului de import al
semințelor și materialului săditor, solicitantul se va adresa
Direcției generale implementare politici sectoriale și de piață
din cadrul Ministerului Agriculturii, Pădurilor și Dezvoltării
Rurale.

8

MONITORUL OFICIAL AL ROMÂNIEI, PARTEA I, Nr. 688/10.VIII.2006

(2) Se exceptează de la prevederile alin. (1) importul de
semințe și material săditor din speciile de plante
ornamentale (flori și material ornamental), dud, hamei,
plante medicinale și aromatice, prevăzute la art. 4 alin. (2),
miceliu de ciuperci comestibile și semințe certificate pentru
culturi ecologice, din țările membre ale Comunității
Europene, pentru care solicitantul se va adresa
inspectoratului teritorial pentru calitatea semințelor și a
materialului săditor (ITCSMS) sau Laboratorului Central
pentru Calitatea Semințelor și a Materialului Săditor
(LCCSMS) pe a cărui rază acesta își are sediul social.
(3) Pentru obținerea avizului de import, solicitantul va
prezenta la instituțiile prevăzute mai sus următoarele
documente:
a) cererea-tip completată în două exemplare de către
operatorul economic importator, conform modelului
prezentat în anexa nr. 1 care face parte integrantă din
prezentul regulament, depusă cu minimum 3 zile înainte de
efectuarea importului; destinația utilizării semințelor și
materialului săditor trebuie demonstrată cu documente sau
declarații pe propria răspundere ale furnizorului sau
beneficiarului. Destinația utilizării semințelor și materialului
săditor poate fi:
1. multiplicare pentru comercializare în România sau UE
ori pentru necesar propriu;
2. multiplicare pentru export în... (țara);
3. comercializare fără drept de multiplicare ca sămânță
și material săditor;
4. necesar propriu fără drept de multiplicare;
5. donație fără drept de comercializare;
6. testare oficială;
7. scop științific;
8. loturi demonstrative, soiuri pentru care a fost depusă
o cerere de testare pentru înscrierea în Catalogul Oficial al
României sau în alte state membre ale UE;
9. alte destinații, cu precizarea destinației stabilite de
comun acord între importator și avizator.
În toate cele 8 situații de mai sus se va nota
suplimentar, cu litere:
NG — semințe din soiuri nemodificate genetic;
BIO — semințe ecologice;
OMG — semințe din soiuri modificate genetic;
b) autorizația de producere, prelucrare sau
comercializare a semințelor și a materialului săditor vizată
anual, după caz, în original și în copie, eliberată de
Inspecția Națională pentru Calitatea Semințelor prin unitățile
sale teritoriale, sau declarația solicitantului, prin care acesta
se obligă pe propria răspundere că sămânța sau materialul
săditor importat este destinat folosinței proprii și că nu va
face obiectul comercializării ori producerii de sămânță;
c) documente oficiale sau ale furnizorului, din care să
rezulte cel puțin următoarele informații: specia, soiul,
categoria biologică, cantitatea pe ambalaj și cantitatea
totală, respectarea regulilor și standardelor CE ori OCDE
de calitate, dreptul de multiplicare cu sau fără
comercializare, de redevență, de reambalare, autoritatea
oficială de inspecție din țara furnizorului, după caz, precum
și dacă sămânța este nemodificată genetic, modificată
genetic sau certificată ecologic;

d) contractul de multiplicare, în original și în copie, în
cazul semințelor și materialului săditor prevăzute la art. 4
alin. (1) lit. a), b) și c);
e) acordul autorului sau menținătorului soiului prevăzut
în cataloagele menționate la art. 4 alin. (1) lit. a) și b) și
în listele menționate la alin. (2), dacă soiul se găsește sub
regim de protecție intelectuală, pentru comercializarea pe
teritoriul României a semințelor sau a materialului săditor
importat dintr-o țară din afara Comunității Europene, după
caz;
f) document oficial sau al furnizorului, după caz, care să
ateste că sămânța este nemodificată genetic ori modificată
genetic, în cazul speciilor la care sunt admise pentru
cultivare soiuri modificate genetic.
(4) Ministerul Agriculturii, Pădurilor și Dezvoltării Rurale
sau inspectoratele teritoriale pentru calitatea semințelor și a
Materialului săditor (ITCSMS) ori Laboratorul Central
pentru Calitatea Semințelor și a Materialului Săditor
(LCCSMS) pot solicita operatorului economic importator și
alte documente și informații suplimentare strict necesare.“
9. Articolul 6 va avea următorul cuprins:
îArt. 6. — Avizul de import se va acorda pe cererea-tip
de Direcția generală implementare politici sectoriale și de
piață din cadrul Ministerului Agriculturii, Pădurilor și
Dezvoltării Rurale sau de inspectoratele teritoriale pentru
calitatea semințelor și a materialului săditor (ITCSMS) ori
de Laboratorul Central pentru Calitatea Semințelor și a
Materialului Săditor, după caz, iar după avizare un
exemplar se înmânează sub semnătură importatorului.“
10. La articolul 7, alineatul (2) va avea următorul
cuprins:
î(2) La intrarea în țară se verifică existența și
conformitatea avizului de import, eliberat de Direcția
generală implementare politici sectoriale și de piață din
cadrul Ministerului Agriculturii, Pădurilor și Dezvoltării Rurale
sau de inspectoratele teritoriale pentru calitatea semințelor
și a materialului săditor (ITCSMS) ori de Laboratorul
Central pentru Calitatea Semințelor și a Materialului Săditor
(LCCSMS).“
11. La articolul 7, după alineatul (2) se introduce un
nou alineat, alineatul (3), cu următorul cuprins:
î(3) În cazul comercializării unor cantități de peste 2 kg
de semințe importate din terțe țări, acestea trebuie să fie
însoțite la intrarea în țară de un document oficial sau un
document al furnizorului, în funcție de specia în cauză,
care să cuprindă cel puțin următoarele informații: specia,
soiul, categoria biologică, țara producătoare și autoritatea
oficială de inspecție, țara de destinație, importatorul,
cantitatea.“
12. La articolul 18, alineatul (2) va avea următorul
cuprins:
î(2) Cantitățile pe soiuri sau hibrizi pot fi compensate în
cadrul cantității aprobate pe specii, fără schimbarea
denumirii soiurilor aprobate. Cantitățile pe specii, înscrise în
cererea depusă pentru eliberarea avizului de import, pot fi
depășite cu maximum 5%.“

MONITORUL OFICIAL AL ROMÂNIEI, PARTEA I, Nr. 688/10.VIII.2006
13. Articolul 20 va avea următorul cuprins:
îArt. 20. — După încheierea controlului fitosanitar se va
întocmi procesul-verbal — fișa de inspecție fitosanitară la
import, conform reglementărilor în vigoare.“
14. Articolul 25 va avea următorul cuprins:
îArt. 25. — Inspectoratele de carantină fitosanitară
vamală înregistrează și transmit lunar la Laboratorul Central
pentru Carantină Fitosanitară, precum și la inspectoratul
teritorial pentru calitatea semințelor și a materialului săditor
din județul în care se situează punctul de trecere a
frontierei sau la ITCSMS ori LCCSMS, pe teritoriul căruia
se efectuează vămuirea și/sau controlul fitosanitar, situația
importurilor de semințe și material săditor, pe specii, soiuri,
categorii, cantități și destinație, a semințelor din soiuri
nemodificate genetic (NG), semințelor din soiuri modificate
genetic (OMG) și semințelor certificate ecologic (BIO).“
15. Articolul 26 va avea următorul cuprins:
îArt. 26. — Unitățile fitosanitare au obligația să
transmită inspectoratelor de carantină fitosanitară vamală
comunicarea făcută de importatorii de semințe și material
săditor, după ce aceștia au prezentat avizul de import
aprobat de Direcția generală implementare politici sectoriale
și de piață din cadrul Ministerului Agriculturii, Pădurilor și
Dezvoltării Rurale sau de ITCSMS ori de LCCSMS.“
16. Articolul 28 va avea următorul cuprins:
îArt. 28. — După terminarea controlului, inspectorul de
carantină fitosanitară va întocmi procesul-verbal—fișa de
inspecție fitosanitară la import, conform reglementărilor în
vigoare, iar probele ridicate conform Normelor metodologice
de aplicare a Ordonanței Guvernului nr. 136/2000 privind
măsurile de protecție împotriva introducerii și răspândirii
organismelor de carantină dăunătoare plantelor sau
produselor vegetale în România, aprobate prin Hotărârea
Guvernului nr. 1.030/2001, cu modificările ulterioare, vor fi
transmise Laboratorului Central pentru Carantină
Fitosanitară, în condițiile art. 21 din prezentul ordin.
17. La articolul 30, alineatul (1) va avea următorul
cuprins:
îArt. 30. — (1) Semințele și materialul săditor care nu
respectă reglementările fitosanitare în vigoare se
returnează, se carantinează sau se distrug, după caz.
Unitățile fitosanitare vor informa imediat, în scris, Direcția
fitosanitară din cadrul Ministerului Agriculturii, Pădurilor și
Dezvoltării Rurale asupra măsurii luate.“
18. La articolul 31, alineatul (4) va avea următorul
cuprins:
î(4) Pentru culturile provenite din semințe și material
săditor din import, găsite, în urma controlului efectuat în
timpul perioadei de vegetație, infestate cu organisme de
carantină dăunătoare plantelor sau produselor vegetale,
confirmate de Laboratorul Central pentru Carantină

Fitosanitară, măsurile de carantină se stabilesc conform
reglementărilor fitosanitare în vigoare.“
19. La articolul 33 alineatul (1), litera a) va avea
următorul cuprins:
îa) dacă importul s-a efectuat în concordanță cu avizul
de import eliberat de Direcția generală implementare politici
sectoriale și de piață din cadrul Ministerului Agriculturii,
Pădurilor și Dezvoltării Rurale sau de inspectoratele
teritoriale pentru calitatea semințelor și a materialului
săditor ori de Laboratorul Central pentru Calitatea
Semințelor și a Materialului Săditor (LCCSMS);“.
20. După articolul 48 se introduce un nou articol,
articolul 49, cu următorul cuprins:
îArt. 49. — (1) De la data aderării României la
Comunitatea Europeană, termenul import de semințe și
material săditor, în înțelesul prezentului ordin, se aplică
numai semințelor și materialului săditor provenite din terțe
țări, altele decât cele din Comunitatea Europeană.
(2) De la data aderării, avizul de import, cu excepția
semințelor din soiurile modificate genetic la care se
păstrează avizul de import eliberat de către Direcția
generală implementare politici sectoriale și de piață din
cadrul Ministerului Agriculturii, Pădurilor și Dezvoltării Rurale,
este înlocuit cu notificarea de către comerciant a cantităților
de sămânță și material săditor intrate pe teritoriul
României, provenite dintr-un stat membru al Uniunii
Europene, pe specii, soiuri, categorii biologice, tipul de
ambalaj, cantitatea pe ambalaj și țara de proveniență, care
se depune la ITCSMS sau LCCSMS unde comerciantul
autorizat își are sediul social, în cel mult 3 zile de la
intrarea acestora în țară, în scopul verificării respectării
regulilor și standardelor Uniunii Europene.
(3) De la data aderării, semințele și materialul săditor
provenite din state membre ale Comunității Europene se
vor supune, pe teritoriul României, regulilor specifice din
directivele Comunității Europene prezentate în anexa nr. 2
și reglementărilor naționale ale statelor membre, după caz.“
Art. II. — În cuprinsul Ordinului ministrului agriculturii,
alimentației și pădurilor nr. 257/2002 pentru aprobarea
Regulamentului privind organizarea controlului de calitate și
fitosanitar la importul și exportul semințelor și materialului
săditor, sintagmele: Ministerul Agriculturii, Alimentației și
Pădurilor, Direcția generală de implementare, reglementare și
de management al resurselor biotehnologice, direcția
fitosanitară județeană sau a municipiului București se
înlocuiesc cu sintagmele: Ministerul Agriculturii, Pădurilor și
Dezvoltării Rurale, Direcția generală implementare politici
sectoriale și de piață și unitatea fitosanitară“.
Art. III. — Prezentul ordin va fi publicat în Monitorul
Oficial al României, Partea I, și va intra în vigoare în
termen de 10 zile de la data publicării.

p. Ministrul agriculturii, pădurilor și dezvoltării rurale,
Vasile Lupu,
secretar de stat

București, 6 iulie 2006.
Nr. 461.

9

10

MONITORUL OFICIAL AL ROMÂNIEI, PARTEA I, Nr. 688/10.VIII.2006
ANEXA Nr. 1
la regulament

MINISTERUL AGRICULTURII,
PĂDURILOR ȘI DEZVOLTĂRII RURALE

Societatea Comercială (Firma) ..................................
Localitatea ...................................................................
Județul (sectorul) ........................................................
Str. ........................................................... nr. ............
Telefon ............................... fax .................................
Înregistrată la registrul comerțului cu nr. .................
Codul fiscal .................................................................
Înregistrată pentru comercializarea semințelor și
materialului săditor nr. .................... din ....................

DIRECȚIA GENERALĂ IMPLEMENTARE
POLITICI SECTORIALE ȘI DE PIAȚĂ

sau
ITCSMS ori LCCSMS
Nr. ............. din .............................
Se avizează importul
Director general,
(Director executiv)
.....................................

Către
Ministerul Agriculturii, Pădurilor și Dezvoltării Rurale
Vă rugăm să dispuneți eliberarea unui aviz de import pentru următoarele semințe (material săditor):

Specia

Soiul
(hibridul)

Categoria
biologică

Cantitatea/
ambalaj

Cantitatea
totală
(t, kg, g, buc.)

Țara din
care se face
importul

Punctul de
intrare în
țară
(frontiera)

Locul de
destinație
(punctul de
vămuire)

Destinația utilizării
semințelor și
a materialului
săditor*)

Importul va fi derulat conform prevederilor Ordinului ministrului agriculturii, alimentației și pădurilor nr. 257/2002
pentru aprobarea Regulamentului privind organizarea controlului de calitate și fitosanitar la importul și exportul semințelor
și materialului săditor, cu modificările și completările ulterioare, și ale altor reglementări în vigoare, prin grija
domnului/doamnei .............................................................., deținător/deținătoare al/a Certificatului de atestare nr. ...................
(conform Ordinului nr. ............).
Importatorul este obligat să prezinte o copie (xerocopie) inspectorului fitosanitar vamal din punctul de
intrare în țară.
La intrarea în țară a semințelor (materialului săditor) importate, importatorul este obligat să prezinte ITCSMS sau
LCCSMS unde va efectua descărcarea mijlocului de transport o copie a acestui aviz de import, precum și cantitățile
efectiv importate, însoțite de documentele de calitate însoțitoare.
Conducătorul societății comerciale (firmei),
......................................................................
(numele și prenumele)

Avizul de import a fost ridicat de .............................................., având funcția de ................................... la
Societatea Comercială (Firma) ..................................................................
Posed legitimația nr. ............ din ........................................ .
Semnătura
....................................................
*) Destinația utilizării semințelor și a materialului săditor se va notifica conform prevederilor art. 5 alin. (3) lit. a) din regulament.
ANEXA Nr. 2
la regulament

TRANSPUNEREA DIRECTIVELOR COMUNITARE
privind comercializarea semințelor și materialului săditor în ordine ale ministrului agriculturii,
pădurilor și dezvoltării rurale
Directiva CE

Directiva Consiliului 66/401/CEE
privind comercializarea semințelor
de plante furajere

Actul normativ național

1.263/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și comercializarea semințelor de plante furajere

MONITORUL OFICIAL AL ROMÂNIEI, PARTEA I, Nr. 688/10.VIII.2006
Directiva CE

Directiva Consiliului 66/402/CEE
privind comercializarea
semințelor de legume
Directiva Consiliului 68/193/CEE
privind comercializarea materialului
de înmulțire vegetativă
a viței-de-vie

Directiva Consiliului 92/33/CEE
privind comercializarea materialului
de înmulțire și plantare legumicol,
altul decât semințele
Directiva Consiliului 92/34/CEE
privind comercializarea materialului
de înmulțire și plantare fructifer
Directiva Consiliului 98/56/CE
privind comercializarea
materialului de înmulțire
al plantelor ornamentale
Directiva Consiliului 2002/54/CE
privind comercializarea
semințelor de sfeclă
Directiva Consiliului 2002/55/CE
pentru comercializarea
semințelor de legume
Directiva Consiliului 2002/56/CE
pentru comercializarea cartofului
pentru sămânță
Directiva Consiliului 2002/57/CE
pentru comercializarea semințelor
de plante oleaginoase și textile

11

Actul normativ național

1.262/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și comercializarea semințelor de cereale
1.267/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și comercializarea materialului de înmulțire vegetativă a vițeide-vie
8/2006 — Ordin al ministrului agriculturii, pădurilor și dezvoltării rurale pentru aprobarea
Regulilor privind testarea și înregistrarea soiurilor de viță-de-vie, pomi fructiferi și plante
ornamentale
1.269/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea, controlul calității și/sau
comercializarea materialului de înmulțire și plantare legumicol, altul decât semințele
1.295/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și/sau comercializarea materialului de înmulțire și plantare
fructifer
1.268/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea, prelucrarea, controlul calității
și/sau comercializarea materialului de înmulțire al plantelor ornamentale
1.265/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și comercializarea semințelor de sfeclă de zahăr și sfeclă
furajeră
1.366/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și/sau comercializarea semințelor de legume
1.349/2005 — Ordin al ministrului agriculturii, pădurilor și dezvoltării rurale pentru
aprobarea Regulilor privind testarea și înregistrarea soiurilor de legume
1.266/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
certificarea calității și comercializarea cartofului pentru sămânță
1.264/2005 — Ordin al ministrului agriculturii, pădurilor și dezvoltării rurale pentru
aprobarea Regulilor și normelor tehnice privind producerea în vederea comercializării,
controlul, certificarea calității și comercializarea semințelor de plante oleaginoase și textile

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 502 din 20 iulie 2006

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR
Nr. 3.311 din 27 iulie 2006

ORDIN
privind aprobarea Procedurii și modului de identificare și înregistrare a ecvideelor
În conformitate cu prevederile art. 291 din Legea zootehniei nr. 72/2002, cu modificările și completările ulterioare,
văzând Referatul de aprobare nr. 2.937 din 14 iulie 2006 al Agenției Naționale pentru Ameliorare și Reproducție
în Zootehnie îProf. dr. G. K. Constantinescu“ și Referatul de aprobare nr. 2.937 din 14 iulie 2006 al Autorității Naționale
Sanitare Veterinare și pentru Siguranța Alimentelor,
în temeiul prevederilor art. 9 alin. (6) din Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare, și ale Ordonanței
Guvernului nr. 42/2004 privind organizarea activității sanitar-veterinare și pentru siguranța alimentelor, cu modificările și
completările ulterioare,
ministrul agriculturii, pădurilor și dezvoltării rurale și președintele Autorității Naționale Sanitare Veterinare și
pentru Siguranța Alimentelor emit următorul ordin:
Art. 1. — Se aprobă Procedura și modul de identificare
și înregistrare a ecvideelor, prevăzute în anexa care face
parte integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur

Președintele Autorității Naționale Sanitare Veterinare
și pentru Siguranța Alimentelor,
Marian Avram

12

MONITORUL OFICIAL AL ROMÂNIEI, PARTEA I, Nr. 688/10.VIII.2006
ANEXĂ

PROCEDURA ȘI MODUL
de identificare și înregistrare a ecvideelor
Art. 1. — Prevederile art. 29 1 din Legea zootehniei
nr. 72/2002, cu modificările și completările ulterioare,
precum și ale art. 1 alin. (3) din Hotărârea Guvernului
nr. 1.223/1996 privind reorganizarea activității de coordonare
și dezvoltare a patrimoniului genetic național din zootehnie,
cu modificările ulterioare, stipulează că organizarea,
coordonarea identificării și înregistrării ecvideelor, precum și
constituirea bazei de date pentru acestea se fac de
Agenția Națională pentru Ameliorare și Reproducție în
Zootehnie îProf. dr. G. K. Constantinescu“, care este
autoritatea competentă, denumită în continuare ANARZ.
Art. 2. — (1) Prezenta anexă stabilește procedura,
modul de identificare și înregistrare a ecvideelor, precum și
constituirea bazei de date pentru acestea.
(2) Prevederile prezentei proceduri vor fi puse în
aplicare de ANARZ, unitățile de ameliorare și reproducție în
zootehnie din cadrul direcțiilor pentru agricultură și
dezvoltare rurală, iar până la data de 31 decembrie 2006
și de Autoritatea Națională Sanitară Veterinară și pentru
Siguranța Alimentelor, denumită în continuare ANSVSA,
prin direcțiile sanitar-veterinare și pentru siguranța
alimentelor județene și a municipiului București.
Art. 3. — Identificarea și înregistrarea ecvideelor se vor
face fără să afecteze regulile comunitare care sunt stabilite
în scopul eradicării sau combaterii bolilor transmisibile ale
animalelor.
Art. 4. — (1) Inventarierea efectivelor de ecvidee în
vederea identificării se efectuează de către specialiști
ai unităților pentru ameliorare și reproducție în zootehnie,
ai direcțiilor sanitar-veterinare și pentru siguranța alimentelor
județene și a municipiului București, precum și ai direcțiilor
pentru agricultură și dezvoltare rurală județene și a
municipiului București.
(2) Direcțiile sanitar-veterinare și pentru siguranța
alimentelor județene, respectiv a municipiului București, vor
preda, în baza unui protocol încheiat între ANARZ și
ANSVSA, unităților de ameliorare și reproducție în
zootehnie județene și a municipiului București situația
efectivelor de ecvidee identificate și individualizate, pe
localități, deținători, număr microcip, în maximum 15 zile de
la data intrării în vigoare a prezentei proceduri.
Art. 5. — (1) Identificarea, individualizarea și
înregistrarea ecvideelor sunt obligatorii indiferent de forma
de proprietate.
(2) Identificarea, individualizarea și înregistrarea
ecvideelor constituie bază de date pentru evidența națională
și județeană a efectivelor de ecvidee și se realizează
având în vedere următoarele cerințe:
a) ANARZ va ține evidența tuturor exploatațiilor de
ecvidee la care se referă prezenta procedură și care sunt
situate pe teritoriul României, precizând codul și adresa
exploatației, identitatea și domiciliul deținătorului;
b) prin utilizarea sistemului național de identificare și
înregistrare a ecvideelor se stabilesc cu exactitate
exploatația din care provin ecvideele, precum și mișcarea
între diferite exploatații, pe toată durata vieții animalului;
c) fiecare exploatație menționată va fi identificată
printr-un număr de exploatație. Acest număr va fi format
din codul localității (SIRUTA) în care se află exploatația și
un număr de ordine format din patru cifre;

d) evidența va include și mărcile sau marca prin care
se poate identifica orice ecvideu care a fost în exploatație,
precum și datele de identificare a exploatației.
(3) ANARZ va asigura respectarea următoarelor principii
generale:
a) pentru ecvideele născute după intrarea în vigoare a
prezentei proceduri, microcipurile sau dangalele, în cazul
cabalinelor de rasă, trebuie să fie aplicate înainte ca
ecvideele să plece din exploatația în care s-au născut și în
maximum 30 de zile de la naștere pentru cele care rămân
în exploatație;
b) pentru ecvideele născute până la intrarea în vigoare
a prezentei proceduri, microciparea sau dangalizarea, în
cazul cabalinelor de rasă, se va face la actualul deținător
și în actuala exploatație, dar nu mai târziu de luna
decembrie 2006;
c) microcipurile, respectiv dangalele, sunt individuale și
unice pe toată durata vieții ecvideelor.
(4) Dacă autoritatea competentă a unui stat de
destinație, în cazul unei mișcări internaționale de ecvidee,
decide să nu păstreze microcipul aplicat în exploatația de
origine, toate cheltuielile implicate ca rezultat al schimbării
acestei mărci de identificare vor fi suportate de acea
autoritate.
(5) Dacă microcipul este schimbat ca urmare a
importului ecvideului, se va stabili o legătură între
microcipul aplicat acestuia de autoritatea competentă a țării
de origine și cel nou alocat de autoritatea competentă a
statului de destinație.
(6) Numărul matricol codificat pentru identificarea
ecvideelor este individual și unic pe toată durata vieții
acestora, acordându-se o singură dată, în primele 30 de
zile de la naștere.
(7) Acordarea și gestionarea seturilor de numere
matricole codificate, pe localități în cadrul județelor, pentru
identificarea ecvideelor, se fac în sistem computerizat de
către unitățile pentru ameliorare și reproducție în zootehnie,
sub coordonarea ANARZ.
Art. 6. — (1) Orice ecvideu importat dintr-o țară din
afara Uniunii Europene și care rămâne pe teritoriul
României este supus controalelor prevăzute de Directiva
91/496/CEE.
(2) Într-o perioadă de 30 de zile de la efectuarea
controalelor, dar înainte de mișcarea ecvideului, acesta se
identifică cu o marcă, conform prevederilor prezentei
proceduri.
Art. 7. — Orice ecvideu importat dintr-o țară din afara
Uniunii Europene, identificat după un sistem național
propriu și care a trecut prin controalele de frontieră,
conform prevederilor Directivei Consiliului 91/496/CEE, va fi
reidentificat, în exploatația de destinație, printr-un microcip,
care va fi conform cu cerințele prezentei proceduri, într-o
perioadă de cel mult 30 de zile de la efectuarea acestor
controale, dar nu mai târziu de mișcarea acestuia în
exploatația de destinație.
Art. 8. — Niciun ecvideu născut pe teritoriul României
nu va putea părăsi o exploatație dacă nu este identificat în
concordanță cu prevederile prezentei proceduri.
Art. 9. — Ecvideele care vor fi identificate în
conformitate cu prevederile prezentei proceduri vor avea un
pașaport individual, emis într-o perioadă de cel mult 30 de

MONITORUL OFICIAL AL ROMÂNIEI, PARTEA I, Nr. 688/10.VIII.2006
zile de la aplicarea microcipului sau înainte de efectuarea
transferului ecvideului din exploatația de origine.
Art. 10. — Deținătorul de ecvidee are următoarele
obligații:
a) să țină la zi un registru de evidență a ecvideelor din
exploatația proprie;
b) să raporteze autorității competente, și anume
ANARZ, prin unitățile de ameliorare și reproducție în
zootehnie, toate mișcările către și din exploatație, toate
fătările și cazurile de moarte ale ecvideelor din exploatație,
în termen de 15 zile de la data la care au loc aceste
evenimente.
Art. 11. — De la intrarea în vigoare a prezentei
proceduri deținătorii de ecvidee, precum și cei care au
responsabilități în acest domeniu vor folosi numai sistemul
de identificare și înregistrare prevăzut de aceasta.
Art. 12. — După implementarea sistemului de
identificare și înregistrare a ecvideelor, acțiunile specifice
acestuia vor fi coordonate de ANARZ în condițiile prezentei
proceduri.
Art. 13. — Pentru desfășurarea acțiunii de identificare a
ecvideelor, deținătorii de ecvidee sunt anunțați prin massmedia, precum și de specialiștii direcțiilor pentru agricultură
și dezvoltare rurală județene și a municipiului București, ai
unităților pentru ameliorare și reproducție în zootehnie și de
către cei din cadrul primăriilor.
Art. 14. — (1) Realizarea operațiunilor de identificare,
individualizare și înregistrare a ecvideelor, care se
efectuează până la data de 31 decembrie 2006, este o
acțiune comună, efectuată de către specialiștii din unitățile
pentru ameliorare și reproducție în zootehnie din cadrul
direcțiilor pentru agricultură și dezvoltare rurală județene și
a municipiului București, cu acordarea asistenței tehnice
sanitare veterinare de către medicii veterinari oficiali zonali
din cadrul direcțiilor sanitar-veterinare și pentru siguranța
alimentelor județene și a municipiului București.
(2) Individualizarea și înregistrarea în vederea
identificării ecvideelor după sistemul unitar codificat
reprezintă o operațiune tehnică de evidență care se
efectuează pentru întregul efectiv de ecvidee dintr-o
localitate, aparținând tuturor categoriilor de deținători.
(3) În scopul efectuării corecte, în termenele stabilite și
în cele mai bune condiții tehnice a operațiunilor de aplicare
a microcipurilor individuale la ecvidee, precum și pentru
introducerea, ținerea și valorificarea evidențelor necesare
pentru fiecare localitate, se nominalizează și se instruiește
un specialist, denumit în continuare operator de identificare.
(4) Operatorii de identificare, cel puțin unul pentru
fiecare localitate, vor fi stabiliți din rândul următoarelor
categorii socioprofesionale:
a) tehnicieni cu atribuții în efectuarea controlului oficial
al performanțelor de producție;
b) personal calificat în specialitate, medic veterinar și
tehnician veterinar;
c) personal de specialitate din cadrul camerelor agricole
comunale, orășenești și municipale, salariați ai direcțiilor
pentru agricultură și dezvoltare rurală județene și a
municipiului București.
(5) Operatorii de identificare, pe localități, se stabilesc
din rândul categoriilor profesionale prevăzute la alin. (4) și
se numesc prin decizie a directorului direcției pentru
agricultură și dezvoltare rurală județene sau a municipiului
București.
(6) Deciziile se actualizează, după caz, în funcție de
mișcarea personalului cuprins în acțiune.
(7) Persoanele nominalizate în decizii vor fi înștiințate
individual, în scris, cu indicarea concretă a localității în

13

care își vor desfășura activitatea, în termen de 3 zile de la
emiterea deciziei.
(8) Prin decizie comună a directorului direcției pentru
agricultură și dezvoltare rurală județene sau a municipiului
București și a directorului executiv al direcției sanitarveterinare și pentru siguranța alimentelor județene sau a
municipiului București, vor fi nominalizați medicii veterinari
oficiali zonali care acordă asistență tehnică sanitară
veterinară operatorilor de identificare și care îi însoțesc pe
aceștia în realizarea acțiunilor de individualizare.
(9) După nominalizarea operatorilor de identificare și a
personalului sanitar veterinar și de specialitate, menționați
la alin. (8), unitățile pentru ameliorare și reproducție în
zootehnie județene și a municipiului București vor organiza
și vor desfășura instruiri individuale și/sau în grup în
vederea aplicării corecte a tehnicilor de lucru, a normelor
metodologice și a sistemelor de evidență.
Art. 15. — (1) Pentru caii de rasă pură, individualizarea
se face și prin dangalizare, forma dangalei și sigla
crescătoriei stabilindu-se la propunerea deținătorului.
(2) Odată cu implantarea microcipului se face verificarea
lui și se înregistrează datele și semnalmentele animalului
în fișa de identificare și înregistrare a ecvideelor, prevăzută
în anexa care face parte integrantă din prezenta
procedură.
Art. 16. — (1) Pașaportul este actul de identificare a
ecvideului, emis de unitățile de ameliorare și reproducție în
zootehnie, și se eliberează deținătorului în maximum 30 de
zile de la data identificării ecvideului. Prin deținător se
înțelege persoanele fizice sau juridice, proprietari,
administratori sau crescători de ecvidee.
(2) După completarea pașaportului, acesta este trimis
operatorului de identificare din localitatea de domiciliu al
deținătorului, care îl transmite deținătorului ecvideului, unde
rămâne până la moartea, sacrificarea sau trecerea
ecvideului la alt deținător.
(3) Medicii veterinari de liberă practică care își
desfășoară activitatea în condițiile legii, care asigură
asistență medicală de specialitate sau efectuează acțiuni
sanitare veterinare de prevenire sau supraveghere a bolilor,
au obligația de a completa pașaportul cu datele privind
sănătatea ecvideului.
(4) Orice modificare apărută în cursul vieții ecvideului se
operează în pașaport de către unitățile pentru ameliorare și
reproducție în zootehnie.
(5) În cazul schimbării deținătorului, pașaportul se
transmite noului deținător, operarea schimbării în document
urmând a fi făcută de autoritatea care l-a eliberat, atât în
cazul în care ecvideul rămâne în aceeași localitate, cât și
în cazul schimbării localității sau județului.
(6) În cazul livrării animalului pentru sacrificare la o
unitate de abatorizare, aceasta este obligată să completeze
în pașaport data sacrificării, după care, în termen de 48 de
ore de la sacrificare, expediază pașaportul la autoritatea
care l-a eliberat.
(7) În cazul importurilor de ecvidee, deținătorilor
acestora li se vor elibera pașapoarte, avându-se în vedere
și datele de identificare din pașaportul emis în țara
exportatoare.
(8) Ecvideele identificate pot fi transportate în alte
exploatații sau cu alte prilejuri numai însoțite de pașaportul
emis și eliberat pentru acestea.
(9) În cazul morții unui ecvideu, pașaportul va fi predat
de către deținătorul ecvideului autorității care l-a eliberat,
într-o perioadă de 7 zile lucrătoare de la moartea
animalului.
(10) În cazul ecvideelor exportate în țări terțe,
pașaportul va fi înaintat de ultimul deținător al acestora

14

MONITORUL OFICIAL AL ROMÂNIEI, PARTEA I, Nr. 688/10.VIII.2006

autorității competente, în vederea completării acestuia cu
toate datele de identificare necesare transportului, iar după
completarea pașaportului, acesta se predă noului deținător
al animalelor.
Art. 17. — (1) Centralizarea efectivelor de ecvidee
identificate și înregistrate în fiecare localitate se face lunar
de către specialiștii din cadrul centrelor teritoriale pentru
ameliorare și reproducție în zootehnie și se înaintează,
până la data de 5 a lunii următoare, unităților pentru
ameliorare și reproducție în zootehnie, care le verifică și le
centralizează.
(2) Unitățile pentru ameliorare și reproducție în
zootehnie județene și a municipiului București centralizează,
până la data de 10 a lunii, la nivel de județ/municipiu
București, datele primite și transmit aceste date către
ANARZ, până la data de 15 a fiecărei luni următoare lunii
pentru care se face raportarea.
Art. 18. — ANARZ va institui pentru ecvidee un sistem
informatic unitar la nivel național, numit bază de date.
Art. 19. — Sistemul de identificare și înregistrare a
ecvideelor este o bază de date computerizată care are în
compunere și în utilizare cel puțin următoarele elemente:
a) infrastructura informatică (rețele VPN, servere etc.);
b) sistemul informatic și programe informatice utilizate și
specifice;
c) echipamente de utilizare a infrastructurii și a
sistemului informatic;
d) marca de identificare (microcip pentru a individualiza
ecvideele; microcip și dangale pentru identificarea și
individualizarea cailor de rasă);
e) pașaportul ecvideelor;
f) nomenclatorul localităților:
— numele localității;
— codul localității (SIRUTA);
g) tabelul unităților (exploatații, abatoare etc.): codul
unității, denumirea, adresa, data înființării, data desființării;
h) tabelul animalelor: numărul matricol, data nașterii,
rasa, sexul, ascendența (tată, mamă);
i) evidența mișcării animalelor: data intrării/ieșirii, codul
unității intrare/ieșire;
j) formulare specifice identificării, individualizării și
înregistrării ecvideelor;
k) informații la zi (monte, fătări, vânzări-cumpărări,
moarte etc.);
l) în cazul ecvideelor care pleacă din exploatație, se vor
înscrie numele și adresa deținătorului acestora și codul de
identificare al exploatației unde se transferă ecvideul,
precum și data plecării;
m) în cazul ecvideelor care sosesc în exploatație, se
vor înscrie numele și adresa deținătorului, codul de
identificare al exploatației de unde este transferat ecvideul,
precum și data sosirii acestuia;
n) starea de sănătate a ecvideelor stabilită de medicii
veterinari de liberă practică prin înscrierile efectuate în
pașaportul ecvideului, inclusiv în baza buletinelor de analiză
emise de direcțiile sanitar-veterinare și pentru siguranța
alimentelor județene și a municipiului București, în urma
realizării acțiunilor prevăzute de programul strategic.
Art. 20. — Înregistrarea ecvideelor în formulare, în baza
de date computerizată și eliberarea documentelor de
identificare — pașaport se fac de către specialiștii din
cadrul unităților pentru ameliorare și reproducție în
zootehnie, nominalizați în acest scop prin decizie a
directorului unității de ameliorare și reproducție în zootehnie
județene și a municipiului București, completând fișa de
identificare și înregistrare a ecvideelor.
Art. 21. — (1) ANARZ și ANSVSA au acces gratuit la
toate informațiile din baza de date prevăzută la art. 19.

ANARZ va pune la dispoziția ANSVSA, în baza unui
protocol, o interfață pentru accesarea acestor informații.
(2) Deținătorii de ecvidee pot solicita informații din baza
de date prevăzută la art. 19 numai pentru ecvideele
proprietate a acestora, printr-o cerere adresată autorității
competente.
(3) Autoritatea competentă are obligația de a furniza
gratuit aceste informații în termen de 30 de zile.
Art. 22. — (1) Operatorii de identificare au obligația de
a informa autoritatea competentă în caz de refuz al
deținătorilor de a accepta individualizarea și identificarea
ecvideelor, aceștia urmând a fi sancționați potrivit
prevederilor Legii zootehniei nr. 72/2002, cu modificările și
completările ulterioare, și ale Hotărârii Guvernului
nr. 1.223/1996, cu modificările ulterioare.
(2) Deținătorilor de ecvidee care nu le-au declarat sau
au refuzat identificarea acestora li se vor aplica
următoarele interdicții:
a) nu vor putea beneficia de diferitele forme de sprijin
material și financiar acordat proprietarilor de către stat,
precum și de către asociații și alte organizații profesionale
și comerciale;
b) nu vor putea beneficia de diferitele forme de
asigurare și despăgubiri în caz de moarte, dispariție și
sacrificări ordonate din motive sanitare veterinare;
c) nu vor participa cu ecvideele la probele de calificare
și de clasare, întrucât acestea nu vor fi cuprinse în
programele de ameliorare genetică și nu vor fi înscrise în
registrele genealogice oficiale;
d) nu vor putea beneficia de acțiuni sanitare veterinare
de prevenire și depistare a îmbolnăvirilor în regim de
gratuitate;
e) ecvideele acestora nu vor fi admise pe pășunile cu
folosință colectivă din domeniul public și privat al statului,
în târguri și piețe și nu vor putea participa la expoziții,
concursuri și licitații oficiale;
f) nu vor beneficia de despăgubiri în cazul eradicării
unor boli majore.
(3) Verificarea microcipului implantat ecvideului și a
pașaportului acestuia se poate face de către specialiștii din
cadrul ANARZ, ANSVSA și al structurilor teritoriale ale
acestora.
(4) Se interzic îndepărtarea sau distrugerea microcipului,
precum și orice modificare sau înscriere neautorizată în
pașaport.
(5) În cazul în care se constată îndepărtarea sau
distrugerea microcipului, pierderea pașaportului sau
efectuarea de modificări nelegale, precum și refuzul
deținătorului de a permite verificarea pașaportului, a
microcipului sau a dangalelor de individualizare a
ecvideului, organul constatator va anunța, în maximum
48 de ore, unitatea pentru ameliorare și reproducție în
zootehnie, care are obligația de a lua măsurile legale în
vigoare, inclusiv posibilitatea confiscării ecvideului.
Art. 23. — ANARZ și unitățile pentru ameliorare și
reproducție în zootehnie județene și a municipiului
București vor aplica sancțiuni pentru orice încălcare a
reglementărilor
în
vigoare
privind
identificarea,
individualizarea și înregistrarea ecvideelor, în limita
competențelor legale.
Art. 24. — Repartizarea materialelor necesare acestei
acțiuni se face de ANARZ, în baza solicitărilor făcute de
unitățile pentru ameliorare și reproducție în zootehnie, în
funcție de mărimea efectivelor de ecvidee care fac obiectul
identificării și înregistrării.

MONITORUL OFICIAL AL ROMÂNIEI, PARTEA I, Nr. 688/10.VIII.2006

15
ANEXĂ*)
la procedură

FIȘA DE IDENTIFICARE ȘI ÎNREGISTRARE A ECVIDEELOR
SERIA ......................

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 688/10.VIII.2006

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor de prevenire și stingere a incendiilor, de dotare cu mijloace tehnice
de prevenire și stingere a incendiilor și salvare a persoanelor, specifice Societății Comerciale
de Transport cu Metroul București îMETROREX“ — S.A.
Având în vedere Avizul nr. 2 din 16 august 2005 al Ministerului Administrației și Internelor — Inspectoratul
General pentru Situații de Urgență și în temeiul prevederilor art. 6 alin. (2) pct. 3 din Statutul Societății Comerciale de
Transport cu Metroul București îMETROREX“ — S.A., aprobat prin Hotărârea Guvernului nr. 482/1999 privind înființarea
Societății Comerciale de Transport cu Metroul București îMETROREX“ — S.A., și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Normele de prevenire și stingere a
incendiilor, de dotare cu mijloace tehnice de prevenire și
stingere a incendiilor și salvare a persoanelor, specifice
Societății Comerciale de Transport cu Metroul București
îMETROREX“ — S.A., prevăzute în anexa*) care face
parte integrantă din prezentul ordin.
Art. 2. — Prevederile prezentului ordin se aplică de
Societatea Comercială de Transport cu Metroul București
îMETROREX“ — S.A. pe rețeaua pe cale ferată subterană
și supraterană, în activitatea de întreținere și exploatare.
Art. 3. — Normele de prevenire și stingere a incendiilor,
de dotare cu mijloace tehnice de prevenire și stingere a
incendiilor și salvare a persoanelor, specifice Societății
Comerciale de Transport cu Metroul București
îMETROREX“ — S.A. pentru activitatea de exploatare și
întreținere a metroului sunt obligatorii și pentru toți
operatorii economici care își desfășoară activitatea în mod

ocazional sau permanent în spațiile Societății Comerciale
de Transport cu Metroul București îMETROREX“ — S.A.
Art. 4. — Societatea Comercială de Transport cu
Metroul București îMETROREX“ — S.A., precum și
operatorii economici care își desfășoară activitatea în mod
ocazional sau permanent în spațiile Societății Comerciale
de Transport cu Metroul București îMETROREX“ — S.A.
vor duce la îndeplinire prevederile prezentului ordin.
Art. 5. — La data intrării în vigoare a prezentului ordin,
Normele de prevenire și stingere a incendiilor și salvare a
persoanelor, aprobate prin Ordinul ministrului transporturilor
nr. 348/1996, și Normele de dotare cu mijloace de stingere
a incendiilor și de salvare a persoanelor, aprobate prin
Ordinul ministrului transporturilor nr. 349/1996, își încetează
aplicabilitatea.
Art. 6. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Radu Mircea Berceanu
București, 14 iulie 2006.
Nr. 1.287.
*) Anexa se publică ulterior în Monitorul Oficial al României, Partea I, nr. 688 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 688/10.VIII.2006 conține 16 pagini.

Prețul: 1,15 lei

&JUYDGY|118645]
ISSN 1453—4495

