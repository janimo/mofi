Anul 174 (XVIII) — Nr. 165

PARTEA

I

LEGI, DECRETE, HOTĂRÂRI ȘI ALTE ACTE

Marți, 21 februarie 2006

SUMAR

Nr.

Pagina

222.

DECIZII ALE CURȚII CONSTITUȚIONALE
Decizia nr. 74 din 2 februarie 2006 referitoare la
excepția de neconstituționalitate a dispozițiilor
art. 1 din Ordonanța de urgență a Guvernului
nr. 63/2005 pentru reglementarea unor măsuri de
reducere a cheltuielilor de personal în anul 2005 ....
Decizia nr. 75 din 2 februarie 2006 referitoare la
excepția de neconstituționalitate a prevederilor
art. 8 alin. (3) din Ordonanța de urgență a
Guvernului nr. 190/2000 privind regimul metalelor
prețioase, aliajelor acestora și pietrelor prețioase
în România ................................................................

Nr.

2–3

214.

215.

— Hotărâre privind abrogarea Hotărârii Guvernului
nr. 1.127/2005 pentru aprobarea Acordului privind
cooperarea dintre Ministerul Economiei și
Comerțului din România și Departamentul Federal
al Afacerilor Economice al Confederației Elvețiene,
reprezentând Confederația Elvețiană, în domeniile
energie, mediu și alte sectoare industriale, semnat
la București la 16 iunie 2005 ................................

7

DECIZII ALE PRIMULUI-MINISTRU
3–5

12.

— Decizie privind promovarea temporară a
domnului Ion Anghel în funcția publică de secretar
general al Ministerului Mediului și Gospodăririi
Apelor .........................................................................

7

13.

— Decizie pentru constatarea încetării aplicabilității
Deciziei primului-ministru nr. 449/2005 privind
promovarea temporară a doamnei Cristina
Ecaterina Coruț în funcția publică de secretar
general adjunct al Ministerului Integrării Europene

8

— Decizie privind promovarea temporară a
domnului Dima Toader în funcția publică de
secretar general adjunct al Ministerului Integrării
Europene....................................................................

8

HOTĂRÂRI ALE GUVERNULUI ROMÂNIEI
213.

Pagina

— Hotărâre privind propunerea Preasfințitului
Ambrozie (Valentin) Meleacă în funcția de episcop
al Episcopiei Giurgiului, în vederea recunoașterii
prin decret al Președintelui României .....................

5

— Hotărâre privind propunerea Preasfințitului
Paisie (Ioan Gheorghe) Lugojanul în funcția de
episcop-vicar al Arhiepiscopiei Timișoarei, în
vederea recunoașterii prin decret al Președintelui
României ....................................................................

6

— Hotărâre privind propunerea Preasfințitului
Lucian (Lucian-Florin Mic) Lugojanul în funcția de
episcop al Episcopiei Caransebeșului, în vederea
recunoașterii prin decret al Președintelui României

6

14.

2

MONITORUL OFICIAL AL ROMÂNIEI, PARTEA I, Nr. 165/21.II.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 74
din 2 februarie 2006

referitoare la excepția de neconstituționalitate a dispozițiilor art. 1
din Ordonanța de urgență a Guvernului nr. 63/2005
pentru reglementarea unor măsuri de reducere a cheltuielilor de personal în anul 2005
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Antonia Constantin
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța de urgență a Guvernului
nr. 63/2005 pentru reglementarea unor măsuri de reducere
a cheltuielilor de personal în anul 2005, excepție ridicată de
Federația Sindicatelor Libere din Învățământ, Federația
Sindicatelor din Învățământ îSpiru Haret“ și Federația
Națională Sindicală îAlma Mater“ în Dosarul nr. 2.745/2005
al Curții de Apel București — Secția a VIII-a contencios
administrativ și fiscal.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public solicită respingerea
excepției ca neîntemeiată, deoarece dispozițiile de lege
criticate nu contravin dreptului la negociere în materie de
muncă și nici caracterului obligatoriu al încheierii
convențiilor colective, consacrate și garantate de art. 41
alin. (5) din Constituție. Drepturile salariale suplimentare,
cum sunt primele sau sporurile, nu reprezintă drepturi
fundamentale, iar asupra acordării lor legiuitorul poate
dispune anularea, modificarea sau suspendarea pentru
perioade determinate de timp, în funcție de politica
generală a statului în această materie.
C U R T E A,

având în vedere actele și lucrările dosarului, reține următoarele:
Prin Încheierea din 12 octombrie 2005, pronunțată în
Dosarul nr. 2.745/2005, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1 din Ordonanța de urgență a Guvernului
nr. 63/2005 pentru reglementarea unor măsuri de reducere
a cheltuielilor de personal în anul 2005. Excepția a fost
ridicată de Federația Sindicatelor Libere din Învățământ,
Federația Sindicatelor din Învățământ îSpiru Haret“ și
Federația Națională Sindicală îAlma Mater“ în dosarul cu
numărul de mai sus, în cadrul unei acțiuni în contencios
administrativ pentru anularea dispozițiilor art. 1 din susmenționata ordonanță.
În motivarea excepției de neconstituționalitate, autorii
acesteia susțin că textul de lege criticat, dispunând
suspendarea acordării drepturilor prevăzute în contractele
colective de muncă, contravine prevederilor art. 41 alin. (5)
din Constituție.
Curtea de Apel București — Secția a VIII-a contencios
administrativ și fiscal apreciază că excepția ridicată nu
este întemeiată și propune respingerea ei, având în vedere

că acordarea premiilor constituie un drept salarial
suplimentar, iar nu un drept constituțional fundamental.
Dispoziția legală criticată nu aduce atingere drepturilor
prevăzute în contractul colectiv de muncă, ci suspendă
acordarea lor pentru o perioadă de timp limitată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată. Constituția garantează dreptul la
negocieri colective în materie de muncă, precum și
caracterul obligatoriu al încheierii convențiilor colective, însă
nu și acordarea efectivă a unor drepturi de natura
premiilor, care constituie un drept salarial suplimentar ce nu
reprezintă un drept fundamental ocrotit de Legea
fundamentală. Mai mult, oportunitatea acordării unor drepturi
materiale este în concordanță cu politica statului în
realizarea interesului general, astfel cum dispune art. 135
alin. (2) lit. b) din Constituție, iar posibilitatea suspendării
aplicării unor prevederi din acte normative, pentru situații
speciale, este prevăzută în mod expres de Legea
nr. 24/2000 privind normele de tehnică legislativă pentru
elaborarea actelor normative, republicată.
Avocatul Poporului consideră că dispozițiile legale
criticate sunt constituționale, întrucât nu încalcă dreptul la
negocieri colective în materie de muncă și nici caracterul
obligatoriu al convențiilor colective, care pot fi încheiate
numai cu respectarea legii. Aceste dispoziții legale nu aduc
atingere nici drepturilor, libertăților și îndatoririlor prevăzute
de Constituție, având în vedere că drepturile salariale
suplimentare, cum sunt primele, sporurile sau adaosurile,
prevăzute în acte normative, nu constituie drepturi
fundamentale consacrate de Constituție, care nu ar putea
fi modificate sau anulate prin alte acte normative.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1 din Ordonanța de urgență a Guvernului
nr. 63/2005 pentru reglementarea unor măsuri de reducere
a cheltuielilor de personal în anul 2005, publicată în Monitorul
Oficial al României, Partea I, nr. 568 din 1 iulie 2005,

MONITORUL OFICIAL AL ROMÂNIEI, PARTEA I, Nr. 165/21.II.2006
potrivit cărora: îÎn perioada 1 iulie — 31 decembrie 2005
pentru toate categoriile de personal din autoritățile și instituțiile
publice, indiferent de modul de finanțare a acestora și de data
constituirii fondului de premiere, se suspendă aplicarea
prevederilor din actele normative în vigoare sau, după caz, din
contractele colective de muncă prin care se reglementează
acordarea de premii, cu excepția premiului anual.“
În opinia autorilor excepției, dispozițiile de lege criticate
contravin prevederilor art. 41 alin. (5) din Constituție, care
consacră și garantează dreptul la negocieri colective și
caracterul obligatoriu al convențiilor colective.
Examinând excepția de neconstituționalitate ridicată,
Curtea reține:
Dispozițiile legale criticate dispun suspendarea aplicării,
în perioada 1 iulie — 31 decembrie 2005, pentru toate
categoriile de personal din autoritățile și instituțiile publice,
a prevederilor din actele normative în vigoare sau, după
caz, din contractele colective de muncă prin care se
reglementează acordarea de premii, cu excepția premiului
anual. Măsura suspendării este impusă, potrivit
preambulului ordonanței de urgență criticate, de rațiuni de
politică bugetară, respectiv de nevoia reducerii cheltuielilor
de personal în conformitate cu criteriile convenite cu
Fondul Monetar Internațional.
Cât privește critica de neconstituționalitate a dispozițiilor
art. 1 din Ordonanța de urgență a Guvernului nr. 63/2005
față de prevederile art. 41 alin. (5) din Constituție, Curtea
constată că aceasta nu este întemeiată.
Drepturile salariale ale personalului autorităților și
instituțiilor publice, inclusiv drepturile suplimentare, sunt
stabilite prin lege. Or, în virtutea acestei atribuții, legiuitorul
poate ca, în funcție de modificarea resurselor bugetare, să
intervină asupra criteriilor de acordare și cuantumurilor

3

valorice ale unor drepturi, să anuleze ori să suspende
vremelnic acordarea unora dintre drepturile prevăzute. Pe
de altă parte, premiile, ca și sporurile sau adaosurile la
salariile de bază, constituie drepturi cu caracter salarial
suplimentar, iar nu drepturi fundamentale al căror exercițiu
ar putea fi restrâns numai în condițiile prevăzute de art. 53
din Constituție.
Articolul 41 alin. (5) din Constituție, consacrând și
garantând totodată dreptul la negocieri colective și
caracterul obligatoriu al convențiilor colective, nu conferă și
un drept discreționar părților la negocierea și stabilirea
clauzelor contractelor colective de muncă. Clauzele acestor
contracte trebuie să se întemeieze pe reglementările legale
existente în materie. Chiar dacă drepturile prevăzute în
actele normative trebuie considerate, la încheierea
contractelor colective de muncă, ca fiind minimale,
inserarea lor în contracte trebuie să aibă o bază legală.
Modificarea și, cu atât mai mult, suspendarea aplicării
prevederilor unor acte normative referitoare la acordarea
anumitor drepturi salariale suplimentare produc efecte și
asupra clauzelor contractelor colective de muncă, atunci
când la aceste contracte nu este parte un agent economic,
ci o autoritate sau o instituție publică. Curtea observă
totodată faptul că, în situația în care măsura suspendării
acordării primelor nu s-ar fi dispus și cu privire la
prevederile contractelor colective de muncă, ar fi fost
nejustificat discriminate toate categoriile de personal din
autoritățile și instituțiile publice, la care, potrivit legii, nu se
încheie contracte colective de muncă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 din Ordonanța de urgență a Guvernului nr. 63/2005
pentru reglementarea unor măsuri de reducere a cheltuielilor de personal în anul 2005, excepție ridicată de Federația
Sindicatelor Libere din Învățământ, Federația Sindicatelor din Învățământ îSpiru Haret“ și Federația Națională Sindicală
îAlma Mater“ în Dosarul nr. 2.745/2005 al Curții de Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

Magistrat-asistent,
Claudia Margareta Niță

ION PREDESCU

CURTEA CONSTITUȚIONALĂ

D E C I Z I A Nr. 75
din 2 februarie 2006

referitoare la excepția de neconstituționalitate a prevederilor art. 8 alin. (3)
din Ordonanța de urgență a Guvernului nr. 190/2000 privind regimul metalelor prețioase,
aliajelor acestora și pietrelor prețioase în România
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Șerban Viorel Stănoiu
Antonia Constantin
Valentina Bărbățeanu

— judecător
— procuror
— magistrat-asistent

Pe rol se află soluționarea excepției de neconstituționalitate
a prevederilor art. 8 alin. (3) din Ordonanța de urgență a
Guvernului nr. 190/2000 privind regimul metalelor prețioase,

4

MONITORUL OFICIAL AL ROMÂNIEI, PARTEA I, Nr. 165/21.II.2006

aliajelor acestora și pietrelor prețioase în România, excepție
ridicată de Patronatul Operatorilor cu Metale Prețioase din
România în Dosarul nr. 413/2005 al Înaltei Curți de
Casație și Justiție — Secția de contencios administrativ și
fiscal.
La apelul nominal răspunde partea Autoritatea Națională
pentru Protecția Consumatorilor, prin consilier juridic
Luminița Maclava, cu delegație la dosar. Se constată lipsa
autorului excepției, față de care procedura de citare a fost
legal îndeplinită.
Cauza aflându-se în stare de judecată, Curtea acordă
cuvântul reprezentantului Autorității Naționale pentru
Protecția Consumatorilor, care solicită respingerea excepției.
Reprezentantul Ministerului Public pune concluzii de
respingere
ca
neîntemeiată
a
excepției
de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2005, pronunțată în
Dosarul nr. 413/2005, Înalta Curte de Casație și Justiție —
Secția de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 8 alin. (3) din Ordonanța de urgență a
Guvernului nr. 190/2000 privind regimul metalelor
prețioase, aliajelor acestora și pietrelor prețioase în
România. Excepția de neconstituționalitate a fost ridicată
de Patronatul Operatorilor cu Metale Prețioase din România
într-o cauză de contencios administrativ având ca obiect
soluționarea recursului declarat împotriva sentinței prin care
Curtea de Apel Cluj a respins cererea de anulare a unor
ordine emise de Autoritatea Națională pentru Protecția
Consumatorilor.
În motivarea excepției de neconstituționalitate se
susține, în principal, că textul de lege criticat contravine
dispozițiilor art. 139 alin. (1) din Constituție, care prevăd că
impozitele, taxele și orice alte venituri ale bugetului de stat
și ale bugetului asigurărilor sociale de stat se stabilesc
numai prin lege, or, potrivit art. 8 alin. (3) din Ordonanța
de urgență a Guvernului nr. 190/2000, taxa pentru
eliberarea autorizației pentru efectuarea operațiunilor cu
metale prețioase, cu aliajele acestora și cu pietre prețioase,
ca activități permanente sau profesionale, se stabilește prin
ordin al președintelui Autorității Naționale pentru Protecția
Consumatorilor. De asemenea, autorul excepției consideră
că textul de lege criticat încalcă și prevederile art. 45, 53
și 135 din Constituție. În acest sens, arată că instituirea de
taxe de autorizare pentru operatorii cu metale prețioase cu
destinația consumului comercial este discriminatorie și,
datorită nivelurilor acestora, disproporționată în raport cu
condițiile legale ce reglementează limitele exercițiului
libertății economice și al comerțului în cazul agenților
economici care operează cu alte mărfuri.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

Avocatul Poporului apreciază că dispozițiile art. 8
alin. (3) din Ordonanța de urgență a Guvernului
nr. 190/2000 sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului și ale părții prezente,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 8 alin. (3) din Ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România,
aprobată cu modificări și completări prin Legea
nr. 261/2002, publicată în Monitorul Oficial al României,
Partea I, nr. 313 din 13 mai 2002. Ordonanța a fost
republicată în Monitorul Oficial al României, Partea I,
nr. 77 din 29 ianuarie 2004, apoi modificată și completată
prin Legea nr. 591/2004, publicată în Monitorul Oficial al
României, Partea I, nr. 1.224 din 20 decembrie 2004.
Textul de lege criticat are următorul conținut:
— Art. 8 alin. (3): îPentru eliberarea autorizației se
percepe taxa stabilită de către Autoritatea Națională pentru
Protecția Consumatorilor, iar condițiile de autorizare vor fi
stabilite prin normele metodologice de aplicare a prezentei
ordonanțe de urgență.“
În opinia autorului excepției de neconstituționalitate,
textul de lege criticat contravine dispozițiilor constituționale
ale art. 45, privind libertatea economică, ale art. 53,
referitoare la restrângerea exercițiului unor drepturi sau al
unor libertăți, ale art. 135, privind economia României, și
celor ale art. 139 alin. (1), care prevăd că impozitele,
taxele și orice alte venituri ale bugetului de stat și ale
bugetului asigurărilor sociale de stat se stabilesc numai
prin lege.
Examinând excepția de neconstituționalitate, Curtea
constată că prevederile art. 139 alin. (1) din Constituție nu
au incidență în cauză, întrucât acesta se referă la
impozitele, taxele și orice alte venituri ale bugetului de stat
și ale bugetului asigurărilor sociale de stat, pe când taxa
instituită de textul de lege criticat nu se încadrează în
categoriile enumerate de textul constituțional invocat.
Potrivit art. 3 din Hotărârea Guvernului nr. 633/2003 privind
înființarea pe lângă Autoritatea Națională pentru Protecția
Consumatorilor a unei activități finanțate integral din venituri
proprii, publicată în Monitorul Oficial al României, Partea I,
nr. 407 din 11 iunie 2003, taxele de autorizare a
persoanelor fizice și juridice pentru efectuarea de operațiuni
cu metale prețioase, aliaje ale acestora și pietre prețioase
constituie venituri proprii, pentru finanțarea integrală a
cheltuielilor curente și de capital pentru realizarea activității
îoperațiuni cu metale prețioase și pietre prețioase“.
Cât privește susținerile potrivit cărora necesitatea
obținerii autorizației prevăzute de art. 8 din ordonanța de
urgență criticată ar reprezenta o restrângere a accesului

MONITORUL OFICIAL AL ROMÂNIEI, PARTEA I, Nr. 165/21.II.2006
liber la o activitate economică și ar îngrădi exercitarea
liberei inițiative, garantată de prevederile art. 45 din
Constituție, Curtea constată că nu sunt întemeiate. Scopul
autorizării persoanelor fizice și juridice prevăzute de textul
de lege criticat este de a disciplina și de a ordona
desfășurarea activităților care au ca obiect efectuarea

5

operațiunilor cu metale prețioase, cu aliaje ale acestora și cu
pietre prețioase. De asemenea, Curtea constată că obligația
obținerii autorizației pentru eliberarea căreia se percepe
taxa nu contravine dispozițiilor art. 135 din Legea
fundamentală, care stabilesc principiile funcționării
economiei României ca economie de piață.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (3) din Ordonanța de urgență a Guvernului
nr. 190/2000 privind regimul metalelor prețioase, aliajelor acestora și pietrelor prețioase în România, excepție ridicată de
Patronatul Operatorilor cu Metale Prețioase din România în Dosarul nr. 413/2005 al Înaltei Curți de Casație și Justiție —
Secția de contencios administrativ și fiscal.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Valentina Bărbățeanu

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind propunerea Preasfințitului Ambrozie (Valentin) Meleacă
în funcția de episcop al Episcopiei Giurgiului,
în vederea recunoașterii prin decret al Președintelui României
În temeiul art. 108 din Constituția României, republicată, și al art. 21
alin. (1) din Decretul nr. 177/1948 pentru regimul general al cultelor religioase,
cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României recunoașterea, prin
decret, în funcția de episcop al Episcopiei Giurgiului, a Preasfințitului
Ambrozie (Valentin) Meleacă.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 16 februarie 2006.
Nr. 213.

6

MONITORUL OFICIAL AL ROMÂNIEI, PARTEA I, Nr. 165/21.II.2006
GUVERNUL ROMÂNIEI

HOTĂRÂRE
privind propunerea Preasfințitului Paisie (Ioan Gheorghe)
Lugojanul în funcția de episcop-vicar al Arhiepiscopiei
Timișoarei, în vederea recunoașterii prin decret
al Președintelui României
În temeiul art. 108 din Constituția României, republicată, și al art. 21
alin. (1) din Decretul nr. 177/1948 pentru regimul general al cultelor
religioase, cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României recunoașterea, prin
decret, în funcția de episcop-vicar al Arhiepiscopiei Timișoarei, a
Preasfințitului Paisie (Ioan Gheorghe) Lugojanul.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 16 februarie 2006.
Nr. 214.

GUVERNUL ROMÂNIEI

HOTĂRÂRE
privind propunerea Preasfințitului Lucian (Lucian-Florin Mic)
Lugojanul în funcția de episcop al Episcopiei Caransebeșului,
în vederea recunoașterii prin decret al Președintelui României
În temeiul art. 108 din Constituția României, republicată, și al art. 21
alin. (1) din Decretul nr. 177/1948 pentru regimul general al cultelor
religioase, cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României recunoașterea, prin
decret, în funcția de episcop al Episcopiei Caransebeșului, a Preasfințitului
Lucian (Lucian-Florin Mic) Lugojanul.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 16 februarie 2006.
Nr. 215.

MONITORUL OFICIAL AL ROMÂNIEI, PARTEA I, Nr. 165/21.II.2006

7

GUVERNUL ROMÂNIEI

HOTĂRÂRE
privind abrogarea Hotărârii Guvernului nr. 1.127/2005 pentru aprobarea Acordului
privind cooperarea dintre Ministerul Economiei și Comerțului din România și Departamentul
Federal al Afacerilor Economice al Confederației Elvețiene, reprezentând Confederația Elvețiană,
în domeniile energie, mediu și alte sectoare industriale, semnat la București la 16 iunie 2005
Având în vedere faptul că Acordul încheiat între Ministerul Economiei și Comerțului din România și Departamentul
Federal al Afacerilor Economice al Confederației Elvețiene nu a intrat în vigoare până la această dată, nefiind transmise
notificările, potrivit art. 7 din acord, prin care părțile sunt informate reciproc asupra îndeplinirii procedurilor legale interne
necesare intrării lui în vigoare,
constatând necesitatea modificării acordului sus-menționat pentru punerea prevederilor acestuia în deplină
concordanță cu legislația românească în materia achizițiilor publice,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Pe data intrării în vigoare a prezentei hotărâri
se abrogă Hotărârea Guvernului nr. 1.127/2005 pentru
aprobarea Acordului privind cooperarea dintre Ministerul
Economiei și Comerțului din România și Departamentul
Federal al Afacerilor Economice al Confederației Elvețiene,
reprezentând Confederația Elvețiană, în domeniile energie,
mediu și alte sectoare industriale, semnat la București la

16 iunie 2005, publicată în Monitorul Oficial al României,
Partea I, nr. 910 din 12 octombrie 2005.
Art. 2. — Ministerul Economiei și Comerțului, Ministerul
Afacerilor Externe și Ministerul Justiției din România vor
face demersurile necesare pentru modificarea acordului în
cauză, de comun acord cu partea elvețiană, în vederea
punerii prevederilor acestuia în deplină concordanță cu
legislația românească în materia achizițiilor publice.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Ionel Manțog,
secretar de stat
p. Ministrul afacerilor externe,
Lucian Leuștean,
secretar de stat
Ministrul justiției,
Monica Luisa Macovei

București, 16 februarie 2006.
Nr. 222.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Ion Anghel în funcția publică de secretar general
al Ministerului Mediului și Gospodăririi Apelor
Având în vedere:
— propunerea formulată de ministrul mediului și gospodăririi apelor prin Adresa nr. 755 din 13 februarie 2006;
— Avizul favorabil nr. 3.206 E din 8 februarie 2006 al Agenției Naționale a Funcționarilor Publici, pentru
exercitarea de către domnul Ion Anghel, cu caracter temporar (6 luni), a funcției publice vacante corespunzătoare
categoriei înalților funcționari publici de secretar general în cadrul Ministerului Mediului și Gospodăririi Apelor,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 80 din Legea nr. 188/1999 privind Statutul funcționarilor publici,
republicată, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Ion Anghel se promovează

temporar în funcția publică de secretar general al Ministerului
Mediului și Gospodăririi Apelor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 februarie 2006.
Nr. 12.

8

MONITORUL OFICIAL AL ROMÂNIEI, PARTEA I, Nr. 165/21.II.2006
GUVERNUL ROMÂNIEI
PRIMUL-MINISTRU

DECIZIE
pentru constatarea încetării aplicabilității Deciziei primului-ministru nr. 449/2005
privind promovarea temporară a doamnei Cristina Ecaterina Coruț în funcția publică
de secretar general adjunct al Ministerului Integrării Europene
Având în vedere:
— prevederile Deciziei primului-ministru nr. 449/2005, prin care doamna Cristina Ecaterina Coruț a fost promovată
temporar în funcția publică de secretar general adjunct al Ministerului Integrării Europene;
— Scrisoarea nr. 1.552/ADB din 11 ianuarie 2006 a ministrului integrării europene, prin care solicită încetarea
promovării doamnei Cristina Ecaterina Coruț în funcția publică de secretar general adjunct al ministerului, ținând seama
de faptul că de la data de 1 ianuarie 2006 acesteia i-a încetat detașarea la Ministerul Integrării Europene,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Articol unic. — Se constată încetarea aplicabilității, începând
cu data de 1 ianuarie 2006, a Deciziei primului-ministru
nr. 449/2005 privind promovarea temporară a doamnei Cristina

Ecaterina Coruț în funcția publică de secretar general adjunct
al Ministerului Integrării Europene, publicată în Monitorul Oficial
al României, Partea I, nr. 870 din 28 septembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 20 februarie 2006.
Nr. 13.
GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Dima Toader în funcția publică
de secretar general adjunct al Ministerului Integrării Europene
Având în vedere:
— propunerea formulată de ministrul integrării europene prin Scrisoarea nr. 5.386/ADB din 15 februarie 2006;
— faptul că începând cu data de 1 ianuarie 2006 a încetat promovarea temporară a doamnei Cristina Ecaterina
Coruț în funcția publică de secretar general adjunct în cadrul Ministerului Integrării Europene;
— Avizul favorabil nr. 3.242/E din 15 februarie 2006 al Agenției Naționale a Funcționarilor Publici, pentru
exercitarea de către domnul Dima Toader, cu caracter temporar (6 luni), a funcției publice vacante corespunzătoare
categoriei înalților funcționari publici de secretar general adjunct în cadrul Ministerului Integrării Europene,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 80 din Legea nr. 188/1999 privind Statutul funcționarilor publici,
republicată, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Dima Toader se promovează

temporar în funcția publică de secretar general adjunct al
Ministerului Integrării Europene.

PRIM-MINISTRU

CĂLIN POPESCU-TĂRICEANU
București, 20 februarie 2006.
Nr. 14.

Contrasemnează:
Șeful Cancelariei Primului-Ministru,
Aleodor Marian Frâncu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 165/21.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113411]
ISSN 1453—4495

