PARTEA

Anul 174 (XVIII) — Nr. 919

I

Luni, 13 noiembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 646 din 5 octombrie 2006 referitoare la
excepția de neconstituționalitate a prevederilor
art. 55 alin. (1) din Codul familiei .........................

2–3

Opinie separată ....................................................................

3

Decizia nr. 680 din 10 octombrie 2006 referitoare la
excepția de neconstituționalitate a dispozițiilor
art. 278 și 2781 din Codul de procedură penală .........

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
22. — Ordin al președintelui Autorității Naționale de
Reglementare în Domeniul Energiei privind
aprobarea Regulamentului de organizare și
funcționare a pieței de certificate verzi ...................

7–15

1.892. — Ordin al ministrului transporturilor, construcțiilor
și turismului pentru aprobarea Normelor privind
organizarea și efectuarea transporturilor rutiere și
a activităților conexe acestora ................................

16

2

MONITORUL OFICIAL AL ROMÂNIEI, PARTEA I, Nr. 919/13.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 646
din 5 octombrie 2006

referitoare la excepția de neconstituționalitate a prevederilor art. 55 alin. (1) din Codul familiei
Ioan Vida
Nicolae Cochinescu
Aspazia Cojocaru
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Irina Loredana Gulie

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 55 alin. (1) din Codul familiei, excepție
ridicată de Ion Condruț în Dosarul nr. 349/2005 al Curții de
Apel București — Secția a III-a civilă și pentru cauze cu
minori și familie.
La apelul nominal răspunde autorul excepției personal.
Lipsesc celelalte părți, procedura de citare fiind legal
îndeplinită.
Magistratul-asistent referă asupra faptului că autorul
excepției a depus la dosar note scrise prin care solicită
admiterea acesteia.
Având cuvântul, autorul excepției solicită Curții acordarea
unui nou termen de judecată, în vederea studierii actelor
depuse la dosar de către completul de judecată.
Reprezentantul Ministerului Public se opune cererii de
amânare.
Curtea, deliberând, respinge cererea de acordare a unui
nou termen de judecată.
Având cuvântul, autorul excepției solicită admiterea
acesteia, arătând, în esență, că textul de lege criticat
contravine dispozițiilor art. 16 alin. (1) din Legea
fundamentală, deoarece instituie o discriminare între mama
și tatăl copilului născut în timpul căsătoriei, în ceea ce
privește prescripția acțiunii în contestarea recunoașterii de
paternitate, respectiv a acțiunii în tăgăduirea paternității.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2005, pronunțată în Dosarul
nr. 349/2005, Curtea de Apel București — Secția a III-a
civilă și pentru cauze cu minori și familie a sesizat Curtea
Constituțională cu excepția de neconstituționalitate a
prevederilor art. 55 alin. (1) din Codul familiei. Excepția a
fost ridicată de Ion Condruț.
În motivarea excepției de neconstituționalitate se
susține că termenul de 6 luni de la data când tatăl a
cunoscut nașterea copilului, în interiorul căruia se poate
intenta acțiune în tăgăduirea paternității, potrivit textului de
lege criticat, este desuet, nefiind în concordanță cu
mijloacele moderne medicale de stabilire a filiației copilului,
inclusiv la o vârstă mult mai mare a acestuia, astfel încât
sunt încălcate dispozițiile constituționale invocate.

Curtea de Apel București — Secția a III-a civilă și pentru
cauze cu minori și familie apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 55 alin. (1) din Codul familiei, potrivit
cărora: îAcțiunea în tăgăduirea paternității se prescrie în
termen de șase luni de la data când tatăl a cunoscut nașterea
copilului.“
În opinia autorului excepției de neconstituționalitate,
prevederile legale criticate contravin dispozițiilor art. 16
alin. (1), art. 20 alin. (1), art. 21 alin. (1) și (3) și ale
art. 48 alin. (3) din Constituție.
Analizând excepția de neconstituționalitate, Curtea
constată că textul de lege criticat a mai fost supus
controlului de constituționalitate, prin raportare la dispozițiile
art. 16 alin. (1) din Legea fundamentală, și cu o motivare
similară.
Astfel, prin Decizia nr. 538 din 18 octombrie 2005,
publicată în Monitorul Oficial al României, Partea I,
nr. 1.116 din 12 decembrie 2005, Curtea, respingând
excepția, a statuat că textul de lege criticat nu instituie un
regim discriminatoriu între copilul născut în timpul
căsătoriei, mama copilului și tatăl acestuia, în privința
termenului de exercitare a acțiunii în tăgăduirea paternității.
De asemenea, Curtea a reținut că nici un tratament
discriminator nu este aplicat titularului acțiunii în tăgăduirea
paternității în raport cu titularul acțiunii în contestarea
recunoașterii de paternitate; în primul caz acțiunea este
supusă prescripției, în cel de al doilea caz este
imprescriptibilă, dat fiind că cele două situații juridice
invocate nu sunt identice și nici similare, astfel că
reglementarea lor diferită nu contravine prevederilor art. 16
alin. (1) din Constituție.

MONITORUL OFICIAL AL ROMÂNIEI, PARTEA I, Nr. 919/13.XI.2006
Cele statuate în decizia menționată își păstrează
valabilitatea și în prezenta cauză, neintervenind elemente
noi, de natură a determina o reconsiderare a jurisprudenței
Curții.
În ceea ce privește invocarea încălcării art. 21 alin. (1)
și (3) din Constituție referitor la accesul liber la justiție și
dreptul la un proces echitabil, precum și a prevederilor
art. 6 paragraful 1 din Convenția pentru apărarea drepturilor
și libertăților fundamentale ale omului, prin raportare la
art. 20 din Constituție, îTratatele internaționale privind
drepturile omului“, Curtea constată că, potrivit jurisprudenței
sale (de exemplu, Decizia Plenului nr. 1 din 8 februarie
1994, publicată în Monitorul Oficial al României, Partea I,
nr. 69 din 16 martie 1994), liberul acces la justiție
semnifică faptul că orice persoană se poate adresa
instanțelor judecătorești pentru apărarea drepturilor, a
libertăților sau a intereselor sale legitime, iar nu faptul că
acest drept nu poate fi supus niciunei condiționări.
Curtea a mai reținut că exercitarea unui drept de către
titularul său nu poate avea loc decât cu respectarea

3

cadrului legal stabilit de legiuitor, care, potrivit art. 126
alin. (2) din Constituție, are legitimarea constituțională de a
stabili competența instanțelor judecătorești și procedura de
judecată. Aceasta implică și reglementarea unor termene,
după a căror expirare valorificarea dreptului nu mai este
posibilă.
Curtea constată, astfel, că prevederile art. 55 alin. (1)
din Codul familiei nu contravin dispozițiilor art. 21 din
Constituție privind accesul liber la justiție, ci instituie norme
procedurale pentru exercitarea acestui drept, în
conformitate cu dispozițiile constituționale ale art. 126
alin. (2), care prevede că procedura de judecată este
prevăzută numai prin lege.
Referitor la invocarea, în prezenta cauză, a dispozițiilor
art. 48 alin. (3) din Legea fundamentală, privind egalitatea
în fața legii a copiilor din afara căsătoriei cu cei din
căsătorie, Curtea constată că acest text constituțional nu
are relevanță în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 55 alin. (1) din Codul familiei, excepție ridicată de Ion
Condruț în Dosarul nr. 349/2005 al Curții de Apel București — Secția a III-a civilă și pentru cauze cu minori și familie.
Definitivă și general obligatorie.
Pronunțată în ședința publică din data de 5 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie
´
OPINIE SEPARATĂ
la Decizia nr. 646 din 5 octombrie 2006
privind excepția de neconstituționalitate a prevederilor art. 55 alin. 1 din Codul familiei
Fără a nega în totalitate argumentele aduse de
majoritatea judecătorilor Curții pentru respingerea excepției
de neconstituționalitate, considerăm că art. 55 alin. 1 din
Codul familiei contravine dispozițiilor art. 16 alin. (1) din
Constituție. Prevederile art. 55 alin. 1 au mai fost supuse
controlului de constituționalitate. Astfel, prin Decizia nr. 453
din 2 decembrie 2003 (cu opinie separată) și Decizia
nr. 390 din 12 iulie 2005, Curtea, cu majoritate de voturi, a
respins excepția, constatând că din textul de lege criticat
nu rezultă un regim discriminatoriu între copilul născut în
timpul căsătoriei, mama copilului și soțul acesteia, în
privința termenului de exercitare a acțiunii în tăgada
paternității.
Printr-o altă decizie, și anume nr. 349 din 12 decembrie
2001, Curtea a admis posibilitatea ca, alături de soțul
mamei copilului, mama și copilul să poată formula acțiune
în tăgada paternității, declarând, astfel, neconstituțional
art. 54 alin. 2 din Codul familiei, raportat la art. 16 alin. (1)
din Constituție.
În urma constatării neconstituționalității art. 54 alin. 2 din
Codul familiei, consecința firească ar fi fost declararea ca
neconstituțional și a art. 55 alin. 1 din Codul familiei, ce
prevede doar termen de prescripție în ceea ce privește

dreptul la acțiune al soțului mamei copilului, și anume
6 luni de la data când acesta a aflat de naștere, fără a
se prevedea nimic cu privire la dreptul la acțiune, când
titulari sunt mama sau copilul. Din necorelarea celor două
texte de lege rezultă că în privința mamei și a copilului își
găsește aplicare dreptul comun privind dreptul la acțiune
având ca obiect un drept personal nepatrimonial, în sensul
că acțiunea este imprescriptibilă. Se creează, astfel, o
inegalitate juridică evidentă între titularii dreptului la acțiune
în tăgada paternității. Pentru mamă și copil se aplică
regula — imprescriptibilitatea, iar pentru soțul mamei
copilului, termenul special de prescripție, de 6 luni, ce
reprezintă excepția.
În aceste condiții, este evidentă încălcarea art. 16
alin. (1) din Constituție, între titularii dreptului la acțiune în
tăgada paternității existând diferențieri de tratament juridic,
cu toate că se află în situații juridice identice.
Fiind vorba de un drept personal nepatrimonial, acțiunea
în tăgada paternității ar urma să fie imprescriptibilă sau
legiuitorul să reglementeze același termen special de
prescripție pentru toți titularii dreptului la acțiune, indiferent
dacă acesta ar curge de la date diferite.

Judecător,
prof. univ. dr. Aspazia Cojocaru

4

MONITORUL OFICIAL AL ROMÂNIEI, PARTEA I, Nr. 919/13.XI.2006
CURTEA CONSTITUȚIONALĂ

D E C I Z I A Nr. 680
din 10 octombrie 2006

referitoare la excepția de neconstituționalitate a dispozițiilor art. 278 și 2781
din Codul de procedură penală
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 278 și art. 2781 din Codul de
procedură penală, excepție ridicată de Constantin Caraș în
Dosarul nr. 537/2006 al Judecătoriei Fetești.
La apelul nominal răspunde autorul excepției, personal.
Curtea dispune a se face apelul și în Dosarul
nr. 1.746 D/2006, având ca obiect excepția de
neconstituționalitate a dispozițiilor art. 278 și 2781 alin. 1
din Codul de procedură penală, excepție ridicată de Adrian
Popa în Dosarul nr. 5.166/P/2005 al Curții de Apel Oradea —
Secția penală și pentru cauze cu minori.
La apelul nominal lipsește autorul excepției, față de care
procedura de citare este legal îndeplinită.
Curtea dispune a se face apelul și în Dosarul
nr. 2.057 D/2006, având ca obiect excepția de neconstituționalitate a dispozițiilor art. 278 și 278 1 din Codul de
procedură penală, excepție ridicată de Constantin Caraș în
Dosarul nr. 536/2006 al Judecătoriei Fetești.
La apelul nominal răspunde autorul excepției, personal,
lipsind celelalte părți, față de care procedura de citare este
legal îndeplinită.
Magistratul-asistent referă Curții că autorul excepției a
depus la dosarul cauzei concluzii scrise.
Curtea, având în vedere conținutul excepțiilor
de neconstituționalitate care fac obiectul dosarelor
nr. 1.219 D/2006, 1.746 D/2006 și 2.057 D/2006, pune în
discuție, din oficiu, conexarea dosarelor.
Constantin Caraș este de acord cu conexarea dosarelor.
Reprezentantul Ministerului Public solicită conexarea
dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea
Curții Constituționale, dispune conexarea dosarelor
nr. 1.746 D/2006 și nr. 2.057 D/2006 la Dosarul
nr. 1.219 D/2006, care a fost primul înregistrat.
Având cuvântul, Constantin Caraș arată că excepțiile de
neconstituționalitate pe care le-a invocat au fost
îrăstălmăcite“ de instanța de judecată. Susține că, în
realitate, în Dosarul înregistrat la Curtea Constituțională cu
nr. 1.219 D/2006, a criticat dispozițiile art. 2781 alin. 1
din Codul de procedură penală, iar în Dosarul
nr. 2.057 D/2006, a criticat dispozițiile art. 2781 alin. 1 și
7 din același cod, aspecte precizate în concluziile scrise
depuse în cele două dosare. Solicită admiterea excepției
de neconstituționalitate astfel cum a fost precizată în notele
scrise.

Reprezentantul Ministerului Public pune concluzii de
respingere a excepției ca neîntemeiată, referindu-se și la
jurisprudența Curții Constituționale în materie.
C U R T E A,

având în vedere actele și lucrările dosarelor, reține
următoarele:
Prin Încheierea din 28 aprilie 2006, pronunțată în
Dosarul nr. 537/2006, și Încheierea din 22 august 2006,
pronunțată în Dosarul nr. 536/2006, Judecătoria Fetești a
sesizat Curtea Constituțională cu excepția de
neconstituționalitate a dispozițiilor art. 278 și 278 1 din
Codul de procedură penală, excepție ridicată de Constantin
Caraș în dosarele menționate.
Prin Încheierea din 21 iunie 2006, pronunțată în Dosarul
nr. 5.166/P/2005, Curtea de Apel Oradea — Secția penală
și pentru cauze cu minori a sesizat Curtea Constituțională
cu excepția de neconstituționalitate a dispozițiilor art. 278
și art. 2781 alin. 1 din Codul de procedură penală, excepție
ridicată de Adrian Popa în dosarul menționat.
În motivarea excepției de neconstituționalitate
Constantin Caraș susține, în esență, că nu este
constituțional ca prim-procurorul să soluționeze plângerea
împotriva măsurilor luate sau a actelor efectuate de
procuror și ca instanța de judecată să soluționeze
plângerea împotriva rezoluțiilor date de procurori. Se arată
că, în acest mod, s-a creat situația ca procurorii îsă se
verifice ei între ei, după interesul lor“. Adrian Popa susține
că textele de lege criticate sunt în contradicție cu
dispozițiile constituționale cuprinse în art. 20 referitoare la
tratatele internaționale privind drepturile omului, în art. 21
privind accesul liber la justiție, cu raportare la art. 6 din
Convenția pentru apărarea drepturilor omului și a libertăților
fundamentale, privind dreptul la un proces echitabil,
deoarece nu reglementează posibilitatea persoanei
interesate de a se adresa instanței în cazul în care cauza
trenează la parchet, îneefectuându-se niciun act, deși,
formal, există o anchetă în curs de desfășurare“, limitând
actele procurorului care pot fi controlate de către instanța
de judecată.
Judecătoria Fetești consideră că excepția de neconstituționalitate este neîntemeiată, întrucât prevederile legale
criticate nu aduc atingere egalității în drepturi a cetățenilor
și, de asemenea, nu încalcă liberul acces la justiție și
dreptul la apărare al persoanei.
Curtea de Apel Oradea — Secția penală și pentru cauze
cu minori consideră că excepția de neconstituționalitate
este neîntemeiată, arătând că ceea ce se solicită, în
realitate, este completarea prevederilor legale criticate, în
sensul de a se permite atacarea la instanțele judecătorești
nu doar a actelor la care fac referire aceste prevederi, ci și
a altor acte și măsuri ale procurorului.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.

MONITORUL OFICIAL AL ROMÂNIEI, PARTEA I, Nr. 919/13.XI.2006
Guvernul, referindu-se la jurisprudența Curții Constituționale
în materie, apreciază că excepția de neconstituționalitate
este neîntemeiată.
Avocatul Poporului consideră că excepția de
neconstituționalitate este neîntemeiată, întrucât textele de
lege criticate nu încalcă prevederile constituționale invocate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorului excepției prezent,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum
rezultă din încheierile de sesizare a Curții Constituționale, îl
constituie dispozițiile din Codul de procedură penală
cuprinse în art. 278, privind plângerea contra actelor
procurorului, și în art. 278 1 , privind plângerea în fața
judecătorului împotriva rezoluțiilor sau ordonanțelor
procurorului de netrimitere în judecată.
În ceea ce privește precizările autorului Constantin
Caraș, care, atât în concluziile orale susținute în fața Curții
Constituționale, cât și în concluziile scrise depuse în
dosarele nr. 1.219 D/2006 și nr. 2.057 D/2006, arată că
excepția de neconstituționalitate are alt obiect decât cel
reținut în încheierile de sesizare a Curții, acestea nu pot fi
primite. Astfel, atât din încheierile de sesizare a Curții
Constituționale, cât și din cererile referitoare la ridicarea
acestei excepții, rezultă că autorul său a criticat dispozițiile
art. 278 și 2781 din Codul de procedură penală în mod
generic. În plus, Curtea nu se poate învesti cu soluționarea
excepției astfel cum a fost precizată, deoarece dreptul de
ridicare a excepției de neconstituționalitate a unor prevederi
legale se realizează în fața instanțelor de judecată, inclusiv
prin exercitarea căilor legale de atac împotriva încheierilor
de sesizare în care s-au strecurat, eventual, erori.
Curtea mai constată că, ulterior sesizării sale prin
încheierile din 28 aprilie 2006 și, respectiv, din 21 iunie
2006, dispozițiile art. 2781 din Codul de procedură penală
au fost modificate prin Legea nr. 356/2006, publicată în
Monitorul Oficial al României, Partea I, nr. 677 din
7 august 2006, păstrându-se însă substanța reglementării
legale supuse controlului.
Așa fiind, Curtea este legal sesizată și urmează să se
pronunțe asupra excepției de neconstituționalitate a
dispozițiilor art. 278 și 278 1 din Codul de procedură
penală, în actuala redactare.
Textele de lege criticate au următorul cuprins:
— Art. 278 (Plângerea contra actelor procurorului):
îPlângerea împotriva măsurilor luate sau a actelor efectuate de
procuror ori efectuate pe baza dispozițiilor date de acesta se
rezolvă de prim-procurorul parchetului sau, după caz, de
procurorul general al parchetului de pe lângă curtea de apel ori
de procurorul șef de secție al Parchetului de pe lângă Înalta
Curte de Casație și Justiție.
În cazul când măsurile și actele sunt ale prim-procurorului
ori ale procurorului general al parchetului de pe lângă curtea de
apel sau ale procurorului șef de secție al Parchetului de pe
lângă Înalta Curte de Casație și Justiție ori au fost luate sau
efectuate pe baza dispozițiilor date de către aceștia, plângerea
se rezolvă de procurorul ierarhic superior.

5

În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere
de sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică
persoanei care a făcut plângerea și celorlalte persoane
interesate.
Dispozițiile art. 275—277 se aplică în mod corespunzător.“;
— Art. 2781 (Plângerea în fața judecătorului împotriva
rezoluțiilor sau ordonanțelor procurorului de netrimitere în
judecată): După respingerea plângerii făcute conform
art. 275—278 împotriva rezoluției de neîncepere a urmăririi
penale sau a ordonanței ori, după caz, a rezoluției de clasare,
de scoatere de sub urmărire penală sau de încetare a urmăririi
penale, date de procuror, persoana vătămată, precum și orice
alte persoane ale căror interese legitime sunt vătămate pot
face plângere, în termen de 20 de zile de la data comunicării
de către procuror a modului de rezolvare, potrivit art. 277 și
278, la judecătorul de la instanța căreia i-ar reveni, potrivit legii,
competența să judece cauza în primă instanță. Plângerea
poate fi făcută și împotriva dispoziției de netrimitere în judecată
cuprinse în rechizitoriu.
În cazul în care prim-procurorul parchetului sau, după caz,
procurorul general al parchetului de pe lângă curtea de apel,
procurorul șef de secție al Parchetului de pe lângă Înalta Curte
de Casație și Justiție ori procurorul ierarhic superior nu a
soluționat plângerea în termenul prevăzut în art. 277, termenul
prevăzut în alin. 1 curge de la data expirării termenului inițial de
20 de zile.
Dosarul va fi trimis de parchet judecătorului, în termen de
5 zile de la primirea adresei prin care se cere dosarul.
Persoana față de care s-a dispus neînceperea urmăririi
penale, scoaterea de sub urmărire penală sau încetarea
urmăririi penale, precum și persoana care a făcut plângerea se
citează. Neprezentarea acestor persoane, legal citate, nu
împiedică soluționarea cauzei. Când judecătorul consideră că
este absolut necesară prezența persoanei lipsă, poate lua
măsuri pentru prezentarea acesteia.
La judecarea plângerii, prezența procurorului este
obligatorie.
La termenul fixat pentru judecarea plângerii, judecătorul dă
cuvântul persoanei care a făcut plângerea, persoanei față de
care s-a dispus neînceperea urmăririi penale, scoaterea de sub
urmărire penală sau încetarea urmăririi penale și apoi
procurorului.
Judecătorul, soluționând plângerea, verifică rezoluția sau
ordonanța atacată, pe baza lucrărilor și a materialului din
dosarul cauzei și a oricăror înscrisuri noi prezentate.
Judecătorul pronunță una dintre următoarele soluții:
a) respinge plângerea, prin sentință, ca tardivă sau
inadmisibilă ori, după caz, ca nefondată, menținând rezoluția
sau ordonanța atacată;
b) admite plângerea, prin sentință, desființează rezoluția
sau ordonanța atacată și trimite cauza procurorului, în vederea
începerii sau redeschiderii urmăririi penale, după caz.
Judecătorul este obligat să arate motivele pentru care a trimis
cauza procurorului, indicând totodată faptele și împrejurările ce
urmează a fi constatate și prin care anume mijloace de probă;
c) admite plângerea, prin încheiere, desființează rezoluția
sau ordonanța atacată și, când probele existente la dosar sunt
suficiente, reține cauza spre judecare, în complet legal
constituit, dispozițiile privind judecata în primă instanță și căile
de atac aplicându-se în mod corespunzător.
În cazul prevăzut în alin. 8 lit. c), actul de sesizare a
instanței îl constituie plângerea persoanei la care se referă
alin. 1.

6

MONITORUL OFICIAL AL ROMÂNIEI, PARTEA I, Nr. 919/13.XI.2006

Hotărârea judecătorului pronunțată potrivit alin. 8 lit. a) și b)
poate fi atacată cu recurs de procuror, de persoana care a
făcut plângerea, de persoana față de care s-a dispus
neînceperea urmăririi penale, scoaterea de sub urmărire
penală sau încetarea urmăririi penale, precum și de orice altă
persoană ale cărei interese legitime sunt vătămate.
În situația prevăzută în alin. 8 lit. a), persoana în privința
căreia judecătorul, prin hotărâre definitivă, a decis că nu este
cazul să se înceapă ori să se redeschidă urmărirea penală nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.
Judecătorul este obligat să rezolve plângerea în termen de
cel mult 30 de zile de la primirea acesteia.
Plângerea greșit îndreptată se trimite organului judiciar
competent.“
Dispozițiile constituționale pretins încălcate prin textele
de lege criticate sunt cuprinse în art. 11 privind dreptul
internațional și dreptul intern, în art. 16 privind egalitatea în
drepturi, în art. 20 referitoare la tratatele internaționale
privind drepturile omului, în art. 21 privind accesul liber la
justiție, în art. 24 privind dreptul la apărare și în art. 52
privind dreptul persoanei vătămate de o autoritate publică,
cu raportare la art. 6 din Convenția pentru apărarea
drepturilor omului și a libertăților fundamentale, privind
dreptul la un proces echitabil.
Examinând excepția de neconstituționalitate astfel cum a
fost formulată, Curtea constată că aceasta este
neîntemeiată și urmează să fie respinsă.
Astfel, contrar susținerilor lui Constantin Caraș, în opinia
căruia textele de lege criticate sunt contrare Constituției,
întrucât stabilesc ca prim-procurorul să soluționeze
plângerea împotriva măsurilor luate sau a actelor efectuate
de procuror și ca instanța de judecată să soluționeze
plângerea împotriva rezoluțiilor date de procurori,
prevederile legale ce fac obiectul excepției reprezintă chiar
expresia unor dispoziții cuprinse în Legea fundamentală.
Astfel, art. 278 din Codul de procedură penală, care
reglementează plângerea contra actelor procurorului,
constituie concretizarea dispozițiilor constituționale privind
rolul Ministerului Public și dă expresie principiului controlului
ierarhic ce guvernează activitatea procurorilor, prevăzut de
art. 132 alin. (1) din Legea fundamentală. Art. 2781 din
Codul de procedură penală, care reglementează
posibilitatea formulării plângerii la instanța de judecată
împotriva acelor acte prin care procurorul soluționează
cauza penală fără ca aceasta să mai ajungă în fața

instanței, reprezintă concretizarea prevederilor constituționale ce consacră liberul acces la justiție și dreptul la un
proces echitabil.
Aceste texte de lege nu cuprind privilegii sau
discriminări în raport de criteriile egalității în drepturi
prevăzute de art. 4 din Legea fundamentală, orice
persoană vătămată în drepturile sale prin măsuri sau acte
ale procurorului având posibilitatea să promoveze împotriva
acestora căile de atac prevăzute de lege, iar în acest
cadru, să beneficieze de toate garanțiile specifice dreptului
la apărare, criticile formulate în raport de dispozițiile
constituționale ale art. 16 privind egalitatea în drepturi și
ale art. 24 privind dreptul la apărare fiind, prin urmare,
neîntemeiate.
De asemenea, art. 278 și 2781 din Codul de procedură
penală nu conțin nicio dispoziție de natură să încalce
dreptul persoanei vătămate de o autoritate publică,
prevăzut de art. 52 din Legea fundamentală.
În ceea ce privește susținerile lui Adrian Popa, Curtea
constată că ceea ce solicită acesta, în realitate, este
completarea prevederilor de lege criticate, în sensul
reglementării posibilității persoanei interesate de a se
adresa instanței în cazul în care cauza trenează la
parchet. O asemenea solicitare excedează competenței
Curții Constituționale, care, în conformitate cu dispozițiile
art. 2 alin. (3) din Legea nr. 47/1992, î[...] se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile
supuse controlului“.
De altfel, Curtea Constituțională s-a pronunțat prin
numeroase decizii asupra constituționalității art. 278 și 2781
din Codul de procedură penală, statuând, în mod constant,
că acestea nu încalcă egalitatea în drepturi, liberul acces
la justiție, dreptul la un proces echitabil și dreptul la
apărare, ci dau expresie acestor garanții constituționale. În
acest sens sunt, de exemplu, Decizia nr. 182 din
29 martie 2005, publicată în Monitorul Oficial al României,
Partea I, nr. 450 din 27 mai 2005, Decizia nr. 405 din
14 iulie 2005, publicată în Monitorul Oficial al României,
Partea I, nr. 703 din 4 august 2005, și Decizia nr. 141 din
21 februarie 2006, publicată în Monitorul Oficial al
României, Partea I, nr. 239 din 16 martie 2006.
Întrucât nu au intervenit elemente noi de natură să
determine schimbarea jurisprudenței Curții, cele statuate în
deciziile mai sus menționate își păstrează valabilitatea și în
prezenta cauză.

Pentru cele mai sus arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 278 și 2781 din Codul de procedură penală, excepție
ridicată de Constantin Caraș în dosarele nr. 537/2006 și nr. 536/2006 ale Judecătoriei Fetești și de Adrian Popa în
Dosarul nr. 5.166/P/2005 al Curții de Apel Oradea — Secția penală și pentru cauze cu minori.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 919/13.XI.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Regulamentului de organizare și funcționare a pieței de certificate verzi
În temeiul art. 9 alin. (6) și (7) și al art. 51 din Legea energiei electrice nr. 318/2003, al art. 9 din Hotărârea
Guvernului nr. 1.892/2004 pentru stabilirea sistemului de promovare a producerii energiei electrice din surse regenerabile
de energie, al art. II din Hotărârea Guvernului nr. 958/2005 pentru modificarea Hotărârii Guvernului nr. 443/2003 privind
promovarea producției de energie electrică din surse regenerabile de energie și pentru modificarea și completarea
Hotărârii Guvernului nr. 1.892/2004 pentru stabilirea sistemului de promovare a producerii energiei electrice din surse
regenerabile de energie,
având în vedere Referatul de aprobare întocmit de Departamentul piață de energie și Procesul-verbal al
ședinței Comitetului de reglementare al Autorității Naționale de Reglementare în Domeniul Energiei din data de
18 octombrie 2006,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul de organizare și
funcționare a pieței de certificate verzi, prevăzut în anexa
care face parte integrantă din prezentul ordin.
Art. 2. — La data intrării în vigoare a prezentului ordin
se abrogă Ordinul președintelui Autorității Naționale de
Reglementare în Domeniul Energiei nr. 40/2005 privind
aprobarea Regulamentului de organizare și funcționare a
pieței de certificate verzi, publicat în Monitorul Oficial al
României, Partea I, nr. 938 din 20 octombrie 2005.
Art. 3. — Compania Națională de Transport al Energiei
Electrice îTranselectrica“ — S.A. și Societatea Comercială
îOpcom“ — S.A. vor actualiza procedurile elaborate cu
referire la emiterea și, respectiv, tranzacționarea
certificatelor verzi, în concordanță cu prevederile
regulamentului prevăzut la art. 1, și le vor supune spre

avizare Autorității Naționale de Reglementare în Domeniul
Energiei în termen de 15 zile de la publicarea prezentului
ordin.
Art. 4. — Producătorii de energie electrică produsă din
surse regenerabile, furnizorii de energie electrică,
Societatea Comercială îOpcom“ — S.A. și Compania
Națională de Transport al Energiei Electrice îTranselectrica“ —
S.A. vor duce la îndeplinire prevederile prezentului ordin.
Art. 5. — Departamentul piață de energie din cadrul
Autorității Naționale de Reglementare în Domeniul Energiei
va urmări respectarea prevederilor prezentului ordin.
Art. 6. — Prezentul ordin se publică în Monitorul Oficial
al României, Partea I, și intră în vigoare începând cu data
de 1 decembrie 2006, cu excepția art. 3.

Președintele Autorității Naționale de Reglementare în Domeniul Energiei,
Nicolae Opriș
București, 18 octombrie 2006.
Nr. 22.
ANEXĂ

REGULAMENT
de organizare și funcționare a pieței de certificate verzi
1. Scop
Art. 1. — Prezentul regulament stabilește normele
metodologice pentru aplicarea sistemului de promovare a
energiei electrice produse din surse regenerabile, în
conformitate cu prevederile Hotărârii Guvernului
nr. 1.892/2004, modificată și completată prin Hotărârea
Guvernului nr. 958/2005, respectiv:
a) modul de emitere a certificatelor verzi;
b) modul de organizare și funcționare a sistemului de
tranzacționare a certificatelor verzi;
c) părțile implicate și responsabilitățile acestora în
desfășurarea activităților aferente sistemului de
tranzacționare a certificatelor verzi;
d) modul de înregistrare și de gestionare a informațiilor
referitoare la certificatele verzi;

e) modul de urmărire a îndeplinirii de către furnizorii de
energie electrică a cotelor obligatorii care le revin.
Art. 2. — Aplicarea sistemului de cote obligatorii
combinat cu comercializarea certificatelor verzi presupune
parcurgerea următoarelor etape:
a) stabilirea cotelor obligatorii;
b) calificarea/înregistrarea producătorilor de energie
electrică produsă din surse regenerabile de energie;
c) emiterea certificatelor verzi;
d) tranzacționarea certificatelor verzi;
e) dovedirea realizării cotei anuale obligatorii de către
furnizorii de energie electrică (îconsumarea“ certificatelor
verzi).

8

MONITORUL OFICIAL AL ROMÂNIEI, PARTEA I, Nr. 919/13.XI.2006

2. Domeniul de aplicare
Art. 3. — Prezentul regulament se aplică:
a) participanților la piața de certificate verzi;
b) operatorului de transport și de sistem, în calitate de
emitent al certificatelor verzi;
c) operatorilor de distribuție, în calitate de furnizori de
informații privind cantitățile de energie electrică din surse
regenerabile de energie, livrate de producători în rețelele
de distribuție;
d) operatorului pieței de certificate verzi, în calitate de
administrator al pieței de certificate verzi.
Art. 4. — Certificatele verzi se tranzacționează pe o
piață paralelă, diferită de piața fizică a energiei electrice,
formată din piața contractelor bilaterale de certificate verzi
și piața centralizată de certificate verzi, în vederea:
a) promovării energiei electrice produse din surse
regenerabile, în condițiile legii;
b) îndeplinirii țintei naționale privind ponderea de energie
electrică produsă din surse regenerabile de energie în
consumul intern brut de energie electrică.
Art. 5. — (1) Beneficiarii sistemului de promovare
adoptat la nivel național sunt producătorii de energie
electrică produsă din următoarele surse regenerabile de
energie: energie hidro produsă în centrale cu o putere
instalată mai mică sau egală cu 10 MW, puse în funcțiune
sau modernizate începând cu anul 2004, energie eoliană,
solară, geotermală, a valurilor, biomasă, precum și
hidrogen produs în surse regenerabile de energie.
(2) Dovada îndeplinirii condițiilor pentru centrala
modernizată se face pe bază de documente justificative
depuse de producătorul de energie electrică produsă din
surse regenerabile de energie la Autoritatea Națională de
Reglementare în Domeniul Energiei, împreună cu raportul
unui evaluator autorizat, acreditat de Asociația Națională a
Evaluatorilor din România — ANEVAR.
3. Definiții și abrevieri
Art. 6. — În înțelesul prezentului regulament, termenii și
expresiile folosite au semnificațiile următoare:
a) autoritatea competentă — Autoritatea Națională de
Reglementare în Domeniul Energiei;
b) centrală modernizată — centrală la care a fost
executat un ansamblu de lucrări care au condus la
îmbunătățirea caracteristicilor tehnico-economice și de
mediu ale acesteia și a căror valoare a reprezentat cel
puțin 30% din valoarea de înlocuire a centralei;
c) certificat verde — document care atestă o cantitate
de un megawattoră de energie electrică produsă din surse
regenerabile de energie electrică. Certificatul verde se
poate tranzacționa distinct de cantitatea de energie
electrică asociată acestuia, pe o piață a contractelor
bilaterale sau pe piața centralizată de certificate verzi;
d) cerere anuală de certificate verzi — numărul de
certificate verzi corespunzătoare cotei anuale legal stabilite,
care se calculează ca produs dintre cota obligatorie și
consumul național brut de energie electrică din acel an;
e) certificat verde îconsumat“ — certificat verde utilizat
de către un furnizor pentru a dovedi îndeplinirea cotei
anuale obligatorii; un certificat verde îconsumat“ nu mai
poate fi tranzacționat pe piața de certificate verzi;
f) cod de identificare pe piața centralizată de certificate
verzi — cod alfanumeric alocat fiecărui participant la piața
centralizată de certificate verzi de către operatorul pieței de
certificate verzi;
g) confirmare de tranzacție — document emis de
operatorul pieței de certificate verzi, care confirmă o
tranzacție cu certificate verzi pe piața centralizată;

h) convenție de participare la piața de certificate verzi —
convenție standardizată stabilită de operatorul pieței de
certificate verzi și operatorul de transport și de sistem, care
prevede drepturile și obligațiile reciproce dintre operatorul
pieței de certificate verzi, operatorul de transport și de
sistem și fiecare participant la piața de certificate;
i) energie electrică produsă din surse regenerabile de
energie — energia electrică produsă de centrale care
utilizează numai surse regenerabile de energie, precum și
proporția de energie electrică produsă din surse
regenerabile de energie în centrale hibride care utilizează
și surse convenționale de energie, incluzând energia
electrică consumată de sistemele de stocare a purtătorilor
de energie convențională și excluzând energia electrică
obținută din aceste sisteme;
j) furnizor de energie electrică — persoană juridică,
titulară a unei licențe de furnizare a energiei electrice, care
asigură alimentarea cu energie electrică a unuia sau mai
multor consumatori, în baza unui contract de furnizare;
k) interval de ofertare — primele 10 zile lucrătoare din
luna de tranzacționare;
l) lună de tranzacționare — luna calendaristică în care
se desfășoară procesul de tranzacționare a certificatelor
verzi;
m) notă de decontare — notă întocmită de operatorul
pieței de certificate verzi, în care sunt înregistrate toate
valorile ce trebuie achitate de participanții implicați în
tranzacții cu certificate verzi pe piața centralizată de
certificate verzi;
n) ofertă — perechea număr/preț de certificate verzi,
pentru cumpărare sau vânzare pe piața centralizată de
certificate verzi;
o) ofertă anuală de certificate verzi — numărul de
certificate verzi emise în cursul unui an de către operatorul
de transport și de sistem;
p) ofertă validată — ofertă acceptată de operatorul pieței
de certificate verzi;
q) operator de distribuție — persoană juridică, titulară a
unei licențe de distribuție, care deține, exploatează,
întreține, modernizează și dezvoltă rețeaua electrică de
distribuție;
r) operator piață de certificate verzi — persoană juridică
ce asigură tranzacționarea certificatelor verzi și care
determină prețurile pe piața centralizată a certificatelor
verzi, îndeplinind funcțiile prevăzute de prezentul
regulament; operatorul pieței de certificate verzi este
Societatea Comercială îOpcom“ — S.A.;
s) operator de transport și de sistem — persoană juridică,
titulară de licență pentru transportul energiei electrice și
servicii de sistem. Operatorul de transport și de sistem
este Compania Națională de Transport al Energiei Electrice
îTranselectrica“ — S.A.;
t) participant la piața de certificate verzi — producătorii de
energie electrică produsă din surse regenerabile de
energie, furnizorii de energie electrică și consumatorii de
energie electrică care doresc să cumpere, în mod voluntar,
certificate verzi;
u) piață centralizată de certificate verzi — cadrul de
desfășurare a tranzacțiilor cu certificate verzi între
participanții la piață, organizat și administrat de Societatea
Comercială îOpcom“ — S.A., pe baza unor reguli specifice;
v) piață a contractelor bilaterale de certificate verzi —
totalitatea contractelor bilaterale negociate între producătorii
de energie electrică din surse regenerabile și furnizorii de
energie electrică pentru vânzarea/cumpărarea de certificate
verzi;

MONITORUL OFICIAL AL ROMÂNIEI, PARTEA I, Nr. 919/13.XI.2006
w) preț de închidere al pieței centralizate de certificate verzi —
prețul la care sunt încheiate tranzacțiile pe piața
centralizată de certificate verzi, în luna de tranzacționare;
x) producător de energie electrică produsă din surse
regenerabile de energie — persoană juridică, titulară a unei
licențe de producere a energiei electrice în centrale care
utilizează surse regenerabile de energie;
y) producție prioritară — producția calificată de energie
electrică a unui producător/configurație pentru care sunt
acordate drepturi preferențiale de preluare pe piața angro
de energie electrică;
z) Registrul certificatelor verzi — registru întocmit și ținut
la zi de operatorul pieței de certificate verzi, în care sunt
înregistrate:
1. tranzacțiile încheiate lunar pe piața de certificate
verzi, cererile și ofertele lunare de certificate verzi;
2. lista producătorilor de energie electrică din surse
regenerabile de energie, a furnizorilor de energie electrică,
precum și codurile numerice ale certificatelor verzi
deținute/consumate de producători, respectiv de furnizorii
de energie electrică;
3. alte informații necesare în procesul de validare a
ofertelor de certificate verzi;
aa) sistem de cote obligatorii — mecanism de promovare
a producerii de energie electrică din surse regenerabile de
energie, prin achiziția de către furnizori a unor cote
obligatorii de energie electrică produsă din aceste surse, în
vederea vânzării către consumatorii deserviți;
bb) surse regenerabile de energie — surse de energie
nefosile, cum sunt: vântul, soarele, apele geotermale,
valurile, mareele, hidroenergia, biomasa, gazul de
fermentare a deșeurilor, denumit gazul de depozit, gazul
de fermentare a nămolurilor din instalațiile de epurare a
apelor uzate și biogazul;
cc) sistem de tranzacționare — sistem informatic stabilit și
menținut de operatorul pieței de certificate verzi în scopul
realizării tranzacțiilor de certificate verzi pe piața
centralizată a certificatelor verzi;
dd) scală de preț — intervalul în care trebuie să se
situeze prețul de vânzare/cumpărare a certificatelor verzi,
respectiv 24—42 euro/certificat, calculat la cursul de
schimb stabilit de Banca Națională a României pentru
ultima zi lucrătoare a lunii decembrie din anul precedent;
ee) tranzacționare de certificate verzi — comercializarea
certificatelor verzi prin trecerea acestora din contul
vânzătorului în contul cumpărătorului la prețul de închidere
al pieței centralizate de certificate verzi sau la prețul
negociat în contracte bilaterale de certificate verzi;
ff) valoare de înlocuire — totalitatea cheltuielilor
ocazionate de construirea unui mijloc fix nou, identic cu cel
existent, la nivelul prețurilor din perioada actuală (în care
se fac determinările);
gg) zi lucrătoare — zi calendaristică, cu excepția zilelor
de sâmbătă, duminică și a oricărei zile declarate
sărbătoare legală în România;
hh) zi de tranzacționare — ziua lucrătoare din luna de
tranzacționare, în care se stabilesc vânzătorii și
cumpărătorii de certificate verzi, numărul de certificate
tranzacționate între aceștia și prețul de închidere pe piața
centralizată de certificate verzi.
Art. 7. — Abrevierile utilizate în cadrul prezentului
regulament au următoarele semnificații:
a) ANRE — autoritatea competentă;
b) CV — certificat verde;
c) E-SRE — energie electrică produsă din surse
regenerabile de energie;

9

d) OPCV — operatorul pieței de certificate verzi;
e) OTS — operatorul de transport și de sistem;
f) PIPCCV — preț de închidere al pieței centralizate de
certificate verzi;
g) SRE — surse regenerabile de energie;
h) SEN — Sistemul electroenergetic național.
4. Documente de referință
Art. 8. — Prezentul regulament are la bază prevederile
următoarelor documente de referință:
a) Legea energiei electrice nr. 318/2003, publicată în
Monitorul Oficial al României, Partea I, nr. 511 din 16 iulie
2003;
b) Hotărârea Guvernului nr. 443/2003 privind
promovarea producției de energie electrică din surse
regenerabile de energie, publicată în Monitorul Oficial al
României, Partea I, nr. 288 din 24 aprilie 2003, cu
modificările ulterioare;
c) Hotărârea Guvernului nr. 890/2003 privind aprobarea
îFoii de parcurs din domeniul energetic din România“,
publicată în Monitorul Oficial al României, Partea I, nr. 581
din 14 august 2003, cu modificările ulterioare;
d) Hotărârea Guvernului nr. 1.535/2003 privind
aprobarea Strategiei de valorificare a surselor regenerabile
de energie, publicată în Monitorul Oficial al României,
Partea I, nr. 8 din 7 ianuarie 2004;
e) Hotărârea Guvernului nr. 1.429/2004 pentru
aprobarea Regulamentului de certificare a originii energiei
electrice produse din surse regenerabile de energie,
publicată în Monitorul Oficial al României, Partea I, nr. 843
din 15 septembrie 2004;
f) Hotărârea Guvernului nr. 1.892/2004 privind stabilirea
sistemului de promovare a producerii energiei electrice din
surse regenerabile de energie, publicată în Monitorul Oficial
al României, Partea I, nr. 1.056 din 15 noiembrie 2004, cu
modificările ulterioare;
g) Hotărârea Guvernului nr. 958/2005 pentru modificarea
Hotărârii Guvernului nr. 443/2003 privind promovarea
producției de energie din surse regenerabile și pentru
modificarea și completarea Hotărârii Guvernului
nr. 1.892/2004 pentru stabilirea sistemului de promovare a
producerii energiei electrice din surse regenerabile de
energie;
h) Procedura de supraveghere a emiterii garanțiilor de
origine pentru energia electrică produsă din surse
regenerabile de energie, aprobată prin Ordinul președintelui
Autorității Naționale de Reglementare în Domeniul Energiei
nr. 23/2004, publicat în Monitorul Oficial al României,
Partea I, nr. 928 din 12 octombrie 2004;
i) Codul comercial al pieței angro de energie electrică,
aprobat prin Ordinul președintelui Autorității Naționale de
Reglementare în Domeniul Energiei nr. 25/2004, publicat în
Monitorul Oficial al României, Partea I, nr. 989 din
27 octombrie 2004;
j) Regulamentul de calificare a producției prioritare de
energie electrică, aprobat prin Ordinul președintelui
Autorității Naționale de Reglementare în Domeniul Energiei
nr. 33/2004, publicat în Monitorul Oficial al României,
Partea I, nr. 1.192 din 14 decembrie 2004, modificat și
completat prin Ordinul președintelui Autorității Naționale de
Reglementare în Domeniul Energiei nr. 43/2005, publicat în
Monitorul Oficial al României, Partea I, nr. 1.032 din
21 noiembrie 2005.
5. Stabilirea cotelor obligatorii
Art. 9. — Cotele obligatorii reprezintă valori procentuale
anuale din consumul național brut de energie electrică,
calculate în mod progresiv începând din anul 2005 și până

10

MONITORUL OFICIAL AL ROMÂNIEI, PARTEA I, Nr. 919/13.XI.2006

în anul 2010 și care se mențin constante și obligatorii
până în anul 2012. Pentru perioada ulterioară anului 2012
se vor stabili cote obligatorii cel puțin la nivelul cotei din
anul 2012, în conformitate cu evoluția legislației Uniunii
Europene în domeniul promovării E-SRE.
Art. 10. — Consumul național brut de energie electrică
pentru anul 2010 este cel prevăzut în îFoaia de parcurs
din domeniul energetic din România“.
Art. 11. — (1) Valoarea anuală a cotei obligatorii poate
fi modificată în perioada 2005—2007, în prima decadă a
lunii decembrie, prin ordin al președintelui autorității
competente, în cazul în care capacitatea instalată în
centralele de producere a E-SRE nu poate asigura cererea
de CV.
(2) Modificarea valorii anuale a cotei obligatorii
menționate la alin. (1) se va face ținându-se cont de
numărul de CV ofertate pe piața de CV în anul respectiv.
Art. 12. — (1) Fiecare furnizor de energie electrică este
obligat să achiziționeze în fiecare an un număr de CV egal
cu produsul dintre valoarea cotei obligatorii și cantitatea de
energie electrică furnizată în acel an de acesta
consumatorilor finali, exprimată în MWh.
(2) Fracțiunile mai mari sau egale cu 0,5 MWh se
rotunjesc prin adaos la 1 MWh, iar cele mai mici de
0,5 MWh nu sunt luate în considerare.
Art. 13. — Autoritatea competentă stabilește în luna
martie a fiecărui an, pe baza informațiilor transmise de
OPCV pentru fiecare furnizor privind CV achiziționate
pentru îndeplinirea cotei, gradul de realizare a cotei
obligatorii impuse.
Art. 14. — În cazul în care un furnizor achiziționează
într-un an mai multe CV decât cota obligatorie, acestea pot fi:
a) utilizate în anul/anii următor/următori pentru îndeplinirea
cotei;
b) vândute altor furnizori prin contracte bilaterale la
prețul de achiziție a CV.
Art. 15. — Furnizorul care nu realizează cota obligatorie
impusă va plăti la OTS contravaloarea CV neachiziționate,
astfel:
a) în perioada 2005—2007, la o valoare reprezentând o
dată și jumătate valoarea maximă de tranzacționare a CV
legal stabilită;
b) de la 1 ianuarie 2008, la o valoare dublă față de
valoarea maximă de tranzacționare a CV legal stabilită.
Art. 16. — (1) Sumele provenind din neîndeplinirea
cotelor obligatorii sunt colectate de OTS într-un cont
separat constituit în acest sens și alocate în baza
Procedurii de alocare a sumelor de bani rezultate din
neîndeplinirea de către furnizorii de energie electrică a
cotelor obligatorii de achiziție de CV, elaborată de
autoritatea competentă, pentru:
a) achiziția de la producători a CV oferite pe piață, dar
netranzacționate, la valoarea minimă de tranzacționare legal
stabilită, pentru anii în care cererea de CV este mai mare
decât oferta;
b) redistribuirea către producătorii de E-SRE, în funcție
de numărul de CV vândute și de tipul tehnologiei de
producere.
(2) Producătorii de E-SRE aflați în situația menționată la
alin. (1) lit. b) sunt obligați să folosească sumele de bani
primite prin redistribuire pentru realizarea de investiții
necesare promovării utilizării SRE și să facă dovada
modului de utilizare în Raportul financiar anual transmis
către ANRE de titularii de licențe și întocmit conform
Procedurii de întocmire a Raportului financiar de către
titularii de licențe.

Art. 17. — (1) Furnizorul de energie electrică care este
și producător de E-SRE poate utiliza CV proprii pentru
îndeplinirea cotei anuale obligatorii.
(2) Producătorul de E-SRE care este și furnizor de
energie electrică are obligația să comunice lunar la OPCV
codurile numerice ale CV reținute în vederea îndeplinirii
cotei anuale obligatorii.
(3) Pentru furnizorul de energie electrică care este și
producător și la barele căruia sunt racordați direct
consumatori, cota anuală obligatorie de CV ce trebuie
achiziționate se stabilește cu luarea în considerare și a
consumurilor de energie electrică realizate de aceștia.
6. Calificarea și înregistrarea producătorilor
Art. 18. — (1) Pot solicita CV producătorii de E-SRE
calificați de autoritatea competentă pentru producție
prioritară, în conformitate cu prevederile Regulamentului
pentru calificarea producției prioritare de energie electrică.
(2) Pot solicita CV și producătorii de E-SRE care
alimentează locuri proprii de consum și utilizează rețelele
electrice ale operatorilor de transport/distribuție.
Art. 19. — (1) Anual, producătorii de E-SRE calificați
pentru producție prioritară se înscriu la OTS în baza unei
cereri, pentru a obține CV.
(2) Cererea se adresează, în scris și/sau în format
electronic, către OTS, potrivit modelului elaborat de acesta,
și este însoțită obligatoriu de o copie de pe licența de
producere a E-SRE și de pe decizia de calificare, emise
de autoritatea competentă.
7. Emiterea certificatelor verzi
Art. 20. — (1) OTS emite CV producătorilor de E-SRE
pentru energia electrică livrată în rețelele electrice, în
conformitate cu prevederile Procedurii de emitere a CV
producătorilor de E-SRE, elaborată de OTS și avizată de
autoritatea competentă.
(2) Producătorii de E-SRE primesc pentru fiecare
megawattoră livrat în rețelele electrice câte un CV.
Art. 21. — (1) Producătorii de E-SRE transmit:
a) OTS, până cel târziu în a 4-a zi lucrătoare a lunii
de tranzacționare, în scris și/sau în format electronic,
informațiile privind E-SRE livrată în rețelele electrice și
confirmarea preluării acesteia de către operatorii de
distribuție;
b) operatorilor de distribuție (la rețelele cărora sunt
racordați producătorii) Decizia de calificare a producției de
E-SRE, emisă de autoritatea competentă, precum și lista
punctelor de livrare a acestei energii în SEN.
(2) Operatorii de distribuție transmit producătorilor, până
în a 3-a zi lucrătoare a lunii de tranzacționare, informațiile
privind E-SRE preluată de la aceștia în luna precedentă.
(3) OTS emite CV producătorilor de E-SRE, în termen
de 4 zile lucrătoare din momentul transmiterii de către
producătorii de E-SRE a informațiilor complete și corecte în
conformitate cu prevederile Procedurii de emitere a CV,
menționată la art. 20 alin. (1).
(4) OTS comunică producătorilor de E-SRE și OPCV
numărul și codurile numerice ale CV emise în contul
producătorilor.
Art. 22. — Un CV:
a) conține cel puțin denumirea și adresa producătorului
de E-SRE, tipul SRE, numărul licenței de producere,
numărul de ordine, emitentul și data emiterii;
b) este emis în format electronic, sistemul informatic
fiind protejat pentru a se evita eventualele fraude;
c) are valabilitate până la data la care este îconsumat“.

MONITORUL OFICIAL AL ROMÂNIEI, PARTEA I, Nr. 919/13.XI.2006
Art. 23. — (1) OTS comunică lunar autorității
competente lista cu producătorii de E-SRE care au primit
CV și codurile numerice ale CV emise în contul lor.
(2) Numerele de ordine ale CV emise de OTS încep
anual cu numărul unu pentru fiecare producător de E-SRE.
Art. 24. — OTS aplică un tarif reglementat pentru
emiterea de CV, fundamentat pe baza cheltuielilor
justificate și avizat de autoritatea competentă.
Art. 25. — (1) OTS poate retrage un CV emis, dacă:
a) constată că a fost obținut pe baza unui
comportament fraudulos al producătorului;
b) informațiile furnizate de producător/operatorul de
distribuție nu sunt corecte.
(2) OTS notifică autorității competente, OPCV și
producătorilor în cauză CV retrase.
8. Tranzacționarea/transferul de certificate verzi
8.1. Considerații generale

Art. 26. — Piața de CV este o piață concurențială în
care CV aferente E-SRE sunt tranzacționate pe piața
contractelor bilaterale și/sau pe piața centralizată de CV.
Art. 27.— (1) Un CV poate face obiectul unei singure
tranzacții.
(2) Se exceptează de la prevederile alin. (1):
a) producătorul de E-SRE angajat într-un contract
bilateral cu un furnizor de energie electrică, care, în
situația în care nu poate realiza numărul de CV contractat,
poate achiziționa diferența de pe piața centralizată de CV;
b) furnizorul de energie electrică, care deține într-un an
mai multe CV decât cota obligatorie, care poate să vândă
surplusul de CV altor furnizori, prin contracte bilaterale, la
prețul la care acestea au fost achiziționate.
(3) Producătorii aflați în situația menționată la alin. (2)
mențin prețul negociat în contractele bilaterale, indiferent de
prețul de achiziție a CV de pe piața centralizată.
Art. 28. — Tranzacționarea CV emise de OTS se face
lunar și nu este condiționată de tranzacționarea energiei
electrice aferente.
Art. 29. — Valoarea de tranzacționare a CV se
stabilește prin mecanisme concurențiale specifice celor
două piețe, cu încadrare în scala de preț.
Art. 30. — Transferul CV din contul vânzătorului în
contul cumpărătorului se face de către OPCV, orice
transfer fiind înregistrat în Registrul CV.
Art. 31. — Importul/exportul de CV este permis numai
cu acele state membre ale Uniunii Europene cu care
România a încheiat convenții/acorduri în acest sens.
8.2. Participarea la piața de CV
Participanții la piața de CV

Art. 32. — În cadrul sistemului de tranzacționare a CV
sunt implicați operatorii economici care:
a) tranzacționează CV, denumiți în continuare
participanți la piața de CV;
b) au responsabilități în organizarea și funcționarea
pieței de CV.
Art. 33. — (1) Participanții la piața de CV sunt
producătorii de E-SRE și furnizorii de energie electrică.
(2) Consumatorii de energie electrică pot achiziționa CV,
dacă doresc, de pe piața contractelor bilaterale și/sau de
pe piața centralizată de CV.
Art. 34. — Orice nou participant la piața de CV va fi
tratat la fel ca și participanții preexistenți.
Art. 35. — Operatorii economici cu responsabilități în
organizarea și funcționarea pieței de CV sunt OTS, OPCV
și operatorii de distribuție.

11

Înregistrarea participanților

Art. 36. — Înregistrarea participanților la piața de CV se
face la solicitarea scrisă a acestora, adresată OPCV,
conform Procedurii de înscriere a participanților la piața de
CV, elaborată de OPCV și avizată de autoritatea
competentă.
Art. 37. — OPCV și OTS stabilesc conținutul-cadru al
Convenției de participare la piața de CV, care trebuie să
cuprindă drepturile și responsabilitățile reciproce ale OPCV,
OTS și ale fiecărui participant. Convenția este făcută
publică de către OPCV după avizarea ei de către
autoritatea competentă.
Art. 38. — După semnarea de către reprezentantul
autorizat al solicitantului a Convenției de participare la piața
de CV, înregistrarea ca participant la piața de CV devine
efectivă începând cu data intrării în vigoare a acestei
convenții.
8.3. Competențe și atribuții în organizarea și funcționarea
pieței de CV

Art. 39. — OTS are următoarele atribuții și competențe
în piața de CV:
a) emite lunar CV producătorilor de E-SRE, în
conformitate cu prevederile Procedurii de emitere a CV,
menționată la art. 20 alin. (1);
b) facturează și colectează sumele de bani provenite de
la furnizorii care nu și-au îndeplinit cota obligatorie
impusă, într-un cont separat;
c) comunică producătorilor de E-SRE și OPCV numărul
și codurile numerice ale CV emise în contul producătorilor;
d) comunică lunar autorității competente lista
producătorilor de E-SRE care au primit CV și codurile
numerice ale CV emise în contul acestora;
e) redistribuie producătorilor de E-SRE sumele de bani
provenite din neîndeplinirea cotelor obligatorii impuse
furnizorilor de energie electrică, conform procedurii
menționate la art. 16 alin. (1).
Art. 40. — OPCV — organizator al pieții centralizate de
CV și administrator al pieței de CV — are următoarele
atribuții și competențe:
a) înregistrează participanții la piața de CV, în
conformitate cu prevederile Procedurii de înscriere a
participanților la piața de CV, menționată la art. 36, și cu
prevederile Convenției de participare la piața de CV,
menționată la art. 37;
b) prognozează anual și face publice cererea și oferta
de CV la nivel național;
c) înregistrează contractele bilaterale încheiate între
producătorii de E-SRE și furnizori, numărul de CV și
codurile numerice ale CV tranzacționate lunar, necesare
validării ofertelor pe piața centralizată de CV;
d) înființează și ține la zi Registrul CV;
e) asigură preluarea, validarea și prelucrarea ofertelor
de vânzare/cumpărare de CV de la participanții la piața
centralizată de CV, conform Procedurii de preluare, validare
și prelucrare a ofertelor de vânzare-cumpărare de CV pe
piața centralizată de CV, elaborată de OPCV și avizată de
autoritatea competentă;
f) stabilește și face public numărul de CV tranzacționate
lunar pe piața centralizată de CV;
g) stabilește și face publice PIPCCV;
h) afișează lunar cererea cumulată de CV și oferta
cumulată de CV de la începutul anului în curs;
i) stabilește drepturile și obligațiile de plată ale
participanților la piața centralizată de CV, în conformitate
cu Procedura de decontare a tranzacțiilor pe piața

12

MONITORUL OFICIAL AL ROMÂNIEI, PARTEA I, Nr. 919/13.XI.2006

centralizată de CV, elaborată de OPCV și avizată de
autoritatea competentă;
j) transmite lunar autorității competente informațiile
referitoare la tranzacțiile realizate și prețurile de
tranzacționare ale CV pe piața centralizată de CV.
Art. 41. — Operatorii de distribuție au obligația să
transmită producătorilor de E-SRE informațiile privind
E-SRE preluată de la aceștia.
8.4. Piața contractelor bilaterale de certificate verzi

Art. 42. — Pe piața contractelor bilaterale de CV,
participanții sunt liberi să se angajeze în tranzacții bilaterale
cu CV, în conformitate cu drepturile și obligațiile cuprinse
în prezentul regulament, în baza contractului-cadru de
vânzare-cumpărare de CV emis de autoritatea competentă.
Art. 43. — (1) Pe piața contractelor bilaterale de CV se
încheie contracte de vânzare-cumpărare de CV între
participanții la piața de CV, la prețuri și în număr
negociate, pe durate determinate.
(2) Prețurile negociate trebuie să fie cuprinse între
valoarea minimă și maximă de tranzacționare a CV, legal
stabilite.
(3) Modalitățile de plată a CV tranzacționate se
stabilesc conform înțelegerii părților contractante.
Drepturi și obligații ale participanților la piața contractelor
bilaterale

Art. 44. — (1) Vânzătorul de CV are următoarele
drepturi:
a) să vândă CV primite de la OTS pe piața contractelor
bilaterale;
b) să primească de la cumpărător contravaloarea CV
vândute lunar pe piața contractelor bilaterale, la termenele
și în condițiile stabilite de părțile contractante;
c) să perceapă penalități pentru plăți întârziate;
d) alte drepturi agreate de părțile contractante.
(2) Suplimentar față de drepturile contractuale prevăzute
la alin. (1), vânzătorul de CV are următoarele drepturi:
a) să achiziționeze CV de pe piața centralizată de CV,
pentru îndeplinirea obligațiilor contractuale;
b) să vândă pe piața centralizată de CV excedentul de
CV față de obligațiile contractuale.
(3) Vânzătorul de CV are următoarele obligații:
a) să dețină grupuri de măsurare a energiei electrice,
care respectă cerințele reglementărilor specifice în vigoare,
în vederea asigurării condițiilor necesare determinării
corecte a cantității de E-SRE produse lunar;
b) să permită accesul la grupurile de măsurare, în
vederea verificării corectitudinii datelor transmise de
operatorul de distribuție;
c) să notifice OPCV și autorității competente contractele
bilaterale încheiate;
d) să factureze lunar contravaloarea CV vândute pe
piața contractelor bilaterale, respectând termenele și
condițiile stabilite prin contract;
e) să transmită lunar OPCV și ANRE, odată cu factura
cumpărătorului, informațiile privind CV emise și alocate pe
contractul bilateral încheiat;
f) să suporte plata pentru numărul de CV nelivrate
conform prevederilor contractuale, la valoarea maximă
a CV;
g) să transmită lunar autorității competente datele
necesare monitorizării pieței de CV, în conformitate cu
Procedura pentru monitorizarea pieței de CV, elaborată de
autoritatea competentă;
h) alte obligații agreate de părțile contractante.

Art. 45. — (1) Cumpărătorul de CV are următoarele
drepturi contractuale:
a) să cumpere CV de la producători pe piața
contractelor bilaterale;
b) să solicite despăgubiri, stabilite prin contract, în cazul
în care vânzătorul nu realizează numărul contractat de CV;
c) să recupereze costurile aferente achiziționării de CV,
de la consumatorii captivi, prin intermediul tarifelor
reglementate la energia electrică, iar de la consumatorii
eligibili, prin mărirea corespunzătoare a prețului de vânzare
a energiei electrice;
d) alte drepturi agreate de părțile contractante.
(2) Cumpărătorul de CV angajat într-un contract bilateral
are, suplimentar față de drepturile prevăzute la alin. (1),
următoarele drepturi:
a) să utilizeze CV cumpărate suplimentar într-un an față
de cota obligatorie, pentru îndeplinirea obligațiilor aferente
anului/anilor următor/următori;
b) să revândă altor cumpărători CV cumpărate
suplimentar față de cota anuală obligatorie, la prețul la
care acestea au fost achiziționate;
c) să achiziționeze de pe piața centralizată de CV
numărul de CV necesare îndeplinirii cotei obligatorii, care
nu sunt asigurate prin contractele bilaterale încheiate;
d) să încheie unul sau mai multe contracte bilaterale.
(3) Cumpărătorul de CV are următoarele obligații:
a) să plătească contravaloarea CV cumpărate pe piața
contractelor bilaterale, respectând termenele și condițiile
stabilite prin contract;
b) să transmită lunar OPCV datele necesare validării
ofertelor (codurile numerice ale CV cumpărate,
îconsumate“);
c) să transmită lunar autorității competente datele
necesare monitorizării pieței de CV, în conformitate cu
procedura menționată la art. 44 alin. (3) lit. g);
d) alte obligații agreate de părțile contractante.
8.5. Piața centralizată de certificate verzi
Obiective

Art. 46. — Regulile pieței centralizate de CV creează
cadrul centralizat de piață pentru vânzarea și cumpărarea
de CV de către participanții la piața de CV din România,
necesar pentru:
a) facilitarea formării și funcționării pieței de CV în
condiții de concurență, transparență și nediscriminare;
b) reducerea prețurilor de tranzacționare a CV;
c) stabilirea prețurilor de referință pentru alte tranzacții
de pe piața de CV.
Principii de organizare și funcționare a pieței centralizate
de CV

Art. 47. — Participarea la piața centralizată de CV este
permisă producătorilor de E-SRE, furnizorilor și
consumatorilor care s-au înregistrat ca participanți la piața
de CV.
Art. 48. — OPCV asigură cadrul de tranzacționare a
CV pe piața centralizată de CV.
Art. 49. — Tranzacțiile pe piața centralizată de CV se
încheie, o dată pe lună, în baza ofertelor de
vânzare/cumpărare transmise de participanți.
Art. 50. — Tranzacțiile încheiate pe piața centralizată de
CV creează obligația participantului implicat în tranzacție de
a vinde, respectiv de a achiziționa CV, în funcție de tipul
de ofertă (de vânzare sau de cumpărare).
Art. 51. — Tariful de administrare a pieței centralizate
de CV va fi achitat de către participanții la această piață,
nivelul acestuia fiind propus de OPCV și avizat de
autoritatea competentă.

MONITORUL OFICIAL AL ROMÂNIEI, PARTEA I, Nr. 919/13.XI.2006
Drepturi și obligații ale participanților la piața centralizată
de CV

Art. 52. — Înscrierea la piața de CV conferă
participanților drepturi și impune obligații de a căror
respectare depinde buna funcționare a acestei piețe.
Art. 53. — (1) Participanții la piața centralizată de CV
au următoarele drepturi:
a) să oferteze CV pe piața centralizată de CV;
b) să primească contravaloarea CV vândute pe piața
centralizată, conform regulilor pieței;
c) să primească la începutul fiecărui an de la OTS, în
condițiile în care oferta anuală de CV este mai mică decât
cererea anuală de CV, contravaloarea CV ofertate, dar
nevândute în anul anterior, la prețul minim al CV legal
stabilit;
d) să primească confirmări de tranzacție de la OPCV
asupra CV tranzacționate și prețurilor de tranzacționare a
acestora;
e) să recupereze costurile aferente achiziționării de CV,
de la consumatorii captivi, prin intermediul tarifelor
reglementate la energia electrică, iar de la consumatorii
eligibili, prin mărirea corespunzătoare a prețului de vânzare
a energiei electrice.
(2) Participanții la piața centralizată de CV au
următoarele obligații:
a) să se înscrie ca participant la piața de CV;
b) să dețină grupuri de măsurare a energiei electrice
care respectă cerințele reglementărilor specifice în vigoare,
în vederea asigurării condițiilor necesare determinării
corecte a cantității de E-SRE livrată lunar;
c) să permită accesul la grupurile de măsurare în
vederea verificării corectitudinii datelor transmise de
operatorul de distribuție;
d) să plătească OPCV tariful de administrare a pieței
centralizate de CV;
e) să plătească contravaloarea CV cumpărate pe piața
centralizată de CV, respectând regulile pieței.
Retragerea, suspendarea și revocarea participanților

Art. 54. — Un participant se poate retrage din proprie
inițiativă de pe piața centralizată de CV în baza unei
înștiințări în scris, semnată de reprezentantul autorizat al
participantului la piață. Înștiințarea se transmite cel târziu în
a 12-a zi lucrătoare din luna de tranzacționare. OPCV
informează autoritatea competentă lunar asupra
participanților retrași de pe piața de CV.
Art. 55. — OPCV poate suspenda sau revoca
înregistrarea unui participant la piața centralizată de CV în
oricare dintre următoarele cazuri:
a) nu îndeplinește condițiile necesare pentru
înregistrarea ca participant la piață;
b) nu își achită obligațiile de plată ce îi revin;
c) nu respectă Convenția de participare la piața de CV;
d) este găsit de cel mult trei ori vinovat de
nerespectarea regulilor aplicabile pentru piața centralizată
de CV.
Art. 56. — La îndeplinirea oricăreia dintre condițiile
stipulate la art. 55, OPCV poate dispune suspendarea
participantului la piața centralizată de CV pentru o perioadă
care să nu depășească 3 luni, prin transmiterea unei
notificări participantului în cauză. Notificarea trebuie să
cuprindă motivele suspendării, precum și data la care
aceasta intră în vigoare.
Art. 57. — Dacă un participant la piața centralizată de
CV nu poate dovedi că a înlăturat cauzele care au condus
la suspendarea sa în decursul perioadei specificate de
OPCV, conform art. 55, OPCV poate revoca înregistrarea

13

titularului de licență în cauză ca participant la piața de CV,
transmițând acestuia o notificare corespunzătoare, în care
se va specifica momentul intrării sale în efectivitate.
Art. 58. — Dacă un participant la piața centralizată de
CV renunță sau dacă acesta este suspendat ori revocat de
la participarea la piață conform art. 54 și 55, atunci:
a) respectivul participant nu mai are dreptul să transmită
noi oferte pe piața centralizată de CV și toate ofertele
validate ale acestuia se consideră automat anulate;
b) participantul trebuie să efectueze toate plățile
datorate;
c) după efectuarea tuturor plăților pe care le datorează,
OPCV va anula înregistrarea acestuia în Registrul CV,
informând participantul la piață în legătură cu această
anulare.
Ofertarea pe piața centralizată de CV
Tipuri de oferte

Art. 59. — (1) Participanții la piața centralizată de CV
pot transmite lunar oferte de cumpărare și oferte de
vânzare de CV.
(2) Ofertele de cumpărare și ofertele de vânzare de CV
nu pot fi combinate într-o singură ofertă.
(3) Ofertele transmise de participanții la piața
centralizată de CV reprezintă angajamente ferme ale
acestora.
Transmiterea, modificarea și anularea ofertelor

Art. 60. — Un participant la piața centralizată de CV
poate transmite oferte la OPCV pentru ziua de
tranzacționare, numai până la ora 11,00 a ultimei zile a
intervalului de ofertare.
Art. 61. — Ofertele se transmit în format electronic,
conform procedurii stabilite de OPCV. O ofertă este
considerată transmisă oficial la momentul intrării în sistemul
de tranzacționare. Momentul transmiterii este exprimat prin
marca de timp.
Art. 62. — Când o nouă ofertă a intrat în sistemul de
tranzacționare, OPCV confirmă participantului la piață
primirea acesteia. Confirmarea trebuie să conțină numărul
de înregistrare, tipul ofertei și momentul la care această
ofertă a intrat în sistemul de tranzacționare.
Art. 63. — În intervalul de ofertare ofertele de CV pot fi
oricând modificate sau anulate de către participantul la
piața de CV care le-a transmis. Fiecare modificare
stabilește o nouă ofertă, anulând automat oferta care a
fost validată anterior pentru aceeași zi de tranzacționare.
Art. 64. — O ofertă validată rămâne validă până în
momentul când este validată o altă ofertă a aceluiași
participant la piața centralizată de CV pentru aceeași zi de
tranzacționare.
Art. 65. — Dacă un participant la piața centralizată de
CV nu primește de la OPCV confirmarea de primire a
ofertei până la ora 15,00 a ultimei zile a intervalului de
ofertare, participantul la piața de CV va contacta imediat
OPCV.
Formatul și conținutul ofertelor

Art. 66. — Formatul și conținutul-cadru ale ofertelor
pentru piața centralizată de CV sunt stabilite de OPCV în
conformitate cu prevederile procedurii menționate la art. 40
lit. e).
Art. 67. — Prețul CV din ofertele participanților la piața
centralizată de CV se încadrează în scala de preț a CV.
Art. 68. — Ofertele trebuie să conțină cel puțin
următoarele informații:
a) codul de identificare al participantului pe piața
centralizată de CV;

14

MONITORUL OFICIAL AL ROMÂNIEI, PARTEA I, Nr. 919/13.XI.2006

b) ziua de tranzacționare pentru care este valabilă
oferta;
c) tipul ofertei — ofertă de cumpărare sau ofertă de
vânzare;
d) numărul de certificate de tranzacționat și prețul
acestora;
e) codurile numerice ale certificatelor de tranzacționat,
în cazul ofertelor de vânzare.
Validarea ofertelor

Art. 69. — După încheierea intervalului de ofertare,
OPCV începe procesul de verificare a ofertelor și
informează participantul la piața centralizată de CV despre
acceptarea sau respingerea motivată a unei oferte, în
maximum o zi lucrătoare de la încheierea intervalului de
ofertare.
Art. 70. — Dacă un participant la piața centralizată de
CV nu primește o notificare de la OPCV despre
acceptarea sau respingerea ofertei sale până la ora 15,00
a celei de-a 11-a zile lucrătoare a lunii de tranzacționare,
respectivul participant trebuie să contacteze imediat OPCV.
Art. 71. — Procesul de verificare a ofertelor și
informarea participanților la piața de CV despre acceptarea
sau respingerea acestora se desfășoară astfel:
a) în a 11-a zi lucrătoare a lunii de tranzacționare se
validează ofertele de către OPCV și se transmit rezultatele
(validat/nevalidat) participanților la piața de CV;
b) în a 12-a zi lucrătoare a lunii de tranzacționare se
refac de către participanți ofertele nevalidate și se
retransmit OPCV, care validează în aceeași zi ofertele
retransmise și comunică participanților la piața centralizată
de CV rezultatele validării.
Stabilirea numărului de CV tranzacționate și a prețului de
închidere pe piața centralizată de CV

Art. 72. — După ce toate ofertele transmise în intervalul
de ofertare au fost validate, OPCV începe, în a 13-a zi
lucrătoare a lunii de tranzacționare, calcularea PIPCCV și a
numărului de CV tranzacționate pe piața centralizată de CV
în ziua de tranzacționare respectivă.
Art. 73. — Calculul PIPCCV și al numărului de CV
tranzacționate pe piața centralizată de CV se face luându-se
în considerare numai ofertele validate.
Art. 74. — (1) OPCV stabilește în ziua de
tranzacționare din fiecare lună, pe baza ofertelor de CV
validate:
a) curba ofertei, prin combinarea într-o singură ofertă a
tuturor ofertelor de vânzare, sortate în ordinea crescătoare
a prețurilor;
b) curba cererii, prin combinarea într-o singură ofertă a
tuturor ofertelor de cumpărare, sortate în ordinea
descrescătoare a prețurilor;
c) PIPCCV și numărul de CV tranzacționate la
intersecția dintre curba cererii și cea a ofertei.
(2) Stabilirea PIPCCV și a numărului de CV
tranzacționate se face în conformitate cu procedura
menționată la art. 40 lit. e).
Art. 75. — Tranzacțiile nu pot avea loc pe piața
centralizată de CV în ziua de tranzacționare în care:
a) curba ofertei nu se intersectează cu curba cererii și
prețul minim din oferta de vânzare este mai mare decât
prețul maxim din oferta de cumpărare;
b) oferta este zero;
c) cererea este zero,
cazuri în care toate ofertele pentru luna de tranzacționare
respectivă se anulează; CV netranzacționate în aceste
condiții pot fi tranzacționate în lunile următoare.

Confirmarea și acceptarea tranzacțiilor pe piața centralizată
de CV
Confirmarea tranzacțiilor

Art. 76. — OPCV informează participanții la piața
centralizată de CV asupra tuturor tranzacțiilor încheiate prin
intermediul confirmărilor de tranzacție, până în a 13-a zi
lucrătoare a lunii de tranzacționare, ora 11,00.
Art. 77. — Fiecare confirmare de tranzacție cuprinde cel
puțin următoarele informații:
a) numele și codul de identificare ale participantului pe
piața centralizată de CV;
b) ziua și luna de tranzacționare;
c) numărul de CV vândute, respectiv cumpărate de
participantul la piața centralizată de CV;
d) PIPCCV — prețul la care s-a încheiat tranzacția;
e) codurile numerice ale CV tranzacționate.
Art. 78. — Dacă OPCV identifică o eroare în procesul
de închidere a pieței sau dacă decide să anuleze o ofertă
ori o tranzacție, procesul de închidere a pieței se reia și
OPCV va transmite confirmări de tranzacție corectate, nu
mai târziu de ora 16,00 a celei de-a 13-a zile lucrătoare a
lunii de tranzacționare.
Contestații la confirmările de tranzacție

Art. 79. — (1) Sunt acceptate contestații la conținutul
confirmărilor de tranzacție numai în cazul unor erori
rezultate din acțiunile OPCV.
(2) Orice contestație la conținutul confirmărilor de
tranzacție trebuie să fie transmisă la OPCV în a 14-a zi
lucrătoare din luna de tranzacționare.
(3) Dacă în intervalul de timp specificat la alin. (2) un
participant la piața centralizată de CV nu contestă
confirmarea de tranzacție primită, aceasta se consideră ca
fiind acceptată.
(4) Orice contestație transmisă nu exonerează
participanții în cauză de îndeplinirea obligațiilor rezultate din
tranzacțiile contestate.
(5) OPCV rezolvă contestațiile și transmite rezultatele
participanților la piața de CV până cel târziu în a 16-a zi
lucrătoare a lunii de tranzacționare.
(6) În cazul contestațiilor justificate, OPCV va opera
regularizările corespunzătoare în luna imediat următoare.
Alte prevederi

Art. 80. — Pentru cazul apariției unor condiții de
urgență, cum ar fi:
a) incapacitatea totală sau parțială de funcționare ori
altă defecțiune a sistemului de tranzacționare sau a altui
sistem informatic utilizat de OPCV pentru procesul de
închidere a pieței;
b) întreruperea liniilor de comunicație ale OPCV.
OPCV elaborează o procedură de urgență pentru piața
centralizată de CV, care va fi supusă avizării autorității
competente.
Decontarea și plata pe piața centralizată de CV

Art. 81. — Separat pentru fiecare participant la piața
centralizată de CV, OPCV întocmește și transmite acestor
participanți, în conformitate cu prevederile procedurii
menționate la art. 40 lit. i), în a 17-a și a 18-a zi
lucrătoare a lunii de tranzacționare, notele de decontare
care vor cuprinde cel puțin informații referitoare la:
a) valoarea netă a decontării;
b) valoarea rezultată prin aplicarea tarifului aferent
OPCV;
c) valoarea TVA-ului;
d) datele complete de identificare ale participantului/
participanților la piața de CV, care au cumpărat/vândut CV
de la participantul respectiv.

MONITORUL OFICIAL AL ROMÂNIEI, PARTEA I, Nr. 919/13.XI.2006
Art. 82. — Fiecare parte care primește o notă de
decontare trebuie să plătească, respectiv este îndreptățită
să primească valoarea netă cuprinsă în notă, până la data
limită de plată.
Art. 83. — În baza notelor de decontare transmise de
OPCV, vânzătorul este obligat să emită facturile la
cumpărător până la sfârșitul lunii de tranzacționare.
Art. 84. — Notele de decontare trebuie achitate până în
a 5-a zi lucrătoare a lunii următoare lunii de tranzacționare.
Art. 85. — Un participant la piața centralizată de CV se
află într-o situație de neîndeplinire a obligațiilor în oricare
dintre cazurile următoare:
a) nu își îndeplinește obligațiile financiare rezultate din
notele de decontare până la data limită menționată la
art. 84;
b) devine insolvabil.
Art. 86. — OPCV va elabora o procedură pentru
situațiile de neîndeplinire a obligațiilor, care va fi avizată de
autoritatea competentă.
8.6. Registrul CV

Art. 87. — (1) OPCV înființează și actualizează
Registrul CV.
(2) Registrul CV se realizează în format electronic.
Art. 88. — Participanții la piața de CV sunt înregistrați
în Registrul CV, care conține pentru fiecare participant cel
puțin următoarele informații:
a) numele complet, adresa sediului oficial și detalii de
contact ale participantului la piața de CV;
b) data și numărul Convenției de participare la piața de
CV;
c) codul de identificare al participantului la piață pe
piața centralizată de CV;
d) numărul și codurile numerice ale CV emise lunar de
OTS fiecărui producător;
e) evidența tuturor CV tranzacționate pe piața
centralizată de CV;
f) evidența contractelor bilaterale și a părților
contractante;
g) numărul de CV contractate în cadrul fiecărui contract
bilateral;
h) numărul de CV transferate lunar de vânzător/
cumpărător în cadrul contractului bilateral și codurile
numerice ale acestora.
Art. 89. — Fiecare participant la piața de CV are
dreptul să consulte informațiile din Registrul CV referitoare
la situația CV pe care acesta le deține, asupra tranzacțiilor
efectuate într-o anumită perioadă și, totodată, să solicite
corectarea oricărei inexactități identificate.
9. Monitorizarea pieței de certificate verzi
Art. 90. — Autoritatea competentă monitorizează
dezvoltarea și funcționarea pieței de CV în baza Procedurii
pentru monitorizarea pieței de CV.
Art. 91. — În cadrul activităților de monitorizare a pieței
de CV, autoritatea competentă urmărește:
a) colectarea, analizarea și diseminarea informațiilor
relevante privind dezvoltarea și funcționarea pieței de CV;
b) respectarea prevederilor prezentului regulament de
către toți participanții la piața de CV și de către instituțiile
cu responsabilități în organizarea și funcționarea acestei
piețe, respectiv OTS și OPCV;
c) identificarea eventualelor cazuri de comportament
anticoncurențial sau a oricăror alte cazuri de comportament
inadecvat al participanților la piața de CV;

15

d) sesizarea, după caz, a Consiliului Concurenței sau
aplicarea sancțiunilor prevăzute de lege în cazul
nerespectării prevederilor prezentului regulament.
Art. 92. — În activitatea de monitorizare, autoritatea
competentă primește lunar informații, conform cerințelor
prevăzute în procedura menționată la art. 90, de la:
a) producătorii de E-SRE;
b) furnizorii de energie electrică;
c) OTS;
d) OPCV.
Art. 93. — (1) Pe baza informațiilor transmise de OTS,
producătorii de E-SRE, furnizorii de energie electrică și
OPCV, autoritatea competentă stabilește prin decizie și
comunică OTS, până la data de 25 martie a fiecărui an,
lista furnizorilor de energie electrică care nu și-au îndeplinit
cota obligatorie și sumele de bani datorate pentru aceasta.
(2) OTS, în baza deciziei autorității competente,
facturează furnizorilor de energie electrică sumele de bani
datorate pentru neîndeplinirea cotelor obligatorii de CV și
le colectează în contul deschis în acest scop.
Art. 94. — În cazul în care un furnizor nu își achită
obligațiile de plată pe care le datorează pentru
neîndeplinirea cotei anuale obligatorii, în termen de 15 zile
lucrătoare de la data emiterii facturii de către OTS, plătește
majorări de întârziere corespunzătoare ca procent cu cele
datorate pentru neplata la termen a obligațiilor către
bugetul de stat pentru fiecare zi de întârziere de la data
scadenței până la data plății.
Art. 95. — În vederea realizării obiectivelor prezentate
la art. 91, autoritatea competentă întocmește și face public
un raport anual, care cuprinde informații referitoare la:
a) evoluția pieței de CV, cu evidențierea, în principal, a
evoluției numărului de CV tranzacționate, a evoluției
prețurilor de tranzacționare pe cele două piețe, a evoluției
numărului de participanți;
b) menținerea prețului de tranzacționare a CV între
valorile minimă și maximă legal stabilite;
c) modul de îndeplinire a cotelor anuale obligatorii
stabilite pentru fiecare furnizor de energie electrică în parte.
10. Dispoziții finale
Art. 96. — (1) Orice neînțelegere sau dispută care
poate apărea pe piața de CV va fi soluționată pe cale
amiabilă între părțile implicate, în termen de cel mult
15 zile de la data apariției unei astfel de neînțelegeri
sau/și dispute.
(2) Dacă neînțelegerea/disputa respectivă nu a putut fi
rezolvată până la expirarea termenului prevăzut la alin. (1),
pe cale amiabilă, se va apela la Curtea de Arbitraj
Comercial Internațional de pe lângă Camera de Comerț și
Industrie a României, în conformitate cu Regulile de
procedură arbitrală ale acestei Curți. Locul arbitrajului va fi
la București. Hotărârea arbitrală este definitivă și
obligatorie.

16

MONITORUL OFICIAL AL ROMÂNIEI, PARTEA I, Nr. 919/13.XI.2006

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor privind organizarea și efectuarea transporturilor rutiere
și a activităților conexe acestora
În temeiul prevederilor art. 13 din Ordonanța Guvernului nr. 19/1997 privind transporturile, republicată, cu
modificările și completările ulterioare, ale art. 56 alin. (1) și (2) și ale art. 69 din Ordonanța de urgență a Guvernului
nr. 109/2005 privind transporturile rutiere, aprobată cu modificări și completări prin Legea nr. 102/2006, precum și ale
art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Normele privind organizarea și
efectuarea transporturilor rutiere și a activităților conexe
acestora, prevăzute în anexa*) care face parte integrantă
din prezentul ordin.
Art. 2. — Prezentul ordin creează cadrul general pentru
aplicarea de la data aderării României a Regulamentului
Consiliului (CEE) nr. 684/92 din 16 martie 1992 privind
regulile comune pentru transportul internațional de călători
cu autocarul și autobuzul, Regulamentului Consiliului (CE)
nr. 11/98 din 11 decembrie 1997 de modificare a
Regulamentului (CEE) nr. 684/92 privind regulile comune
pentru transportul internațional de călători cu autocarul și
autobuzul, Regulamentului Consiliului (CE) nr. 12/98 privind
stabilirea condițiilor în care transportatorii nerezidenți pot
presta servicii naționale de transport rutier de călători
într-un stat membru și Regulamentului Comisiei
nr. 2.121/98 privind stabilirea regulilor detaliate pentru
aplicarea regulamentelor Consiliului (CEE) nr. 684/92 și
(CE) nr. 12/98 privind documentele pentru transportul
călătorilor cu autocarul și autobuzul, Regulamentului
Consiliului (CEE) nr. 881/92 din 26 martie 1992 privind
accesul la piața în transportul rutier de mărfuri în cadrul
Comunității către sau dinspre teritoriul unui stat membru
sau care traversează teritoriul unuia sau mai multor state
membre, Regulamentului Consiliului (CE) nr. 3.118/93 din
25 octombrie 1993 privind stabilirea condițiilor în care

transportatorii nerezidenți pot să desfășoare servicii de
transporturi rutiere naționale într-un stat membru,
Regulamentului Parlamentului European și al Consiliului
(CE) nr. 484/2002 din 1 martie 2002 de modificare a
regulamentelor Consiliului (CEE) nr. 881/92 și (CE)
nr. 3.118/93 în vederea instituirii unui atestat de conducător
auto.
Art. 3. — Direcția generală infrastructură și transport
rutier și Autoritatea Rutieră Română — A.R.R. vor duce la
îndeplinire prevederile prezentului ordin.
Art. 4. — Pe data intrării în vigoare a prezentului ordin
se abrogă Ordinul ministrului transporturilor, construcțiilor și
turismului nr. 1.987/2005 pentru aprobarea Normelor privind
organizarea și efectuarea transporturilor rutiere și a
activităților conexe acestora, publicat în Monitorul Oficial al
României, Partea I, nr. 1.092 din 5 decembrie 2005,
Ordinul ministrului transporturilor, construcțiilor și turismului
nr. 1.358/2005 privind exercitarea controlului respectării
reglementărilor din domeniul transporturilor rutiere, precum
și constatarea și sancționarea contravențiilor, publicat în
Monitorul Oficial al României, Partea I, nr. 795 din
1 septembrie 2005, și Ordinul ministrului transporturilor
nr. 316/1994, publicat în Monitorul Oficial al României,
Partea I, nr. 289 din 12 octombrie 1994.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul transporturilor, construcțiilor și turismului,
Constantin Dascălu,
secretar de stat
București, 17 octombrie 2006.
Nr. 1.892.
*) Anexa se publică ulterior în Monitorul Oficial al României, Partea I, nr. 919 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 919/13.XI.2006 conține 16 pagini.

Prețul: 1,15 lei

&JUYDGY|120952]
ISSN 1453—4495

