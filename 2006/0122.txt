PARTEA

Anul 174 (XVIII) — Nr. 122

I

LEGI, DECRETE, HOTĂRÂRI ȘI ALTE ACTE

Miercuri, 8 februarie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 4 din 10 ianuarie 2006 referitoare la excepția
de neconstituționalitate a dispozițiilor art. 48
alin. (1), coroborate cu anexa nr. 1 pct. B și
anexa nr. 2 pct. C din Legea nr. 41/1994 privind
organizarea și funcționarea Societății Române de
Radiodifuziune și Societății Române de Televiziune ...

ALE

Pagina
comercializării, controlul și certificarea calității
și/sau comercializarea semințelor de legume*)

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.366/2005. — Ordin al ministrului agriculturii, pădurilor și
dezvoltării rurale pentru aprobarea Regulilor și
normelor tehnice privind producerea în vederea

DECIZII

Nr.

CURȚII

410/C. — Ordin al ministrului justiției pentru aprobarea
Regulamentului privind examenul de capacitate al
personalului de specialitate juridică asimilat
judecătorilor și procurorilor din cadrul Ministerului
Justiției și Institutului Național de Criminologie ......

3–6

455/C. — Ordin al ministrului justiției pentru aprobarea
modelului cererii de înregistrare în registrul
comerțului și al declarațiilor pe propria răspundere
privind autorizarea funcționării..................................

7–16

CONSTITUȚIONALE

CURTEA CONSTITUȚIONALĂ

D E C I Z I A Nr. 4
din 10 ianuarie 2006

referitoare la excepția de neconstituționalitate a dispozițiilor art. 48 alin. (1),
coroborate cu anexa nr. 1 pct. B și anexa nr. 2 pct. C din Legea nr. 41/1994 privind organizarea
și funcționarea Societății Române de Radiodifuziune și Societății Române de Televiziune
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Florentina Baltă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 48 alin. (1), coroborate cu anexa nr. 1
pct. B și anexa nr. 2 pct. C din Legea nr. 41/1994 privind
organizarea și funcționarea Societății Române de
Radiodifuziune și Societății Române de Televiziune, excepție
ridicată de Societatea Română de Televiziune — Studioul
Teritorial Cluj în Dosarul nr. 2.848/2005 al Curții de Apel
Cluj — Secția civilă, de muncă și asigurări sociale, pentru
minori și familie.
La apelul nominal, se prezintă autorul excepției, prin
consilierii juridici Remus Codreanu și Monica Purcaru,

*) Ordinul nr. 1.366/2005 se publică ulterior în Monitorul Oficial al României, Partea I, nr. 122 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 122/8.II.2006

lipsind celelalte părți, față de care procedura de citare este
legal îndeplinită.
Reprezentanții autorului excepției susțin temeinicia criticii
de neconstituționalitate, arătând că textul de lege criticat
aduce atingere principiului autonomiei serviciilor publice de
radio și de televiziune și principiului egalității de tratament
juridic aplicabil celor două instituții publice.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, întrucât vizează exclusiv aspecte de
interpretare și aplicare a legii.
CURTEA,

având în vedere actele și lucrările dosarului, reține
următoarele:
Prin Decizia civilă nr. 1.565 din 16 iunie 2005, pronunțată
în Dosarul nr. 2.848/2005, Curtea de Apel Cluj — Secția
civilă, de muncă și asigurări sociale, pentru minori și
familie a sesizat Curtea Constituțională cu excepția de
neconstituționalitate a dispozițiilor art. 48 alin. (1),
coroborate cu anexa nr. 1 pct. B și anexa nr. 2 pct. C din
Legea nr. 41/1994, excepție ridicată de Societatea Română
de Televiziune — Studioul Teritorial Cluj.
În motivarea excepției de neconstituționalitate autorul
arată că dispozițiile criticate sunt neconstituționale, întrucât
instituie un drept exclusiv de administrare în patrimoniul
Studioului de Radiodifuziune Cluj asupra imobilului pe care,
în prealabil, acesta îl administra în comun cu Studioul
Teritorial de Televiziune Cluj și care constituie sediu comun
de desfășurare a activității, fapt ce contravine principiului
constituțional al autonomiei celor două servicii publice și
principiului egalității de tratament între Societatea Română
de Radiodifuziune și Societatea Română de Televiziune.
Curtea de Apel Cluj — Secția civilă, de muncă și
asigurări sociale, pentru minori și familie apreciază că
dispozițiilor art. 48 alin. (1), coroborate cu anexa nr. 1
pct. B și anexa nr. 2 pct. C din Legea nr. 41/1994, încalcă
prevederile art. 16 alin. (1) din Constituție, întrucât cele
două instituții publice se află în situații analoage, însă, le
este aplicat un tratament juridic diferit, prin faptul că
imobilul în care ambele instituții își desfășoară activitatea și
din care folosesc spații determinate a fost dat în
administrarea exclusivă a Societății Române de
Radiodifuziune.
În ceea ce privește încălcarea dispozițiilor art. 31
alin. (5) și ale art. 136 alin. (4) din Constituție, instanța
apreciază că, pe de o parte, lipsirea de folosință a părții
de clădire nu duce la imposibilitatea desfășurării, în mod
autonom, a activității de utilitate publică și, pe de altă
parte, nu poate fi pusă în discuție posibilitatea legiuitorului
ca, prin lege organică, să instituie dreptul de administrare a
instituțiilor publice asupra unui bun proprietate publică.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul arată că, întrucât motivele invocate în
susținerea excepției se referă la modul de interpretare și
aplicare a legii, textul criticat nu poate face obiectul
controlului de constituționalitate, sub acest aspect excepția
fiind inadmisibilă.
Avocatul Poporului consideră că dispozițiile legale
criticate nu încalcă nici o prevedere a Legii fundamentale,
astfel încât excepția de neconstituționalitate este

neîntemeiată. Pe de altă parte, în contextul sesizării Curții
Constituționale printr-o decizie, se consideră învestirea ca
fiind nelegală.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
CURTEA,

examinând decizia de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente și concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 48 alin. (1), coroborate cu anexa nr. 1
pct. B și anexa nr. 2 pct. C din Legea nr. 41/1994 privind
organizarea și funcționarea Societății Române de
Radiodifuziune și Societății Române de Televiziune,
republicată în Monitorul Oficial al României, Partea I,
nr. 636 din 27 decembrie 1999, dispoziții care au următorul
conținut: îAnexele nr. 1 și 2 fac parte integrantă din prezenta
lege.“ La anexa nr. 1 pct. B și la anexa nr. 2 pct. C sunt
prevăzute datele de identificare a imobilelor pe care le
dețin în municipiul Cluj-Napoca Societatea Română de
Radiodifuziune, respectiv Societatea Română de
Televiziune.
Autorul excepției susține că dispozițiile legale criticate
încalcă prevederile constituționale cuprinse în art. 16
alin. (1), referitoare la egalitatea în drepturi, art. 31 alin. (5),
privind autonomia serviciilor publice de radio și de
televiziune, și în art. 136 alin. (4), referitor la bunurile
proprietate publică.
1. Examinând excepția de neconstituționalitate, Curtea
reține că, în aplicarea dispoziției constituționale a art. 146
lit. d), art. 29 alin. (4) teza întâi din Legea nr. 47/1992
prevede că îSesizarea Curții Constituționale se dispune de
către instanța în fața căreia s-a ridicat excepția de
neconstituționalitate, printr-o încheiere care va cuprinde
punctele de vedere ale părților, opinia instanței asupra
excepției, și va fi însoțită de dovezile depuse de părți“. Prin
urmare, potrivit prevederilor menționate, pentru a fi legal
învestită, Curtea Constituțională trebuie sesizată printr-o
încheiere a instanței judecătorești.
În prezenta cauză, excepția de neconstituționalitate a
fost ridicată în fața Tribunalului Cluj — Secția civilă, care,
printr-o încheiere motivată, a respins ca inadmisibilă
cererea de sesizare a Curții Constituționale. Împotriva
acestei încheieri autorul excepției a formulat recurs la
Curtea de Apel Cluj — Secția civilă, de muncă și asigurări
sociale, pentru minori și familie, instanță care, prin Decizia
civilă nr. 1.565/2005, a admis calea de atac și a modificat
încheierea tribunalului în sensul sesizării Curții
Constituționale cu excepția de neconstituționalitate.
Într-o atare situație, Curtea constată că decizia
pronunțată de Curtea de Apel Cluj nu a soluționat fondul
cauzei (rectificarea unor cărți funciare), împrejurare ce ar fi
făcut inutil controlul de constituționalitate a prevederilor
criticate, ci numai problema admisibilității excepției de
neconstituționalitate. Așa fiind, deși sesizarea nu s-a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006
realizat printr-o încheiere, pentru a se evita tergiversarea
soluționării litigiului dintre părți, deci pentru înfăptuirea cu
celeritate a actului de justiție, Curtea Constituțională reține
spre judecare excepția de neconstituționalitate a dispozițiilor
art. 48 alin. (1), coroborate cu anexa nr. 1 pct. B și anexa
nr. 2 pct. C din Legea nr. 41/1994.
2. Analizând critica de neconstituționalitate, Curtea
constată că, potrivit art. 37 alin. (2) din Legea nr. 41/1994,
îClădirile, spațiile și terenurile proprietate de stat, care sunt în
prezent utilizate de Radiodifuziune, Televiziune și studiourile
teritoriale, precum și alte bunuri aflate în folosință, cu titlu legal,
prevăzute în anexele nr. 1 și 2, trec în folosința și în
administrarea Societății Române de Radiodifuziune sau, după
caz, ale Societății Române de Televiziune“. În aplicarea
acestor dispoziții, prevederile legale deduse controlului
consacră apartenența la lege a anexelor — art. 48 alin. (1) —
și datele de identificare a imobilelor date în folosința și
administrarea Societății Române de Radiodifuziune —

3

anexa nr. 1 pct. B, respectiv Societății Române de
Televiziune — anexa nr. 2 pct. C.
Curtea observă că pretinsa neconstituționalitate este
dedusă exclusiv din modul de aplicare a prevederilor legale
în cauză, susținerile autorului excepției demonstrând că, în
realitate, obiectul criticii sale îl constituie această operațiune,
pe care Curtea ar urma să o cenzureze. Or, exercitarea
controlului asupra activității de aplicare în concret a normelor
legale reprezintă atributul exclusiv al instanțelor judecătorești.
Mai mult, critica adusă de autorul excepției nu poate fi
reținută și datorită faptului că neconstituționalitatea este
dedusă din pretinse lacune ale dispozițiilor supuse
controlului. Restabilirea concordanței dintre lege și
Constituție, într-o atare situație, ar presupune înlăturarea
lacunei prin completarea reglementării, ceea ce excede
competenței Curții Constituționale, care, potrivit art. 2
alin. (3) din Legea nr. 47/1992, îse pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 48 alin. (1), coroborate cu
anexa nr. 1 pct. B și anexa nr. 2 pct. C din Legea nr. 41/1994 privind organizarea și funcționarea Societății Române de
Radiodifuziune și Societății Române de Televiziune, excepție ridicată de Societatea Română de Televiziune — Studioul
Teritorial Cluj în Dosarul nr. 2.848/2005 al Curții de Apel Cluj — Secția civilă, de muncă și asigurări sociale, pentru
minori și familie.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
pentru aprobarea Regulamentului privind examenul de capacitate al personalului
de specialitate juridică asimilat judecătorilor și procurorilor din cadrul Ministerului Justiției
și Institutului Național de Criminologie
Având în vedere dispozițiile art. 87 alin. (1) din Legea nr. 303/2004 privind statutul procurorilor și judecătorilor,
republicată,
în conformitate cu prevederile Hotărârii Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă Regulamentul privind examenul
de capacitate al personalului de specialitate juridică
asimilat judecătorilor și procurorilor din cadrul
Ministerului Justiției și Institutului Național de

Criminologie, prevăzut în anexa care face parte
integrantă din prezentul ordin.
Art. 2. — Direcția pentru resurse umane și relații cu
Consiliul Superior al Magistraturii și Institutul Național

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 122/8.II.2006

de Criminologie vor duce la îndeplinire prevederile
prezentului ordin.

Art. 3. — Prezentul ordin se publică în Monitorul Oficial
al României, Partea I.

Ministrul justiției,
Monica Luisa Macovei
București, 25 ianuarie 2006.
Nr. 410/C.
ANEXĂ

REGULAMENT
privind examenul de capacitate al personalului de specialitate juridică asimilat judecătorilor și procurorilor
din cadrul Ministerului Justiției și Institutului Național de Criminologie
Art. 1. — Prezentul regulament se aplică personalului
de specialitate juridică asimilat judecătorilor și procurorilor
din aparatul propriu al Ministerului Justiției, precum și din
cadrul Institutului Național de Criminologie, potrivit
dispozițiilor Legii nr. 303/2004 privind statutul judecătorilor
și procurorilor, republicată, denumit în continuare personal
asimilat.
Art. 2. — (1) Personalul asimilat, încadrat ca stagiar în
cadrul Ministerului Justiției și Institutului Național de
Criminologie, efectuează un stagiu de un an, potrivit legii.
(2) Perioada de stagiu începe din ziua în care
personalul asimilat a fost numit pe post.
Art. 3. — Personalul asimiliat este obligat să continue
pregătirea profesională pe toată durata stagiului.
Art. 4. — (1) Conducerile compartimentelor din cadrul
Ministerului Justiției, respectiv conducerea Institutului Național
de Criminologie, sunt obligate să asigure condițiile optime
pentru desfășurarea stagiului și pregătirii personalului
asimilat stagiar, în scopul însușirii cunoștințelor teoretice și
practice specifice activității pe care le desfășoară.
(2) În acest scop conducerile compartimentelor, respectiv
conducerea Institutului Național de Criminologie, vor
desemna la începutul perioadei de stagiu o persoană cu o
pregătire profesională temeinică și experiență, care va
coordona pregătirea personalului asimilat stagiar.
(3) În perioada de stagiu personalul asimilat stagiar are
dreptul să efectueze numai lucrările stabilite de
conducătorul compartimentului în care își desfășoară
activitatea, respectiv de conducerea Institutului Național de
Criminologie.
(4) Lucrările efectuate de personalul asimilat stagiar sunt
vizate de coordonatorul desemnat potrivit alin. (2).
(5) Coordonatorul stagiarului întocmește la sfârșitul
stagiului un referat de evaluare privind însușirea de către
acesta a cunoștințelor practice specifice activității
desfășurate în cadrul compartimentului în care a fost numit.
Art. 5. — (1) Constatările referatelor de evaluare vor fi
consemnate în fișa pentru stagiul de practică a personalului
asimilat stagiar. În această fișă vor fi consemnate, de către
compartimentul pentru resurse umane, și perioadele de
întrerupere a stagiului, determinate de:
a) concediile pentru creșterea copilului în vârstă de
până la 2 ani;
b) concediile fără plată;
c) perioada efectuării stagiului militar;
d) perioada studiilor postuniversitare cu scoatere din
activitate, cu precizarea domeniului de specializare;
e) alte întreruperi ale activității.

(2) Sunt incluse în perioada de stagiu cursurile de
pregătire profesională organizate de Ministerul Justiției,
Institutul Național al Magistraturii, Institutul Național de
Criminologie.
(3) Personalul asimilat stagiar are dreptul la concediu
plătit pentru studii de specialitate, ce nu poate depăși
10 zile, pentru pregătirea și susținerea examenului de
capacitate.
Art. 6. — (1) După încheierea perioadei de stagiu,
personalul asimilat stagiar este obligat să se prezinte la
primul examen de capacitate.
(2) În cazul în care stagiarul este respins la primul
examen de capacitate, acesta este obligat să se prezinte
la următorul examen.
(3) Lipsa nejustificată la examenul de capacitate sau
respingerea candidatului la două examene atrage pierderea
calității de personal asimilat stagiar.
(4) Ministrul justiției, pentru motive temeinice, la cererea
stagiarului, cu avizul conducătorului compartimentului,
respectiv al conducerii Institutului Național de Criminologie
la care acesta funcționează, poate aproba amânarea
examenului de capacitate numai o singură dată.
(5) Personalul asimilat stagiar care, din motive
justificate, nu s-a prezentat la examenul de capacitate
poate susține acest examen dacă de la încheierea stagiului
și până la data fixată pentru examen nu au trecut mai mult
de 2 ani. Dispozițiile alin. (3) se aplică în mod
corespunzător.
(6) După trecerea termenului de 2 ani, persoanele
prevăzute la alin. (5) sunt obligate să efectueze din nou
stagiul, potrivit legii.
Art. 7. — (1) Examenul de capacitate al personalului
asimilat stagiar din cadrul Ministerului Justiției și Institutului
Național de Criminologie se organizează de către Ministerul
Justiției.
(2) Data, locul și modul de desfășurare a examenului
de capacitate se publică în Monitorul Oficial al României,
Partea a III-a, precum și pe site-ul Ministerului Justiției, cu
cel puțin 90 de zile înainte de data stabilită pentru
examenul de capacitate.
(3) Tematica și bibliografia vor fi publicate pe site-ul
Ministerului Justiției cu cel puțin 90 de zile înainte de data
stabilită pentru examenul de capacitate.
Art. 8. — (1) Înscrierea la examenul de capacitate se
face în termen de 60 de zile de la publicarea datei
examenului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006
(2) La înscriere candidații primesc cererea tipizată, un
exemplar al prezentului regulament, precum și tematica și
bibliografia stabilite pentru examen.
(3) Cererile de înscriere la examenul de capacitate se
depun la compartimentul de resurse umane din cadrul
Ministerului Justiției.
(4) La cererea-tip de înscriere se anexează referatele
de evaluare întocmite potrivit art. 4 alin. (5), care vor fi
însoțite de avizul consultativ al conducerii compartimentului
din cadrul Ministerului Justiției, respectiv al conducerii
Institutului Național de Criminologie, în care și-a desfășurat
activitatea stagiarul.
Art. 9. — Se poate înscrie la examenul de capacitate
personalul asimilat stagiar al cărui stagiu se va împlini
până în ziua ultimei probe orale a examenului de
capacitate inclusiv.
Art. 10. — (1) Ministrul justiției numește, prin ordin,
comisia de verificare a condițiilor de înscriere la examenul
de capacitate.
(2) Comisia prevăzută la alin. (1) verifică îndeplinirea
condițiilor de participare la examenul de capacitate a
candidaților și întocmește lista acestora cu cel puțin 25 de
zile înaintea datei examenului. Lista candidaților se
afișează la sediul Ministerului Justiției, la sediul Institutului
Național de Criminologie și se publică pe site-ul Ministerului
Justiției.
(3) Candidații respinși pot formula contestații în termen
de 5 zile de la afișarea listei.
(4) Contestațiile vor fi reexaminate de către o altă
comisie desemnată prin ordin al ministrului justiției.
Art. 11. — (1) Comisia de supraveghere a candidaților,
comisia pentru elaborarea subiectelor, comisia pentru
corectarea lucrărilor și comisia pentru soluționarea
contestațiilor sunt numite prin ordin al ministrului justiției, cu
48 de ore înainte de examen.
(2) Din comisiile prevăzute la alin. (1) fac parte 3—
5 specialiști în ramurile de drept care constituie probe de
examen, potrivit art. 17. Specialiștii pot fi personal de
specialitate juridică din cadrul Ministerului Justiției sau
judecători.
Art. 12. — (1) Examenul de capacitate constă în
verificarea cunoștințelor teoretice și practice prin probe
scrise și orale.
(2) Probele cu caracter teoretic au ca obiect
fundamentele constituționale ale statului de drept, instituțiile
de bază ale dreptului (drept civil, drept procesual civil,
drept penal, drept procesual penal), organizarea judiciară și
Codul deontologic al judecătorilor și procurorilor.
(3) Probele cu caracter practic constau în întocmirea de
lucrări specifice activității desfășurate de personalul asimilat
stagiar în cadrul instituțiilor în care funcționează, denumite
în continuare acte specifice.
Art. 13. — Tematica și bibliografia pentru disciplinele
care fac obiectul examenului de capacitate sunt stabilite de
conducerea Ministerului Justiției.
Art. 14. — Probele scrise teoretice constau în lucrări
scrise din dreptul civil, dreptul procesual civil, dreptul penal
și dreptul procesual penal.

5

Art. 15. — (1) Probele scrise teoretice și practice vor fi
susținute pe parcursul a 3 zile, după următoarea
repartizare:
— prima zi: proba scrisă teoretică la dreptul civil,
dreptul procesual civil;
— a doua zi: proba scrisă teoretică la dreptul penal,
dreptul procesual penal;
— a treia zi: proba scrisă practică constând în
întocmirea de acte specifice.
(2) Timpul alocat pentru probele scrise este stabilit de
comisia de elaborare a subiectelor, în raport de
complexitatea subiectelor, și nu poate depăși 3 ore.
Art. 16. — La proba practică este permisă consultarea
legislației, cu excepția celei comentate și adnotate.
Art. 17. — (1) Probele orale teoretice se susțin la
următoarele materii: instituțiile de drept constituțional,
organizarea judiciară și Codul deontologic al judecătorilor și
procurorilor.
(2) Probele orale practice constau în verificarea
cunoștințelor privind actele specifice activității desfășurate
de personalul asimilat stagiar în cadrul instituțiilor în care
funcționează.
(3) Examinarea se face pe bază de bilete care conțin
atât subiecte teoretice, cât și subiecte practice. Pentru
pregătirea subiectelor, fiecare candidat beneficiază de un
timp de gândire de cel puțin 30 de minute.
Art. 18. — (1) Pentru probele scrise teoretice și
practice, comisia de elaborare a subiectelor va stabili, cu
două ore înainte de examen, 3 variante de subiecte pentru
fiecare materie, care se pun într-un plic sigilat.
(2) În ziua examenului, după intrarea candidaților în
sălile de examen, președintele comisiei de elaborare a
subiectelor va extrage câte un subiect din fiecare plic.
Subiectele extrase vor fi multiplicate și distribuite în fiecare
sală de examen. La încheierea examenului de capacitate,
comisia de elaborare a subiectelor afișează baremul de
notare pentru fiecare subiect.
Art. 19. — Accesul candidaților în sala de examen este
permis numai după legitimarea acestora, pe baza actelor
de identitate.
Art. 20. — Înainte de tratarea subiectelor, candidații își
vor scrie numele și prenumele pe colțul din dreapta sus al
primei pagini a lucrării scrise, ce urmează să fie lipit în
prezența supraveghetorilor de sală, după care se aplică
ștampila Ministerului Justiției — Cabinet ministru.
Art. 21. — La expirarea timpului stabilit pentru probele
scrise, responsabilul de sală preia lucrările candidaților, sub
semnătură, după care le predă președintelui comisiei de
corectare a lucrărilor, în vederea numerotării și repartizării
lor membrilor acestei comisii.
Art. 22. — Frauda sau tentativa de fraudă atrage
excluderea candidatului din examen. În aceste cazuri
responsabilul de sală consemnează într-un proces-verbal
faptele și măsurile luate, iar lucrarea se anulează cu
mențiunea îFraudă“. Procesul-verbal se comunică
președintelui comisiei de corectare a lucrărilor și
candidatului respectiv.
Art. 23. — (1) Aprecierea la probele scrise se face cu
note de la 1 la 10. Notele vor fi trecute în cifre și litere, în

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 122/8.II.2006

borderoul de notare, care va fi semnat pe fiecare filă de
către comisia de corectare a lucrărilor.
(2) Notele acordate vor avea maximum două zecimale.
Nota 1 se acordă atunci când punctajul obținut de candidat
este mai mic sau egal cu această notă.
Art. 24. — (1) Nota la proba scrisă teoretică este media
aritmetică a notelor acordate de membrii comisiei de
corectare a lucrărilor pentru fiecare materie.
(2) Nota la proba scrisă practică este media aritmetică
a notelor acordate de membrii comisiei de corectare a
lucrărilor pentru fiecare materie.
(3) Nota generală la proba scrisă este rezultatul mediei
aritmetice dintre nota la proba scrisă teoretică și nota la
proba scrisă practică.
(4) Mediile aritmetice vor fi calculate cu două zecimale.
Art. 25. — Rezultatele probelor scrise ale examenului
de capacitate se înscriu, în ordinea descrescătoare a
mediilor, într-un tabel care se afișează la sediul Ministerului
Justiției, la sediul Institutului Național de Criminologie și se
publică pe site-ul Ministerului Justiției.
Art. 26. — (1) Contestațiile cu privire la probele scrise
se depun la compartimentul de resurse umane din cadrul
Ministerului Justiției, în termen de 72 de ore de la afișarea
rezultatelor.
(2) Lucrările cu privire la notarea cărora s-au formulat
contestații vor fi din nou secretizate, prin lipirea colțului pe
care sunt înscrise numele și prenumele candidatului.
(3) Secretizarea lucrărilor se face de către comisia de
verificare a condițiilor de înscriere la examenul de
capacitate și se predau de îndată comisiei pentru
soluționarea contestațiilor.
(4) Contestațiile se soluționează în termen de 3 zile de
la împlinirea termenului prevăzut la alin. (1). Nota obținută
în urma contestației nu poate fi mai mică decât nota
contestată.
(5) Rezultatele contestațiilor se afișează la sediul
Ministerului Justiției, la sediul Institutului Național de
Criminologie și se publică pe site-ul Ministerului Justiției.
Art. 27. — (1) La susținerea probei orale participă
comisia de elaborare a subiectelor constituită potrivit
art. 11.
(2) Nota acordată la proba orală reprezintă media
notelor acordate de fiecare membru al comisiei.
(3) Notarea la probele orale este definitivă.
Art. 28. — (1) Nota generală la proba scrisă reprezintă
o pondere de două treimi din nota finală, iar nota acordată
la proba orală reprezintă o pondere de o treime din nota
finală.
(2) Nota de promovare a examenului de capacitate,
calculată potrivit alin. (1), este de cel puțin 7,00, fără ca
notele la fiecare materie de examen să fie mai mici de 5.
(3) La terminarea examenului, comisia de elaborare a
subiectelor, comisia de corectare a lucrărilor și comisia de
soluționare a contestațiilor vor întocmi un proces-verbal în
care vor fi menționate condițiile de desfășurare a
examenului, notele obținute de candidați la probele scrise
și orale și media generală pe baza căreia au fost declarați
admiși sau respinși.

(4) Procesul-verbal va fi semnat de toți membrii comisiei
de elaborare a subiectelor, ai comisiei de corectare a
lucrărilor și ai comisiei de soluționare a contestațiilor.
Art. 29. — Rezultatele finale ale examenului de
capacitate se înscriu, în ordinea descrescătoare a mediilor,
într-un tabel care se afișează la sediul Ministerului Justiției,
la sediul Institutului Național de Criminologie și se publică
pe site-ul Ministerului Justiției, în termen de 24 de ore de
la întocmirea procesului-verbal menționat la art. 28 alin. (3).
Art. 30. — În termen de cel mult 15 zile de la
comunicarea rezultatelor, ministrul justiției validează
rezultatul concursului.
Art. 31. — (1) Rezultatele examenului de capacitate,
procesul-verbal prevăzut la art. 28 alin. (3) și raportul
întocmit de compartimentul de specialitate vor fi înaintate
conducerii Ministerului Justiției.
(2) Corpul de inspecție al ministrului va analiza
îndeplinirea condițiilor legale de către stagiarii care au
promovat examenul de capacitate, în termen de 10 zile de
la comunicarea procesului-verbal prevăzut la alin. (1).
(3) Ministrul Justiției, pe baza verificărilor Corpului de
inspecție al ministrului, poate invalida, în tot sau în parte,
la cererea oricărei persoane interesate examenul de
capacitate, în cazurile în care constată că nu au fost
respectate condițiile prevăzute de lege sau de regulament
privind organizarea și desfășurarea acestuia, în cazul în
care există suspiciuni cu privire la corectitudinea
examenului ori în cazul săvârșirii unor fraude.
(4) În cazul prevăzut la alin. (3), termenul de validare
va fi de 30 de zile, iar până la sfârșitul acestuia ministrul
justiției validează sau, după caz, invalidează, în tot sau în
parte, concursul. Dacă invalidează concursul, ministrul
justiției dispune măsurile corespunzătoare, stabilind o nouă
dată pentru susținerea examenului de capacitate.
Art. 32. — (1) În termen de cel mult 30 de zile de la
data validării examenului de capacitate, compartimentul de
specialitate din cadrul Ministerului Justiției sau, după caz,
din cadrul Institutului Național de Criminologie va stabili
drepturile salariale corespunzătoare personalului asimilat
definitivat în funcție ca urmare a promovării examenului de
capacitate.
(2) Personalul asimilat stagiar, care a fost respins la
două sesiuni ori care, în mod nejustificat, nu s-a prezentat
la examenul de capacitate, pierde această calitate din ziua
afișării rezultatelor examenului de capacitate.
Art. 33. — Cererile de înscriere la examenul de
capacitate, însoțite de actele prevăzute la art. 8 alin. (4),
sau, după caz, cererile de amânare, lucrările scrise,
rezultatele finale obținute la examenul de capacitate și
referatele de evaluare vor fi păstrate în mapa profesională
a personalului asimilat.
Art. 34. — Documentația și lucrările privind examenul
de capacitate se păstrează la arhiva Ministerului Justiției
pentru o perioadă de 30 de ani, potrivit legii.
Art. 35. — Prezentul regulament se publică în Monitorul
Oficial al României, Partea I.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006

7

MINISTERUL JUSTIȚIEI

ORDIN
pentru aprobarea modelului cererii de înregistrare în registrul comerțului și al declarațiilor
pe propria răspundere privind autorizarea funcționării
Având în vedere dispozițiile art. 43 alin. (1) din Legea nr. 359/2004 privind simplificarea formalităților la
înregistrarea în registrul comerțului a persoanelor fizice, asociațiilor familiale și persoanelor juridice, înregistrarea fiscală a
acestora, precum și la autorizarea funcționării persoanelor juridice, cu modificările și completările ulterioare,
în conformitate cu dispozițiile art. 6 alin. (4) din Hotărârea Guvernului nr. 83/2005 privind organizarea și
funcționarea Ministerului Justiției, cu modificările și completările ulterioare,
ministrul justiției emite următorul ordin:
Art. 1. — Se aprobă modelul și conținutul cererii de
înregistrare în registrul comerțului, emisă în temeiul
dispozițiilor art. 43 alin. (1) din Legea nr. 359/2004 privind
simplificarea formalităților la înregistrarea în registrul
comerțului a persoanelor fizice, asociațiilor familiale și
persoanelor juridice, înregistrarea fiscală a acestora, precum
și la autorizarea funcționării persoanelor juridice, cu
modificările și completările ulterioare, prevăzute în anexa A.
Art. 2. — Se aprobă modelul formularului îDeclarație pe
propria răspundere dată în temeiul prevederilor art. 15
alin. (1) lit. a) din Legea nr. 359/2004, cu modificările și
completările ulterioare“, prevăzut în anexa B.
Art. 3. — Se aprobă modelul formularului îDeclarație pe
propria răspundere dată în temeiul prevederilor art. 15
alin. (1) lit. b) din Legea nr. 359/2004, cu modificările și
completările ulterioare“, prevăzut în anexa C.
Art. 4. — Se aprobă modelul formularului îDeclarație pe
propria răspundere dată în temeiul prevederilor art. 15

alin. (2) din Legea nr. 359/2004, cu modificările și
completările ulterioare, privind modificarea declarației“,
prevăzut în anexa D.
Art. 5. — Anexele A—D*) fac parte integrantă din
prezentul ordin.
Art. 6. — La data publicării prezentului ordin se abrogă
Ordinul ministrului justiției nr. 3.118/C/2004 pentru
aprobarea modelului cererii de înregistrare în registrul
comerțului și al declarațiilor pe propria răspundere privind
autorizarea funcționării.
Art. 7. — Direcția elaborare acte normative, studii și
documentare, Oficiul Național al Registrului Comerțului și
oficiile registrului comerțului de pe lângă tribunale vor duce
la îndeplinire prezentul ordin.
Art. 8. — Prezentul ordin se publică în Monitorul Oficial
al României, Partea I.

p. Ministrul justiției,
Katalin-Barbara Kibedi,
secretar de stat

București, 27 ianuarie 2006.
Nr. 455/C.

*) Anexele A—D sunt reproduse în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 122/8.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 122/8.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 122/8.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 122/8.II.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 122/8.II.2006

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 122/8.II.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 122/8.II.2006 conține 16 pagini.

Prețul: 1,15 lei noi/11.500 lei vechi

&JUYDGY|112988]
ISSN 1453—4495

PDF compression, OCR, web-optimization with CVISION's PdfCompressor

