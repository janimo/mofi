PARTEA

Anul 174 (XVIII) — Nr. 138

I

Marți, 14 februarie 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 12 din 10 ianuarie 2006 referitoare la
excepția de neconstituționalitate a prevederilor
art. 30 alin. (1) și (2) și art. 31 alin. (1) din Legea
nr. 359/2004 privind simplificarea formalităților la
înregistrarea în registrul comerțului a persoanelor
fizice, asociațiilor familiale și persoanelor juridice,
înregistrarea fiscală a acestora, precum și la
autorizarea funcționării persoanelor juridice ............

8.

ALE

Pagina
Normelor privind avizarea personalului care
desfășoară activități profesionale, cu caracter
permanent sau temporar, în punctele de lucru
vitale din cadrul instalațiilor nucleare sau care are
acces la informații secrete de stat ..........................

13.
1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Comisiei Naționale pentru
Controlul Activităților Nucleare pentru aprobarea

DECIZII

Nr.

CURȚII

4–5

— Ordin al directorului general al Oficiului
Registrului Național al Informațiilor Secrete de Stat
pentru aprobarea Normelor-cadru privind securitatea
fizică a informațiilor UE clasificate...........................

5–8

´
Raport privind ajutoarele de stat acordate în România pe
perioada 2002—2004*)

CONSTITUȚIONALE

CURTEA CONSTITUȚIONALĂ

D E C I Z I A Nr. 12
din 10 ianuarie 2006

referitoare la excepția de neconstituționalitate a prevederilor art. 30 alin. (1) și (2) și art. 31 alin. (1)
din Legea nr. 359/2004 privind simplificarea formalităților la înregistrarea în registrul comerțului
a persoanelor fizice, asociațiilor familiale și persoanelor juridice, înregistrarea fiscală a acestora,
precum și la autorizarea funcționării persoanelor juridice
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 30 alin. (1) și (2) și art. 31
alin. (1) din Legea nr. 359/2004 privind simplificarea
formalităților la înregistrarea în registrul comerțului a
persoanelor fizice, asociațiilor familiale și persoanelor
juridice, înregistrarea fiscală a acestora, precum și la
autorizarea funcționării persoanelor juridice, excepție ridicată
de Societatea Comercială îConsauto“ — S.R.L. din Sighișoara
în Dosarul nr. 2.195/2005/CCA al Curții de Apel Târgu
Mureș — Secția comercială și de contencios administrativ.

*) Raportul se publică ulterior în Monitorul Oficial al României, Partea I, nr. 138 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

2

MONITORUL OFICIAL AL ROMÂNIEI, PARTEA I, Nr. 138/14.II.2006

La apelul nominal se constată lipsa părților, față de
care procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate sunt în concordanță cu art. 21, 44
și 45 din Constituție, cu art. 13 din Convenția pentru
apărarea drepturilor omului și a libertăților fundamentale,
precum și cu art. 1 din primul protocol la Convenție.
C U R T E A,

având în vedere actele și lucrările dosarului, constată
următoarele:
Prin Încheierea din 8 septembrie 2005, pronunțată în
Dosarul nr. 2.195/2005/CCA, Curtea de Apel Târgu Mureș —
Secția comercială și de contencios administrativ a sesizat
Curtea Constituțională cu excepția de neconstituționalitate
a art. 30 alin. (1) și (2) și art. 31 alin. (1) din Legea
nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice. Excepția a fost ridicată de Societatea
Comercială îConsauto“ — S.R.L. din Sighișoara într-o
cauză având ca obiect recursul declarat de aceasta
împotriva încheierii pronunțate de judecătorul delegat la
Oficiul Registrului Comerțului de pe lângă Tribunalul Mureș
privind constatarea dizolvării sale de drept.
În motivarea excepției de neconstituționalitate se
susține că art. 30 alin. (1) din legea criticată, care prevede
sancțiunea dizolvării de drept a persoanelor juridice pentru
neefectuarea îîn termenul fixat de lege a preschimbării
certificatului de înmatriculare și a celui de înregistrare
fiscală cu noul certificat de înregistrare conținând codul
unic de înregistrare fiscală“, încalcă art. 44 din Constituție
privind dreptul de proprietate privată, care pentru o
societate comercială este constituit și din denumire,
emblemă, vad etc. și nu pot fi valorificate în procedura
lichidării, precum și art. 1 din primul protocol la Convenția
pentru apărarea drepturilor omului și a libertăților
fundamentale, prin aceea că sancțiunea instituită îconduce
la desființarea proprietății asociative pentru chestiuni
formale care, în cazul respectării sau nerespectării lor, nu
afectează cu nimic viața societății comerciale sau interesele
fiscale ale statului“. Alin. (2) al art. 30 care dispune asupra
procedurii pronunțării unei hotărâri de către judecătorul
delegat încalcă accesul liber la justiție prevăzut de art. 21
din Constituție, îdeoarece persoana juridică nu este parte
în procedura în care se dă hotărârea judecătorească de
dizolvare de drept, ci numai subiect al sancțiunii, caz în
care suntem în prezența unui proces inechitabil [...]“.
Art. 31 alin. (1) încalcă prevederile constituționale ale
art. 21 și, în special, cele ale alin. (3) referitoare la dreptul
părților la un proces echitabil îprin modul de reglementare
a căii de atac, care este lăsată la îndemâna oricărei
persoane interesate, fără reglementarea motivelor de recurs
specifice, având în vedere că hotărârea de dizolvare este
pronunțată în lipsa celui sau celor interesați și fără trimitere
la normele din dreptul comun privitoare la recurs“. Acest
text de lege este, de asemenea, contrar art. 13 din
Convenția pentru apărarea drepturilor omului și a libertăților
fundamentale, întrucât instituția dreptului la un recurs
efectiv îtrebuie privită și acceptată ca fiind un mijloc
eficace pentru realizarea dreptului pretins sau a interesului
legitim, într-un cadru normativ precis și sigur determinat“. În
sfârșit, autorul excepției consideră că atât art. 30 alin. (1)
și (2), cât și art. 31 alin. (1) din Legea nr. 359/2004 sunt
contrare și art. 45 din Constituție, îdeoarece se restrânge
exercițiul dreptului la liberă inițiativă“, deși nu sunt
îndeplinite condițiile acolo prevăzute.

Curtea de Apel Târgu Mureș — Secția comercială și de
contencios administrativ apreciază că excepția de
neconstituționalitate ridicată este neîntemeiată. Astfel, în
legătură cu susținerile privind încălcarea prin art. 30
alin. (1) din legea criticată a prevederilor art. 44 din
Constituție, precum și a art. 1 din primul protocol adițional
la Convenția pentru apărarea drepturilor omului și a
libertăților fundamentale, se arată că persoanele juridice
supuse înregistrării au atât drepturi, cât și obligații, iar
sancțiunea nerespectării termenului imperativ stabilit pentru
efectuarea acestor operațiuni nu poate fi reținută ca o
încălcare a textului constituțional menționat. În legătură cu
susținerile privind alin. (2) al art. 30, instanța de judecată
apreciază că nerespectarea procedurii privind citarea unei
părți în proces poate fi invocată în calea de atac
extraordinară a recursului, și nu printr-o excepție de
neconstituționalitate. În opinia instanței de judecată, și
excepția referitoare la art. 31 alin. (1) din lege este
neîntemeiată, întrucât: normele de procedură civilă se
aplică și în procedurile jurisdicționale, astfel că legiuitorul
nu trebuia să prevadă în Legea nr. 359/2004 aplicarea
Codului de procedură civilă; art. 3041 din același cod nu
este limitat la motivele de casare enunțate la art. 304,
instanța putând să examineze cauza sub toate aspectele.
În sfârșit, instanța de judecată consideră că argumentele
expuse sunt valabile și pentru respingerea susținerilor
privind încălcarea prevederilor art. 45 din Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că dispozițiile legale criticate nu
sunt contrare prevederilor constituționale invocate. În acest
sens, se menționează jurisprudența Curții Constituționale în
materie sau cu privire la un regim sancționator similar,
precum și jurisprudența Curții Europene a Drepturilor
Omului.
Avocatul Poporului consideră că dispozițiile de lege ce
fac obiectul excepției de neconstituționalitate sunt
constituționale. Astfel, în esență, consideră că instituirea
sancțiunii prevăzute la art. 30 alin. (1) din lege este în
deplină concordanță cu art. 44 alin. (1) din Constituție, iar
prevederile alin. (2) ale aceluiași articol creează, în cazurile
strict reglementate, premisele necesare respectării dreptului
la un proces echitabil. Mai arată că art. 31 alin. (1) este în
deplină concordanță cu dispozițiile constituționale ale
art. 129, precum și că atât art. 30 alin. (1) și (2), cât și
art. 31 alin. (1) din Legea nr. 359/2004 garantează accesul
liber al persoanei la o activitate economică și libera
inițiativă prevăzute de art. 45 din Constituție.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor,
concluziile
părților
și
ale
reprezentantului Ministerului Public, dispozițiile legale
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
prevederile art. 30 alin. (1) și (2) și art. 31 alin. (1) din

MONITORUL OFICIAL AL ROMÂNIEI, PARTEA I, Nr. 138/14.II.2006
Legea nr. 359/2004 privind simplificarea formalităților la
înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea
fiscală a acestora, precum și la autorizarea funcționării
persoanelor juridice, al căror cuprins este următorul:
— Art. 30 alin. (1) și (2): î(1) Neefectuarea preschimbării
certificatului de înmatriculare și a celui de înregistrare fiscală cu
noul certificat de înregistrare conținând codul unic de
înregistrare, până la termenul prevăzut la art. 26, atrage
dizolvarea de drept a persoanelor juridice prevăzute la art. 2.
(2) Constatarea dizolvării de drept se face prin încheierea
judecătorului delegat, pronunțată la cererea Oficiului Național
al Registrului Comerțului. [...];
— Art. 31 alin. (1): îÎncheierea de constatare a dizolvării
de drept este supusă numai recursului, la cererea oricărei
persoane interesate, în termen de 15 zile de la publicarea
prevăzută la art. 30 alin. (3). [...].“
În opinia autorului excepției, dispozițiile de lege criticate
încalcă, în ordinea invocării lor, prevederile constituționale
ale: art. 44 privind îDreptul de proprietate privată“; art. 21
privind îAccesul liber la justiție“; art. 45 referitor la
îLibertatea economică“ și art. 53 cu privire la îRestrângerea
exercițiului unor drepturi sau al unor libertăți“.
De asemenea, se invocă încălcarea prevederilor art. 1
din primul protocol adițional la Convenția pentru apărarea
drepturilor omului și a libertăților fundamentale, privind
îProtecția proprietății“, precum și ale art. 13 din Convenție,
care dispune în legătură cu îDreptul la un recurs efectiv“.
Examinând excepția de neconstituționalitate ridicată,
Curtea reține următoarele:
Prin Legea nr. 359/2004 se instituie procedura de
înmatriculare în registrul comerțului și de înregistrare fiscală
a comercianților, cărora li se eliberează certificatul de
înregistrare ce cuprinde și codul unic de înregistrare. Acest
din urmă document atestă că persoana juridică a fost luată
în evidența oficiului registrului comerțului de pe lângă
tribunal și în evidența organului fiscal. Legea mai prevede
că vechile forme de certificate de înmatriculare și de
înregistrare fiscală trebuie preschimbate până la un anumit
termen, sub sancțiunea dizolvării de drept a persoanei
juridice, constatată prin încheierea judecătorului delegat,
pronunțată la cererea Oficiului Național al Registrului
Comerțului. În opinia autorului excepției această sancțiune
cuprinsă în art. 30 alin. (1) și (2) din lege îconduce la
desființarea proprietății asociative pentru chestiuni formale
care, în cazul respectării sau nerespectării lor, nu
afectează cu nimic viața societății comerciale sau interesele
fiscale ale statului“. Se susține că se încalcă astfel

3

dispozițiile constituționale ale art. 44 referitoare la dreptul
de proprietate, precum și ale art. 21 privind accesul liber la
justiție, îdeoarece persoana juridică nu este parte în
procedura în care se dă hotărârea judecătorească de
dizolvare de drept, ci numai subiect al sancțiunii, caz în
care suntem în prezența unui proces inechitabil [...]“.
Curtea constată că susțineri de neconstituționalitate
asemănătoare, cu privire la un regim sancționator similar,
au mai fost formulate în alte cauze, în legătură cu dispoziții
de lege care instituiau astfel de obligații în sarcina
societăților comerciale și care, în opinia autorilor excepțiilor,
afectau dreptul de proprietate. Astfel, de exemplu, prin
deciziile Curții Constituționale nr. 188 din 31 martie 2005,
publicată în Monitorul Oficial al României, Partea I, nr. 584
din 6 iulie 2005, și nr. 325 din 14 iunie 2005, publicată în
Monitorul Oficial al României, Partea I, nr. 756 din
19 august 2005, s-a reținut, în esență, că asemenea
obligații nu reprezintă o încălcare a dreptului de proprietate,
ci consecința încălcării unor dispoziții de lege. Prin aceleași
decizii, tot sub aspectul criticilor privind încălcarea dreptului
de proprietate, a fost avută în vedere jurisprudența în
materie a Curții Europene a Drepturilor Omului.
Sub acest aspect, cele statuate prin deciziile menționate
își mențin valabilitatea și în prezenta cauză, întrucât nu au
intervenit elemente noi de natură să determine schimbarea
jurisprudenței Curții.
Curtea nu poate reține nici încălcarea, prin art. 30
alin. (2) și art. 31 alin. (1) din lege, a art. 21 din Constituție
privind îAccesul liber la justiție“, deoarece, așa cum aceasta
a statuat în jurisprudența sa, accesul liber la justiție nu
presupune în toate cazurile accesul la toate structurile
judecătorești și la toate căile de atac prevăzute de lege. De
asemenea, potrivit jurisprudenței Curții Europene a
Drepturilor Omului în ceea ce privește dreptul la un recurs
efectiv, în situația în care sistemul procedural național
cuprinde mai multe căi de atac, caracterul efectiv trebuie
întrunit de fiecare dintre acestea și de proces în ansamblul
său. Nici faptul că textele de lege criticate nu menționează
motivele îde recurs specifice“ nu poate fi reținut ca o
încălcare a prevederilor constituționale menționate, întrucât
în această situație se aplică dreptul comun în materie,
adică dispozițiile Codului de procedură civilă.
În sfârșit, Curtea nu constată existența vreunei
contrarietăți între prevederile art. 30 alin. (1) și (2) și
art. 31 alin. (1) din legea criticată și prevederile
constituționale ale art. 45 referitor la îLibertatea economică“
și ale art. 53 cu privire la îRestrângerea exercițiului unor
drepturi sau al unor libertăți“.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 30 alin. (1) și (2) și art. 31 alin. (1) din Legea
nr. 359/2004 privind simplificarea formalităților la înregistrarea în registrul comerțului a persoanelor fizice, asociațiilor
familiale și persoanelor juridice, înregistrarea fiscală a acestora, precum și la autorizarea funcționării persoanelor juridice,
excepție ridicată de Societatea Comercială îConsauto“ — S.R.L. din Sighișoara în Dosarul nr. 2.195/2005/CCA al Curții de
Apel Târgu Mureș — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

4

MONITORUL OFICIAL AL ROMÂNIEI, PARTEA I, Nr. 138/14.II.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind avizarea personalului care desfășoară activități profesionale,
cu caracter permanent sau temporar, în punctele de lucru vitale din cadrul instalațiilor nucleare
sau care are acces la informații secrete de stat
În conformitate cu prevederile Legii nr. 111/1996 privind desfășurarea în siguranță a activităților nucleare, republicată,
cu modificările și completările ulterioare, și ale Hotărârii Guvernului nr. 1.627/2003 privind aprobarea Regulamentului de
organizare și funcționare a Comisiei Naționale pentru Controlul Activităților Nucleare, cu modificările ulterioare;
în baza art. 5 din Legea nr. 111/1996, republicată, cu modificările și completările ulterioare,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Normele privind avizarea
personalului care desfășoară activități profesionale, cu
caracter permanent sau temporar, în punctele de lucru
vitale din cadrul instalațiilor nucleare sau care are acces la
informații secrete de stat, prevăzute în anexa care face
parte integrantă din prezentul ordin.

Art. 2. — Prezentul ordin va fi publicat în Monitorul
Oficial al României, Partea I.
Art. 3. — Normele menționate la art. 1 intră în vigoare
în termen de 30 de zile de la data publicării în Monitorul
Oficial al României, Partea I.
Art. 4. — Direcția materiale speciale va duce la
îndeplinire prevederile prezentului ordin.

p. Președintele Comisiei Naționale pentru Controlul Activităților Nucleare,
Lucian Goicea
București, 12 ianuarie 2006.
Nr. 8.
ANEXĂ

NORME
privind avizarea personalului care desfășoară activități profesionale, cu caracter permanent sau temporar,
în punctele de lucru vitale din cadrul instalațiilor nucleare sau care are acces la informații secrete de stat
CAPITOLUL I
Domeniul de aplicare
Art. 1. — Prezentele norme sunt emise în baza
prevederilor art. 5 alin. (1), art. 9 alin. (5) și ale art. 18
alin. (1) lit. a1) din Legea nr. 111/1996 privind desfășurarea
în siguranță a activităților nucleare, republicată, cu
modificările și completările ulterioare.
Art. 2. — Pentru aplicarea prezentelor norme se va ține
seama și de prevederile următoarelor acte normative:
— Legea nr. 182/2002 privind protecția informațiilor
clasificate, publicată în Monitorul Oficial al României, Partea I,
nr. 248 din 12 aprilie 2002, cu modificările ulterioare;
— Hotărârea Guvernului nr. 585/2002 pentru aprobarea
Standardelor naționale de protecție a informațiilor clasificate
în România, publicată în Monitorul Oficial al României,
Partea I, nr. 485 din 5 iulie 2002, cu modificările și
completările ulterioare.
Art. 3. — Prezentele norme cuprind cerințe pentru
personalul care desfășoară activități profesionale, cu
caracter permanent sau temporar, în punctele de lucru
vitale din cadrul instalațiilor nucleare sau care are acces la
informații secrete de stat.
CAPITOLUL II
Definiții
Art. 4. — În prezentele norme următorii termeni se
definesc astfel:
a) autoritatea națională competentă în domeniul nuclear —
autoritatea, stabilită de lege, cu competența legală de a

elibera autorizații, de a efectua controale și de a
reglementa amplasarea, proiectarea, construcția, punerea în
funcțiune, exploatarea sau dezafectarea instalațiilor nucleare
și radiologice;
b) informații secrete de stat — informațiile care privesc
securitatea națională, prin a căror divulgare se pot
prejudicia siguranța națională și apărarea țării;
c) instalație nucleară:
— orice reactor nuclear, cu excepția aceluia cu care
este echipat un mijloc de transport maritim ori aerian spre
a fi folosit ca o sursă de putere, dacă este pentru
propulsie sau în orice alt scop;
— orice uzină care folosește combustibil nuclear pentru
producerea de materiale nucleare, inclusiv orice uzină de
retratare a combustibilului nuclear iradiat;
— orice instalație în care sunt stocate materiale
nucleare, cu excepția depozitărilor în vederea transportului
de materiale nucleare. Instalațiile nucleare aparținând unui
singur operator, care se află pe același amplasament, vor
fi considerate o singură instalație nucleară;
d) organ competent — autoritatea desemnată prin lege,
având responsabilitatea de a elibera avize persoanelor care
desfășoară activități, cu caracter temporar sau permanent,
în punctele de lucru vitale ori care au acces la informații
secrete de stat;
e) punct de lucru vital — o zonă în care se află
materiale nucleare, echipamente, dispozitive sau sisteme
care pot fi vulnerabile la acțiuni de sabotaj sau furt;

MONITORUL OFICIAL AL ROMÂNIEI, PARTEA I, Nr. 138/14.II.2006
f) sabotaj — orice act premeditat îndreptat împotriva
unei instalații nucleare sau unui material nuclear în
folosință, depozitare sau transport, care poate pune în
pericol, direct sau indirect, sănătatea ori siguranța
personalului, populației și mediul înconjurător prin
expunerea la radiații sau eliberarea de substanțe
radioactive;
g) titular de autorizație — persoana juridică care posedă
o autorizație pentru desfășurarea de activități în domeniul
nuclear.
CAPITOLUL III
Dispoziții generale
Art. 5. — Titularul de autorizație este răspunzător pentru
obținerea avizului organului competent potrivit legislației în
vigoare, pentru personalul care desfășoară activități
profesionale, cu caracter permanent sau temporar, în
punctele de lucru vitale din cadrul instalațiilor nucleare.
Art. 6. — Titularul de autorizație este răspunzător pentru
obținerea avizului pentru personalul care are acces la
informații secrete de stat, conform prevederilor legislației în
vigoare.
Art. 7. — Titularul de autorizație trebuie să evalueze și
să întocmească lista cu personalul care are acces în
punctele de lucru vitale din cadrul instalațiilor nucleare și
lista cu punctele de lucru vitale în care acesta urmează să
își desfășoare activitatea cu caracter temporar sau
permanent și să le transmită organului competent potrivit
legislației în vigoare.
Art. 8. — Autoritatea națională competentă în domeniul
nuclear va confirma, la cererea organului competent potrivit
legislației în vigoare, punctele de lucru vitale din cadrul
instalațiilor nucleare declarate de titularul de autorizație.
Art. 9. — Titularul de autorizație trebuie să evalueze și
să întocmească lista cu personalul care are acces la
informații secrete de stat, conform prevederilor legislației în
vigoare.
Art. 10. — Pentru personalul care desfășoară activități
profesionale, cu caracter permanent sau temporar, în

5

punctele de lucru vitale din cadrul instalațiilor nucleare și
pentru personalul operator, de conducere și de pregătire
specifică din centralele nuclearoelectrice, reactoare de
cercetare și din alte instalații nucleare, titularul de
autorizație trebuie să transmită organului competent potrivit
legislației în vigoare solicitarea pentru avizare conform
dispozițiilor legale în domeniu.
Art. 11. — Titularul de autorizație are obligația să
verifice existența avizelor pentru persoanele juridice cu care
urmează să încheie contracte și care urmează să aibă
acces la informații secrete de stat, conform prevederilor
legislației în vigoare.
CAPITOLUL IV
Sancțiuni
Art. 12. — Utilizarea de personal în activități prevăzute
la art. 2 din Legea nr. 111/1996, republicată, cu modificările
și completările ulterioare, care nu are pregătirea necesară,
de personal neverificat sau respins la examenele periodice
ori de personal care nu posedă permisul de exercitare
corespunzător, prevăzut la art. 9 din Legea nr. 111/1996,
republicată, cu modificările și completările ulterioare,
constituie contravenție și se pedepsește cu amendă de la
300 lei (RON) la 10.000 lei (RON).
Art. 13. — Pătrunderea fără drept, în orice mod, într-un
spațiu, într-o încăpere sau zonă delimitată și marcată în
care se desfășoară activitățile prevăzute la art. 2 lit. a) — f)
din Legea nr. 111/1996, republicată, cu modificările și
completările ulterioare, fără consimțământul persoanei care
le folosește, sau refuzul de a le părăsi la cererea acesteia
constituie infracțiune și se pedepsește cu închisoare de la
3 la 5 ani.
CAPITOLUL V
Dispoziții finale
Art. 14. — Prezentele norme intră în vigoare în termen
de 30 de zile de la data publicării în Monitorul Oficial al
României, Partea I.

GUVERNUL ROMÂNIEI
OFICIUL REGISTRULUI NAȚIONAL AL INFORMAȚIILOR SECRETE DE STAT

ORDIN
pentru aprobarea Normelor-cadru privind securitatea fizică a informațiilor UE clasificate
În temeiul art. II din Legea nr. 343/2005 pentru modificarea și completarea Ordonanței de urgență a Guvernului
nr. 153/2002*) privind organizarea și funcționarea Oficiului Registrului Național al Informațiilor Secrete de Stat,
directorul general al Oficiului Registrului Național al Informațiilor Secrete de Stat emite prezentul ordin.
Art. 1. — Se aprobă Normele-cadru privind securitatea
fizică a informațiilor UE clasificate, prevăzute în anexa care
face parte integrantă din prezentul ordin.

Art. 2. — Conținutul normelor-cadru prevăzute la art. 1
va fi revizuit periodic în vederea armonizării
reglementărilor naționale cu normele europene și
euroatlantice în domeniu.

Directorul general al Oficiului Registrului Național al Informațiilor Secrete de Stat,
Marius Petrescu
București, 31 ianuarie 2006.
Nr. 13.
*) Ordonanța de urgență a Guvernului nr. 153/2002 a fost aprobată prin Legea nr. 101/2003.

6

MONITORUL OFICIAL AL ROMÂNIEI, PARTEA I, Nr. 138/14.II.2006
ANEXĂ

NORME-CADRU
privind securitatea fizică a informațiilor UE clasificate
1. Dispoziții generale
Art. 1. — Securitatea fizică reprezintă ansamblul
măsurilor de protecție aplicate incintelor în care sunt
gestionate informații UE clasificate ce trebuie protejate
împotriva accesului neautorizat, deteriorării, distrugerii,
pierderii sau compromiterii.
Art. 2. — În sensul prezentelor norme, termenii și
expresiile utilizate se definesc după cum urmează:
a) container — dulap metalic special destinat păstrării
informațiilor clasificate și protecției împotriva accesului
neautorizat la acestea;
b) forță de securitate — forță specializată alcătuită din
personalul permanent de pază și o forță de intervenție
rapidă;
c) contractant — parte la un contract, care are calitatea
de executant de lucrări sau de prestator de servicii;
d) chei de securitate — combinații ale unui sistem cu
cifru sau chei de la încăperi speciale de securitate ori de
la încuietorile containerelor destinate protecției informațiilor
UE clasificate.
2. Principii de organizare a măsurilor de securitate
fizică
Art. 3. — Măsurile de securitate fizică urmăresc:
a) să prevină pătrunderea neautorizată a persoanelor,
prin efracție sau în alt mod fraudulos, în spațiile protejate;
b) să prevină, să descopere și să împiedice acțiunile
ostile ale personalului neloial, inclusiv cele de spionaj, de
natură să afecteze securitatea informațiilor UE clasificate;
c) să permită accesul la informații UE clasificate
exclusiv persoanelor autorizate, pe baza unei certificări de
securitate corespunzătoare și a aplicării principiului înevoia
de a cunoaște“;
d) să descopere și să combată în mod operativ orice
încălcare a măsurilor de protecție a informațiilor UE
clasificate.
Art. 4. — Amploarea măsurilor de protecție fizică a
informațiilor UE clasificate se stabilește în funcție de:
a) nivelul de clasificare și categoria informațiilor
protejate;
b) volumul informațiilor și natura suportului de stocare a
acestora;
c) modul de păstrare a informațiilor;
d) natura amenințărilor la adresa securității informațiilor
clasificate, determinate de activitățile serviciilor de informații
care au ca țintă UE sau state membre ale acesteia,
precum și de acțiuni de natură teroristă, subversivă, sabotaj
sau de alte activități infracționale.
Art. 5. — (1) Măsurile de protecție fizică trebuie
completate cu măsuri de securitate a personalului, de
securitate a informațiilor și INFOSEC.
(2) Stabilirea celor mai eficiente metode de contracarare
a amenințărilor și de compensare a vulnerabilităților printr-o
combinație a măsurilor protective din domeniile prevăzute la
alin. (1) se realizează printr-un management corespunzător
al riscurilor de securitate.
Art. 6. — Pentru o incintă dată, măsurile de securitate
fizică sunt cuprinse în Planul de securitate fizică.
Art. 7. — Implementarea măsurilor de securitate fizică
se va baza pe principiul îapărării în adâncime“, urmărindu-se
stabilirea:
a) incintei care trebuie protejată;

b) unui dispozitiv exterior de securitate destinat să
delimiteze zona protejată și să descurajeze accesul
neautorizat;
c) unui dispozitiv intermediar de securitate destinat să
descopere tentativele sau accesul neautorizat în zona
protejată și să alerteze forța de securitate;
d) unui dispozitiv interior de securitate destinat să
întârzie acțiunile eventualilor intruși și să ofere suficient
timp pentru ca aceștia să fie reținuți de forța de securitate.
3. Măsuri de securitate fizică
Art. 8. — (1) Informațiile cu nivelul de clasificare UE
CONFIDENTIEL sau superior se gestionează numai în
interiorul unei zone de securitate.
(2) Zona de securitate reprezintă perimetrul delimitat,
amenajat și protejat, special destinat gestionării informațiilor
UE clasificate, care trebuie să corespundă uneia dintre
următoarele categorii:
a) zona de securitate clasa I, organizată astfel încât
intrarea unei persoane într-o asemenea zonă permite
accesul direct la orice informații UE clasificate gestionate
aici, ca urmare a modului specific de păstrare a acestora
(expuse la vedere pe rafturi, afișate pe pereți etc.) și care
presupune:
(i) controlul tuturor intrărilor și ieșirilor;
(ii) un sistem de control al intrării care să permită
accesul doar acelor persoane care au certificarea de
securitate corespunzătoare și sunt special autorizate
să intre într-o asemenea zonă;
(iii) specificarea nivelurilor de clasificare ale informațiilor
UE gestionate aici;
b) zona de securitate clasa II, organizată astfel încât o
persoană prezentă într-o asemenea zonă are acces
exclusiv la informațiile UE clasificate pentru care este
autorizată, ca urmare a modului specific de păstrare a
acestora și care presupune:
(i) controlul tuturor intrărilor și ieșirilor;
(ii) un sistem de control al intrării care să permită
accesul neînsoțit doar acelor persoane care au
certificare de securitate corespunzătoare și sunt
special autorizate să intre într-o asemenea zonă.
Pentru toate celelalte persoane trebuie să existe
reguli de însoțire pentru a se preveni accesul
neautorizat la informații UE clasificate.
Art. 9. — (1) În jurul zonelor de securitate poate fi
stabilită o zonă administrativă. O asemenea zonă implică
un perimetru vizibil delimitat, în cadrul căruia sunt create
condiții pentru controlul persoanelor și al vehiculelor.
(2) Informațiile UE clasificate gestionate în zona
administrativă vor avea cel mult nivelul de clasificare
RESTREINT UE.

Art. 10. — Incintele în care nu se lucrează 24 de ore
din 24 vor fi inspectate imediat după terminarea
programului de lucru, pentru a se verifica dacă protecția
informațiilor clasificate este asigurată în mod corespunzător.
Art. 11. — (1) Pentru eficientizarea sistemelor de pază
și apărare împotriva pătrunderii neautorizate pot fi utilizate
măsuri de securitate fizică specifice (gardul de perimetru,
sisteme de detectare a intruziunilor — SDI, iluminat,
televiziune cu circuit închis — TVCI).
(2) În cazurile în care acest lucru este posibil, zona ce
trebuie protejată va fi delimitată de un gard de perimetru.

MONITORUL OFICIAL AL ROMÂNIEI, PARTEA I, Nr. 138/14.II.2006
(3) Porțile de acces permanent trebuie să ofere cel
puțin același nivel de protecție ca și gardul; celelalte porți
vor fi încuiate și asigurate.
Art. 12. — Iluminatul de securitate va fi realizat astfel
încât să ofere un grad mai mare de detectare a unui
potențial intrus atât direct de către pază, cât și indirect prin
intermediul sistemului TVCI.
Art. 13. — SDI vor fi utilizate pentru a spori nivelul de
securitate oferit de gard sau vor fi folosite în camere și în
clădiri pentru a ajuta sau a substitui personalul de pază.
Art. 14. — TVCI va fi utilizată pentru verificarea
incintelor și a alarmelor SDI.
Art. 15. — Atunci când se folosesc SDI, TVCI sau alte
dispozitive destinate supravegherii și protecției informațiilor
UE clasificate, trebuie să existe o sursă de alimentare de
rezervă.
Art. 16. — (1) Controlul accesului personalului
permanent în zonele de securitate se efectuează de
personal de pază sau prin sisteme electronice, avându-se
în vedere următoarele:
a) accesul fiecărui angajat se realizează prin locuri
anume stabilite, pe baza permisului de acces;
b) permisul de acces nu va specifica în clar identitatea
organizației emitente sau locul în care deținătorul are
acces;
c) permisele de acces care acordă accesul fără escortă
în interiorul zonelor de securitate în care sunt manipulate
sau depozitate informații UE clasificate se emit numai
persoanelor
care
au
certificare
de
securitate
corespunzătoare; cererea pentru acces în zonă trebuie să
fie bine întemeiată și bazată pe principiul înevoia de a
cunoaște“.
(2) La nivelul fiecărei persoane juridice care gestionează
informații UE clasificate se pot stabili reguli suplimentare
proprii privind accesul, cu respectarea prezentelor cerințe
minime.
Art. 17. — Accesul vizitatorilor în zonele de securitate
se realizează conform regulilor proprii aprobate de
conducătorul instituției, ținând cont de certificarea de
securitate și cu aplicarea principiului înevoia de a cunoaște“,
înregistrându-se datele personale ale vizitatorilor, precum și
ora intrării și ieșirii acestora prin punctele de control.
Art. 18. — (1) Pentru accesul angajaților agenților
economici contractanți care efectuează lucrări de
construcții, reparații și întreținere a clădirilor, instalațiilor sau
utilităților în zonele de securitate, conducătorii instituțiilor
beneficiare vor elibera, pe baza actelor de identitate, la
solicitarea reprezentanților autorizați ai agenților în cauză,
documente de acces temporar.
(2) Documentul de acces temporar este valabil doar pe
durata executării lucrărilor și se restituie emitentului la
terminarea acestora.
Art. 19. — Accesul în zonele de securitate al
personalului însărcinat cu păstrarea curățeniei se face
conform regulilor proprii stabilite de conducătorul instituției
beneficiare.
Art. 20. — Accesul personalului care asigură întreținerea
sistemelor de informatică și comunicații (SIC) se va realiza
în conformitate cu prevederile Ordinului dirctorului general
al Oficiului Registrului Național al Informațiilor Secrete de
Stat nr. 488/2003 privind aprobarea Ghidului pentru
elaborarea documentației cu cerințele de securitate (DCS)
pentru sisteme informatice și de comunicații (SIC)—DS1,
publicat în Monitorul Oficial al României, Partea I, nr. 866
din 5 decembrie 2003.

7

Art. 21. — Forța de securitate va fi asigurată de
structuri specializate ale autorităților publice sau de
societăți autorizate de pază și protecție.
Art. 22. — Forța de intervenție rapidă are rolul de a
interveni în situații de urgență și poate fi constituită din
personal propriu sau poate fi asigurată pe bază de
contract.
Art. 23. — Timpul de reacție al forței de intervenție
rapidă se testează periodic și se menționează în Planul de
securitate fizică.
Art. 24. — (1) Sarcinile personalului permanent de
pază, precum și necesitatea și frecvența patrulărilor vor fi
stabilite în funcție de nivelul riscului și de celelalte sisteme
sau echipamente de securitate instalate.
(2) În incintele în care nu se lucrează 24 de ore din
24, intervalul de timp dintre patrulările efectuate în afara
orelor de program nu va depăși două ore.
(3) Personalul de pază va primi instrucțiuni scrise cu
privire la modul de îndeplinire a atribuțiilor specifice în
cadrul instituției respective și va fi înarmat, respectându-se
legislația în vigoare.
(4) Personalul de pază care asigură paza incintelor în
care sunt gestionate informațiile UE clasificate trebuie să
dețină certificare de securitate corespunzătoare informațiilor
gestionate în zona în care poate avea acces pentru
îndeplinirea atribuțiilor ce îi revin.
Art. 25. — Birourile sau zonele în care în mod uzual
se poartă discuții în cadrul cărora sunt vehiculate informații
UE clasificate de nivel CONFIDENTIEL UE sau superior vor fi
protejate împotriva ascultării neautorizate.
Art. 26. — Echipamentele de telecomunicații și
echipamentele electrice sau electronice de birou, de orice
tip, folosite în timpul ședințelor în care se vehiculează
informații clasificate de nivel CONFIDENTIEL UE sau superior,
vor fi verificate de către unități specializate la cererea
structurii/funcționarului de securitate.
Art. 27. — Copiatoarele și faxurile vor funcționa în
încăperile speciale de securitate, la ele având acces doar
persoanele autorizate.
Art. 28. — (1) Informațiile UE clasificate se păstrează
în încăperi speciale de securitate și/sau containere speciale
ori mobilier de birou.
(2) Dispozițiile Ordinului directorului general al Oficiului
Registrului Național al Informațiilor Secrete de Stat
nr. 475/2005 privind aprobarea Cerințelor minime de
securitate fizică pentru încăperile speciale de securitate
destinate protecției informațiilor NATO clasificate și a celor
echivalente, potrivit legii, publicat în Monitorul Oficial al
României, Partea I, nr. 1.035 din 22 noiembrie 2005, se
aplică în mod corespunzător și în privința încăperilor
speciale de securitate destinate protecției informațiilor UE
clasificate.
(3) Containerele speciale se clasifică astfel:
a) clasa A, containere autorizate la nivel național pentru
depozitarea informațiilor TRÈS SECRET UE/UE TOP SECRET în
zone de securitate clasa I sau clasa II;
b) clasa B, containere autorizate la nivel național pentru
depozitarea informațiilor SECRET UE și CONFIDENTIEL UE în
zone de securitate clasa I sau clasa II;
c) clasa C, mobilier de birou adecvat numai pentru
depozitarea informațiilor RESTREINT UE.
Art. 29. — Încuietorile folosite la containerele în care
sunt păstrate informații UE clasificate se împart în 3 grupe,
astfel:
a) grupa A, încuietori autorizate pentru containerele din
clasa A;

8

MONITORUL OFICIAL AL ROMÂNIEI, PARTEA I, Nr. 138/14.II.2006

b) grupa B, încuietori autorizate pentru containerele din
clasa B;
c) grupa C, încuietori pentru mobilierul de birou.
Art. 30. — Prevederile Ordinului directorului general al
Oficiului Registrului Național al Informațiilor Secrete de Stat
nr. 443/2003 privind aprobarea Cerințelor minime pentru
containerele destinate protecției informațiilor clasificate,
pentru mecanismele de închidere, sistemele cu cifru și
încuietorile acestora, publicat în Monitorul Oficial al
României, Partea I, nr. 781 din 6 noiembrie 2003,
completat prin Ordinul directorului general al Oficiului
Registrului Național al Informațiilor Secrete de Stat
nr. 182/2004, publicat în Monitorul Oficial al României,
Partea I, nr. 383 din 30 aprilie 2004, se aplică în mod
corespunzător și în privința containerelor destinate protecției
informațiilor UE clasificate, mecanismelor de închidere,
sistemelor cu cifru și încuietorilor acestora.
Art. 31. — (1) Combinațiile cifrului și cheile de la
containerele și încăperile speciale de securitate trebuie
protejate adecvat pentru a se evita intrarea acestora în
posesia unor persoane neautorizate.
(2) Cheile de la containerele și încăperile de securitate
se păstrează într-o zonă de securitate.
(3) Cheile de rezervă se păstrează de către șeful
structurii/funcționarul de securitate, care trebuie să țină
evidența utilizării acestora. Ele se introduc în unul sau în
mai multe plicuri mate, care se sigilează și se păstrează
într-un container de securitate prevăzut cu încuietoare cu
cifru.
Art. 32. — (1) În cadrul zonelor de securitate pot fi
stabilite zone sigure din punct de vedere tehnic.
(2) Aceste zone vor fi ținute încuiate atunci când nu
sunt ocupate, iar toate cheile vor fi considerate chei de
securitate.
(3) Zonele sigure din punct de vedere tehnic vor fi
inspectate periodic sau în urma unei intrări neautorizate ori
atunci când există suspiciuni privind o intrare neautorizată.
Art. 33. — Pentru echipamentele și mobilierul din
dotarea acestor zone se va păstra un inventar detaliat care
să asigure urmărirea circulației acestora. Orice piesă de
mobilier sau echipament va fi introdusă într-o asemenea
zonă numai după ce a fost atent inspectată de către
personalul de securitate specializat în detectarea
dispozitivelor de ascultare. Ca regulă generală, se va evita

instalarea liniilor de comunicații în zonele securizate din
punct de vedere tehnic.
Art. 34. — Este interzisă folosirea, în zonele sigure din
punct de vedere tehnic, a telefonului mobil și/sau a altor
echipamente care pot fi utilizate pentru înregistrarea și
redarea informațiilor UE clasificate.
Art. 35. — (1) Toate încăperile în care se gestionează
sau în care este posibil accesul la informații UE clasificate
vehiculate prin sisteme informatice și de comunicații (SIC)
trebuie să se afle într-o zonă de securitate.
(2) Toate SIC sau alte medii de gestionare similare
(servere, sisteme de rețea etc.) în care se gestionează
informații UE clasificate se instalează în încăperi speciale
de securitate, în conformitate cu nivelul de clasificare al
informațiilor și cu nevoile specifice de protecție a acestora.
(3) Măsurile de protecție a informațiilor UE clasificate
gestionate în SIC se stabilesc prin proceduri INFOSEC.
Art. 36. — (1) La nivelul persoanelor juridice care
gestionează informații UE clasificate se întocmește Planul
de securitate fizică, ce va cuprinde descrierea tuturor
măsurilor de securitate fizică implementate pentru protecția
acestor informații, structurat astfel:
a) delimitarea, marcarea și configurația zonelor de
securitate;
b) sistemul de pază și apărare;
c) sistemul de avertizare și alarmare;
d) controlul accesului, al cheilor și combinațiilor de cifru;
e) modul de acțiune în situații de urgență;
f) modul de raportare, investigare și evidență a încălcării
măsurilor de securitate;
g) responsabilitățile și modul de implementare a
măsurilor de pregătire și instruire pe linie de securitate
fizică;
h) responsabilitățile și modalitățile de realizare a
verificărilor, inspecțiilor și controalelor sistemului de
securitate;
i) măsuri suplimentare de protecție fizică.
(2) În cazul în care la nivelul persoanei juridice există
un plan de securitate al obiectivului pentru protecția
informațiilor clasificate, elaborat și implementat conform
legislației în vigoare, acesta va fi completat în mod
corespunzător cu măsurile de securitate fizică specifice
pentru protecția informațiilor UE clasificate.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 138/14.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113145]
ISSN 1453—4495

