Anul 174 (XVIII) — Nr. 410

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 mai 2006

SUMAR

Nr.

117.
617.

Pagina
LEGI ȘI DECRETE
— Lege pentru modificarea și completarea Legii
nr. 119/1996 cu privire la actele de stare civilă....
— Decret privind promulgarea Legii pentru
modificarea și completarea Legii nr. 119/1996 cu
privire la actele de stare civilă ................................

Nr.
DECIZII ALE CURȚII CONSTITUȚIONALE

1–2

Decizia nr. 338 din 18 aprilie 2006 referitoare la excepția
de neconstituționalitate a dispozițiilor art. 244 alin. 1
pct. 2 din Codul de procedură civilă ......................

3

630.

— Lege privind rambursarea ratelor de capital
pentru o cotă-parte din creditul acordat de
Guvernul Statelor Unite ale Americii în baza
programului CCC — Legea publică nr. 480/1992,
precum și a altor costuri externe aferente acestei
cote-părți ....................................................................
— Decret pentru promulgarea Legii privind
rambursarea ratelor de capital pentru o cotă-parte
din creditul acordat de Guvernul Statelor Unite ale
Americii în baza programului CCC — Legea
publică nr. 480/1992, precum și a altor costuri
externe aferente acestei cote-părți ..........................

LEGI

3
593.
594.
4

ȘI

4–5

HOTĂRÂRI ALE GUVERNULUI ROMÂNIEI
578.

125.

Pagina

— Hotărâre privind acumularea de către
Administrația Națională a Rezervelor de Stat în
anul 2006, ca stoc de urgență, a cantității de 500
bucăți de construcții ușoare din elemente
modulate pentru cazarea familiilor sinistrate și
acordarea unui ajutor umanitar populației din
județele Călărași și Dolj ...........................................

6–7

— Hotărâre privind acordarea unor ajutoare de
urgență .......................................................................

7–8

— Hotărâre privind acordarea unor ajutoare de
urgență .......................................................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 119/1996 cu privire la actele de stare civilă
Parlamentul României adoptă prezenta lege.
Art. I. — Legea nr. 119/1996 cu privire la actele de
stare civilă, publicată în Monitorul Oficial al României,
Partea I, nr. 282 din 11 noiembrie 1996, cu modificările și
completările ulterioare, se modifică și se completează după
cum urmează:

1. Articolul 22 va avea următorul cuprins:
îArt. 22. — (1) Orice persoană care a găsit un copil ale
cărui date de identificare nu se cunosc este obligată să
anunțe cea mai apropiată unitate de poliție în termen de
24 de ore.

2

MONITORUL OFICIAL AL ROMÂNIEI, PARTEA I, Nr. 410/11.V.2006

(2) Întocmirea actului de naștere al copilului găsit se
face în termen de 30 de zile de la data găsirii acestuia,
de către serviciul public comunitar de evidență a
persoanelor în a cărui rază administrativ-teritorială a fost
găsit copilul, pe baza unui proces-verbal întocmit și semnat
de reprezentantul serviciului public de asistență socială, de
reprezentantul unității de poliție competente și de medic.
(3) În procesul-verbal prevăzut la alin. (2), care se
întocmește în termen de 3 zile de la data găsirii copilului,
trebuie să se menționeze data, locul și împrejurările în
care a fost găsit copilul, sexul și data presupusă a nașterii
acestuia, stabilită de medic.
(4) Obligația de a face demersurile necesare în vederea
înregistrării nașterii copilului revine serviciului public de
asistență socială în a cărui rază administrativ-teritorială a
fost găsit acesta.“
2. Articolul 23 va avea următorul cuprins:
îArt. 23. — (1) Întocmirea actului de naștere în cazul
copilului părăsit de mamă în maternitate se face la
împlinirea termenului de 30 de zile de la întocmirea
procesului-verbal de constatare a părăsirii copilului, semnat
de reprezentantul direcției generale de asistență socială și
protecția copilului, de reprezentantul poliției și de cel al
maternității.
(2) Dacă identitatea mamei nu a fost stabilită în
termenul prevăzut la alin. (1), serviciul public de asistență
socială în a cărui rază administrativ-teritorială a fost găsit
copilul, pe baza documentației transmise de direcția
generală de asistență socială și protecția copilului, are
obligația ca în termen de 5 zile să obțină dispoziția de
stabilire a numelui și prenumelui copilului și să facă
declarația de înregistrare a nașterii la serviciul public
comunitar de evidență a persoanelor.
(3) Întocmirea actului de naștere se face pe baza
procesului-verbal prevăzut la alin. (1), a certificatului
medical constatator al nașterii, a dispoziției de plasament
în regim de urgență, a răspunsului poliției cu privire la
rezultatul verificărilor privind identitatea mamei, a dispoziției
de stabilire a numelui și prenumelui copilului și a
declarației de înregistrare a nașterii.“
3. La articolul 43, după alineatul (3) se introduce un
nou alineat, alineatul (31), cu următorul cuprins:
î(31) Înscrierea sau transmiterea în registrele de stare
civilă române a certificatelor sau a extraselor de stare
civilă eliberate de autoritățile străine, care nu conțin toate
rubricile prevăzute de certificatele de stare civilă române,
se efectuează pe baza documentului original emis de
autoritățile străine și a altor înscrisuri autentice, emise de
autoritățile publice competente române sau, după caz,
străine, care fac dovada datelor ce trebuie înscrise la
rubricile respective, prezentate de solicitant.“
4. Articolul 57 va avea următorul cuprins:
îArt. 57. — (1) Anularea, completarea sau modificarea
actelor de stare civilă și a mențiunilor înscrise pe acestea
se poate face numai în temeiul unei hotărâri judecătorești
definitive și irevocabile.
(2) În cazul anulării, completării și modificării actelor de
stare civilă, sesizarea instanței judecătorești se face de
către persoana interesată, de structurile de stare civilă din

cadrul serviciilor publice comunitare locale sau județene de
evidență a persoanelor ori de către parchet. Cererea se
soluționează de judecătoria în a cărei rază teritorială se
află domiciliul sau sediul acestora, pe baza verificărilor
efectuate de serviciul public comunitar local de evidență a
persoanelor și a concluziilor procurorului.
(3) Soluționarea cererilor de anulare, completare și
modificare a actelor de stare civilă formulate de cetățenii
români cu domiciliul în străinătate și de străini este de
competența Judecătoriei Sectorului 1 al municipiului
București.
(4) Actele de stare civilă reconstituite nu pot fi
completate.“
5. După articolul 57 se introduce un nou articol,
articolul 571, cu următorul cuprins:
îArt. 571. — (1) Rectificarea actelor de stare civilă și a
mențiunilor înscrise pe marginea acestora se face în
temeiul dispoziției primarului unității administrativ-teritoriale
care are în păstrare actul de stare civilă, din oficiu sau la
cererea persoanei interesate.
(2) Cererea de rectificare a actelor de stare civilă și a
mențiunilor înscrise pe acestea, însoțită de actele
doveditoare, se depune la serviciul public comunitar local
de evidență a persoanelor care are în păstrare actul de
stare civilă sau la serviciul public comunitar local de
evidență a personelor de la locul de domiciliu. Cererea se
soluționează în termen de 30 de zile, prin emiterea
dispoziției prevăzute la alin. (1), care se comunică
solicitantului în termen de 10 zile de la data emiterii.
(3) Dispoziția prevăzută la alin. (1) poate fi contestată
la instanța judecătorească în a cărei rază teritorială își are
sediul autoritatea emitentă, în condițiile legii.
(4) Actele de stare civilă reconstituite nu pot fi
rectificate.“
6. Articolul 58 va avea următorul cuprins:
îArt. 58. — Anularea, completarea și modificarea unui
act de stare civilă sau a unei mențiuni înscrise pe acesta,
dispuse prin hotărâre judecătorească definitivă și
irevocabilă, precum și rectificarea unui act de stare civilă
ori a mențiunilor înscrise pe acesta, aprobată prin dispoziție
a primarului, se înscriu numai prin mențiune pe marginea
actului de stare civilă corespunzătoare.“
7. La alineatul (1) al articolului 62, litera o) va avea
următorul cuprins:
îo) nerespectarea termenului prevăzut de lege privind
sesizarea poliției despre găsirea unui copil;“.
8. Articolul 73 se abrogă.
Art. II. — Prezenta lege intră în vigoare la 120 de zile
de la data publicării în Monitorul Oficial al României,
Partea I.
Art. III. — Ministerul Administrației și Internelor
stabilește, potrivit reglementărilor în vigoare, formularele
necesare activității de stare civilă, altele decât cele
prevăzute la art. 59 din Legea nr. 119/1996 cu privire la
actele de stare civilă, cu modificările și completările
ulterioare, și elaborează, în termen de 90 de zile de la
publicarea prezentei legi, metodologia cu privire la
aplicarea unitară a dispozițiilor în materie de stare civilă,
care se aprobă prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 4 mai 2006.
Nr. 117.

MONITORUL OFICIAL AL ROMÂNIEI, PARTEA I, Nr. 410/11.V.2006

3

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 119/1996 cu privire la actele de stare civilă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Legii nr. 119/1996 cu privire la actele de stare civilă și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 3 mai 2006.
Nr. 617.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind rambursarea ratelor de capital pentru o cotă-parte din creditul acordat
de Guvernul Statelor Unite ale Americii în baza programului CCC — Legea publică nr. 480/1992,
precum și a altor costuri externe aferente acestei cote-părți
Parlamentul României adoptă prezenta lege.
Art. 1. — Rambursarea ratelor de capital pentru o cotăparte a creditului, aferentă anilor 2004 și 2005, în valoare
de 830.000 USD, din creditul acordat de Guvernul Statelor
Unite ale Americii în baza programului CCC — Legea
publică nr. 480/1992, în care este inclusă și suma de
16.199,55 USD reprezentând penalizări de la întârzierea
plății privind achitarea dobânzii și a altor costuri externe
aferente anului 2003, se va efectua din fondurile aprobate
cu această destinație Ministerului Economiei și Comerțului
de la bugetul de stat.
Art. 2. — Ministerul Finanțelor Publice va deschide
procedura legală pentru a recupera creanțele respective pe
baza documentației înaintate de Ministerul Economiei și
Comerțului în termen de 30 de zile de la data publicării
prezentei legi în Monitorul Oficial al României, Partea I.

Art. 3. — Ministerul Economiei și Comerțului va urmări
recuperarea contravalorii în lei a obligațiilor financiare
prevăzute la art. 1 de la importatori.
Art. 4. — (1) Titlurile executorii pronunțate în
contradictoriu cu Ministerul Economiei și Comerțului în
litigiile privind recuperarea contravalorii în lei a obligațiilor
financiare prevăzute la art. 1 de la importatori se pun în
executare de către organele de executare ale Ministerului
Finanțelor Publice — Agenția Națională de Administrare
Fiscală, în conformitate cu dispozițiile Ordonanței
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(2) Sumele recuperate potrivit alin. (1) se virează la
bugetul de stat la data recuperării.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 8 mai 2006.
Nr. 125.

4

MONITORUL OFICIAL AL ROMÂNIEI, PARTEA I, Nr. 410/11.V.2006
PREȘEDINTELE ROMÂNIEI

DECRET
pentru promulgarea Legii privind rambursarea ratelor
de capital pentru o cotă-parte din creditul acordat
de Guvernul Statelor Unite ale Americii în baza
programului CCC — Legea publică nr. 480/1992,
precum și a altor costuri externe aferente
acestei cote-părți
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind rambursarea ratelor de
capital pentru o cotă-parte din creditul acordat de Guvernul Statelor Unite
ale Americii în baza programului CCC — Legea publică nr. 480/1992,
precum și a altor costuri externe aferente acestei cote-părți și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 mai 2006.
Nr. 630.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 338
din 18 aprilie 2006

referitoare la excepția de neconstituționalitate a dispozițiilor art. 244 alin. 1 pct. 2
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Mihaela Cîrstea
Doina Suliman

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a dispozițiilor art. 244 alin. 1 pct. 2 din Codul de
procedură civilă, excepție ridicată de Gheorghe Dumitru,
Elena Radu, Paraschiv Macavei, Ivana Petcu, Florica
Andrei și Lăzărica Stoian în Dosarul nr. 6.315/2005 al
Judecătoriei Târgoviște.
La apelul nominal este prezent personal Mihai Gheorghe
Ion, lipsind celelalte părți, față de care procedura de citare
este legal îndeplinită.

Partea prezentă solicită respingerea excepției de
neconstituționalitate, deoarece textul de lege criticat nu
contravine art. 16 alin. (1) și (2) din Constituție.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 19 ianuarie 2006, pronunțată în
Dosarul nr. 6.315/2005, Judecătoria Târgoviște a sesizat
Curtea Constituțională cu excepția de neconstituționalitate
a dispozițiilor art. 244 alin. 1 pct. 2 din Codul de procedură
civilă. Excepția a fost ridicată de către Gheorghe Dumitru,
Elena Radu, Paraschiv Macavei, Ivana Petcu, Florica
Andrei și de intervenienta Lăzărica Stoian într-o cauză civilă
având ca obiect fond funciar.
În motivarea excepției de neconstituționalitate autorii
acesteia consideră, de lege ferenda, că dispozițiile de lege

MONITORUL OFICIAL AL ROMÂNIEI, PARTEA I, Nr. 410/11.V.2006
criticate ar da satisfacție cerințelor prevederilor
constituționale ale art. 16 alin. (1) și (2) dacă îar permite
instanțelor suspendarea de îndată a judecării cauzei, din
momentul contestării înscrisului sau al formulării unei
plângeri penale“. In acest sens, arată că aceasta ar fi
îsingura măsură care pune părțile pe picior de egalitate în
fața legii“, în speță, reclamantul nemaiavând avantajul
invocării unui act fals, în condițiile continuării judecății.
Judecătoria Târgoviște, invocând Decizia Curții
Constituționale nr. 262 din 15 octombrie 2002, apreciază
că excepția de neconstituționalitate nu este întemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit în cauză de
judecătorul-raportor, susținerile părții prezente, concluziile
procurorului, dispozițiile de lege criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, republicată, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 244 alin. 1 pct. 2 din Codul de procedură
civilă, astfel cum au fost modificate prin art. I pct. 33 din
Legea nr. 219/2005 privind aprobarea Ordonanței de

5

urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie
2005, dispoziții potrivit cărora:
îInstanța poate suspenda judecata: [...]
2. când s-a început urmărirea penală pentru o infracțiune
care ar avea o înrâurire hotărâtoare asupra hotărârii ce
urmează să se dea.“
În susținerea neconstituționalității acestui text de lege
autorii excepției invocă încălcarea prevederilor art. 16
alin. (1) și (2) din Constituție, referitoare la egalitatea în
drepturi, deoarece nu permite instanțelor judecătorești
suspendarea de îndată a judecării cauzei, din momentul
contestării înscrisului sau al formulării unei plângeri penale.
Examinând excepția de neconstituționalitate, Curtea
reține că art. 244 alin. 1 pct. 2 din Codul de procedură
civilă reglementează unul dintre cazurile de suspendare
facultativă a judecății, care se întemeiază pe declanșarea
urmăririi penale pentru o infracțiune care ar avea o
înrâurire hotărâtoare asupra hotărârii ce urmează să se
pronunțe.
Potrivit acestui text de lege, instanța poate suspenda
judecarea cauzei, dacă se face dovada că sesizarea
organului de urmărire penală a avut loc pentru o faptă
care ar avea o înrâurire directă asupra soluționării acțiunii
civile pendinte, iar nu și atunci când se prezintă simple
ipoteze, fără să se fi dispus începerea urmăririi penale.
Analizând aspectele înfățișate de autorii excepției,
Curtea observă însă că o aplicare particulară a suspendării
facultative prevăzute de art. 244 alin. 1 pct. 2 din Codul
de procedură civilă este consacrată de art. 183 din același
cod, conform căruia îDacă partea care defaimă înscrisul ca
fals arată pe autorul sau complicele falsului, instanța poate
suspenda judecata pricinii, înaintând înscrisul procurorului
împreună cu procesul-verbal ce se va încheia“.
Așa fiind, Curtea constată că aceste aspecte nu
reprezintă critici de neconstituționalitate, ci privesc aplicarea
legii și completarea acesteia, care nu intră în competența
de soluționare a Curții.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 244 alin. 1 pct. 2 din Codul de
procedură civilă, excepție ridicată de Gheorghe Dumitru, Elena Radu, Paraschiv Macavei, Ivana Petcu, Florica Andrei și
Lăzărica Stoian în Dosarul nr. 6.315/2005 al Judecătoriei Târgoviște.
Definitivă și general obligatorie.
Pronunțată în ședința publică din data de 18 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

6

MONITORUL OFICIAL AL ROMÂNIEI, PARTEA I, Nr. 410/11.V.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acumularea de către Administrația Națională a Rezervelor de Stat în anul 2006,
ca stoc de urgență, a cantității de 500 bucăți de construcții ușoare din elemente modulate
pentru cazarea familiilor sinistrate și acordarea unui ajutor umanitar populației
din județele Călărași și Dolj
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, al art. 11 lit. b) din Legea bugetului de stat pe anul 2006 nr. 379/2005 și al
art. 7 și art. 8 alin. 5 din Legea nr. 82/1992 privind rezervele de stat, republicată, cu modificările și completările
ulterioare,
Guvernul României adoptă prezenta hotărâre.
Art. 1. — (1) Se aprobă acumularea de către
Administrația Națională a Rezervelor de Stat în anul 2006,
ca stoc de urgență, a cantității de 500 bucăți de construcții
ușoare din elementele modulate pentru cazarea familiilor
sinistrate.
(2) Acumularea cantității prevăzute la alin. (1) se va
face în regim de urgență, din țară sau din import,
finanțarea fiind asigurată din Fondul de intervenție la
dispoziția Guvernului, prevăzut în bugetul de stat pe anul
2006, pentru înlăturarea efectelor inundațiilor, prin
suplimentarea bugetului Administrației Naționale a
Rezervelor de Stat pe anul 2006 la titlul 71 îActive
nefinanciare“, articolul 71.02. îStocuri“, alineatul 71.02.01.
îRezerve de stat și de mobilizare“, cu suma de 8.750.000
lei (RON).
(3) Pentru asigurarea fondurilor prevăzute la alin. (2) se
suplimentează Fondul de intervenție la dispoziția Guvernului
cu suma de 3.710 mii lei (RON) din Fondul de rezervă
bugetară la dispoziția Guvernului, prevăzut în bugetul de
stat pe anul 2006.
(4) Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Administrației
Naționale a Rezervelor de Stat pe anul 2006.
(5) Ministerul Transporturilor, Construcțiilor și Turismului
împreună cu Administrația Națională a Rezervelor de Stat
vor elabora caietul de sarcini pentru achiziționarea
produsului prevăzut la alin. (1).
Art. 2. — Se acordă un ajutor umanitar de urgență, cu
titlu gratuit, în limita sumei de 8.750.000 lei (RON)
constând în 500 bucăți de construcții ușoare din elemente
modulate, conform anexei care face parte integrantă din
prezenta hotărâre, pentru cazarea provizorie a persoanelor
sinistrate ale căror case au fost distruse în urma
fenomenelor meteorologice nefavorabile din județele
Călărași și Dolj.
Art. 3. — Administrația Națională a Rezervelor de Stat
va scădea din gestiune la prețurile de înregistrare, prin
debitarea contului 6891 îCheltuieli privind rezerva de stat“
prin creditul contului 304128 îStocuri de urgență de
materiale și ambalaje“, respectiv prin creditul contului 3041
îMateriale rezerve de stat“, cantitatea de 500 bucăți de
construcții ușoare din elemente modulate pentru cazarea
familiilor sinistrate, aprobate a fi scoase din rezervele de
stat, potrivit prezentei hotărâri, pe baza avizelor de
expediție și a proceselor-verbale de predare-primire

semnate de împuterniciții desemnați de instituțiile prefectului
din județele Călărași și Dolj.
Art. 4. — (1) Transportul construcțiilor ușoare din
elemente modulate pentru cazarea familiilor sinistrate până
la locul indicat de instituțiile prefectului din județele Călărași
și Dolj se va efectua în regim de urgență, prin grija
unităților teritoriale din subordinea Administrației Naționale a
Rezervelor de Stat.
(2) Cheltuielile legate de transportul produsului se
suportă de către Administrația Națională a Rezervelor de
Stat, în limita bugetului aprobat.
(3) Distribuirea către populația sinistrată se va face de
către comitetul județean pentru situații de urgență, prin grija
instituțiilor prefectului din județele Călărași și Dolj.
(4) Preluarea locuințelor de către persoanele sinistrate
se face conform listelor întocmite de instituțiile prefectului,
avizate de Ministerul Transporturilor, Construcțiilor și
Turismului, pe bază de proces-verbal de predare-primire, cu
precizarea obligațiilor și îndatoririlor primitorului, întocmit
după modelul contractului-cadru de închiriere pentru
suprafețele cu destinația de locuință, prevăzut în anexa
nr. 8 la Hotărârea Guvernului nr. 1.275/2000 privind
aprobarea Normelor metodologice pentru punerea în
aplicare a prevederilor Legii locuinței nr. 114/1996, cu
modificările ulterioare, pe termen de un an calendaristic,
dar nu mai puțin decât perioada necesară rezolvării situației
locative definitive a sinistratului beneficiar de locuință
provizorie.
(5) Schimbarea, sub orice formă, a destinației,
deteriorarea, distrugerea sau modificarea constructivă a
construcțiilor ușoare din elemente modulate acordate ca
ajutor umanitar din rezervele de stat este interzisă și atrage
răspunderea civilă, administrativă, disciplinară sau penală,
după caz.
Art. 5. — (1) Instituțiile prefectului din județele Călărași
și Dolj vor justifica distribuirea produsului scos din rezervele
de stat în condițiile prezentei hotărâri, conform prevederilor
art. 7 din Hotărârea Guvernului nr. 371/1993 privind
acordarea, în primă intervenție, a ajutoarelor umanitare
populației sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediile instituțiilor prefectului din județele
Călărași și Dolj în vederea punerii lor la dispoziție
organelor de control abilitate.
Art. 6. — Autoritățile administrației publice locale din
județele Călărași și Dolj vor asigura pentru fiecare zonă
sinistrată:

MONITORUL OFICIAL AL ROMÂNIEI, PARTEA I, Nr. 410/11.V.2006
a) locațiile pentru amplasarea construcțiilor ușoare din
elemente modulate pentru cazarea familiilor sinistrate, altele
decât cele unde urmează să se reconstruiască locuințele
distruse;
b) energia electrică necesară iluminatului și, după caz,
încălzirii din sursă electrică;
c) grupuri sanitare și surse de apă potabilă.
Art. 7. — (1) Pe măsura finalizării reconstrucției
locuințelor, instituțiile prefectului din județele Călărași și Dolj

7

vor prelua de la populație construcțiile ușoare din elemente
modulate, acordate în condițiile prezentei hotărâri.
(2) Preluarea se va face pe bază de proces-verbal de
predare-primire, cu constatarea stării constructiv-funcționale
și aplicarea măsurilor, după caz.
(3) Construcțiile ușoare din elemente modulate astfel
preluate vor fi transmise, în condițiile legii, inspectoratelor
județene pentru situații de urgență, care vor asigura
demontarea și conservarea acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
Președintele Administrației Naționale a Rezervelor de Stat,
Sorin Vicol

București, 3 mai 2006.
Nr. 578.

ANEXĂ

REPARTIZAREA

pe județe a construcțiilor ușoare din elemente modulate pentru cazarea
familiilor sinistrate, acordate ca ajutor umanitar din rezervele de stat
Nr.
crt.

Județul

Cantitatea

0

1

2

1.
2.

Călărași
Dolj

30
470

TOTAL:

500

GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Articol unic. — (1) Se aprobă acordarea de
ajutoare de urgență în limita sumei de 15.000 lei
(RON), din creditele bugetare aprobate cu această
destinație în bugetul Ministerului Muncii, Solidarității

Sociale și Familiei pe anul 2006, familiei din județul
Hunedoara al cărei membru a decedat în accidentul
minier produs la Exploatarea Minieră Lupeni din
județul Hunedoara.

8

MONITORUL OFICIAL AL ROMÂNIEI, PARTEA I, Nr. 410/11.V.2006

(2) Ajutoarele de urgență prevăzute la alin. (1) se
acordă după cum urmează:
a) 14.000 lei (RON) pentru soția persoanei decedate;
b) 1.000 lei (RON) pentru copilul minor al persoanei decedate.

(3) Datele de identificare ale persoanelor prevăzute la
alin. (2) lit. a) și b) sunt prevăzute în anexa care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 10 mai 2006.
Nr. 593.

ANEXĂ

DATELE

de identificare ale persoanelor care beneficiază de ajutoare de urgență
Nr.
crt.

Numele și
prenumele

1. Boca Ana
2. Boca Alexandru
Marian

Adresa

Lupeni, Bd. Păcii
bl. 31, ap. 49,
județul Hunedoara
Lupeni Bd. Păcii
bl. 31, ap. 49,
județul Hunedoara

Gradul de rudenie al
persoanei beneficiare

Persoana care
va ridica ajutorul

soția persoanei
decedate

Boca Ana

fiul persoanei
decedate
(Data nașterii
copilului minor
este 13 august
1990)

Boca Ana —
soția persoanei
decedate

Adresa persoanei
care va ridica ajutorul

Lupeni, Bd. Păcii bl. 31,
ap. 49, județul Hunedoara
Lupeni, Bd. Păcii bl. 31,
ap. 49, județul Hunedoara

GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea unor ajutoare de
urgență în cuantum de 150 lei (RON) pentru fiecare
persoană din familiile care au fost strămutate din propriile
locuințe în urma alunecărilor de teren care s-au produs în
luna mai 2006 în comuna Roșia de Amaradia, județul Gorj.
Art. 2. — (1) Sumele acordate cu titlu de ajutoare de
urgență, potrivit prevederilor prezentei hotărâri, se stabilesc
prin anchete sociale efectuate de Direcția de Muncă,
Solidaritate Socială și Familie a Județului Gorj.

(2) Ajutoarele prevăzute la art. 1 se suportă din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe anul
2006.
Art. 3. — Ajutoarele de urgență se acordă în baza
aprobării ministrului muncii, solidarității sociale și familiei, pe
măsură ce sunt primite anchetele sociale efectuate de către
Direcția de Muncă, Solidaritate Socială și Familie a
Județului Gorj.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu

București, 10 mai 2006.
Nr. 594.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 410/11.V.2006 conține 8 pagini.

Prețul: 0,60 lei noi/6.000 lei vechi

&JUYDGY|115866]
ISSN 1453—4495

