Anul 174 (XVIII) — Nr. 51

PARTEA

I

LEGI, DECRETE, HOTĂRÂRI ȘI ALTE ACTE

Joi, 19 ianuarie 2006

SUMAR

Nr.

Pagina
DECIZII ALE CURȚII CONSTITUȚIONALE

protecție specială a copilului lipsit temporar sau
definitiv de ocrotirea părinților săi ...........................
52. — Hotărâre privind acordarea unor ajutoare de
urgență ......................................................................

Decizia nr. 616 din 17 noiembrie 2005 referitoare la
excepția de neconstituționalitate a prevederilor
art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului
de procedură civilă ...................................................

2–3

Decizia nr. 651 din 29 noiembrie 2005 referitoare la
excepția de neconstituționalitate a dispozițiilor
art. 58 teza a doua din Legea nr. 64/1995 privind
procedura reorganizării judiciare și a falimentului ....

3–4

HOTĂRÂRI ALE GUVERNULUI ROMÂNIEI
31. — Hotărâre pentru modificarea art. 27 alin. (1) și
(2) din Hotărârea Guvernului nr. 1.440/2004
privind condițiile și procedura de licențiere și de
inspecție a serviciilor de prevenire a separării
copilului de familia sa, precum și a celor de

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
53/2005. — Ordin al președintelui Autorității Naționale
de Reglementare în Domeniul Energiei privind
modificarea și completarea Ordinului președintelui
Autorității Naționale de Reglementare în Domeniul
Energiei nr. 21/2005 pentru aprobarea Procedurii
privind schimbarea furnizorului de energie electrică
1.281/2005/1.121/2006. — Ordin al ministrului mediului și
gospodăririi apelor și al ministrului administrației și
internelor privind stabilirea modalităților de
identificare a containerelor pentru diferite tipuri de
materiale în scopul aplicării colectării selective .....

Pagina
5
5–7

7

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 51/19.I.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 616
din 17 noiembrie 2005

referitoare la excepția de neconstituționalitate a prevederilor art. II alin. (2) și (3)
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. II alin. (2) și (3) din Ordonanța de
urgență a Guvernului nr. 65/2004 pentru modificarea
Codului de procedură civilă, excepție ridicată de Nicolae
Bălăgel în Dosarul nr. 105/R/2005 al Curții de Apel
Brașov — Secția civilă.
La apelul nominal este prezent autorul excepției, lipsind
celelalte părți, față de care procedura de citare a fost legal
îndeplinită.
Partea prezentă solicită admiterea excepției pentru
aceleași motive pe care le-a invocat în notele scrise
depuse la dosar.
Reprezentantul Ministerului Public pune concluzii de
respingere a excepției ca nefondată.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
nr. 105/R/2005, Curtea de Apel Brașov — Secția civilă a
sesizat Curtea Constituțională cu excepția de
neconstituționalitate a prevederilor art. II alin. (2) și (3) din
Ordonanța de urgență a Guvernului nr. 65/2004 pentru
modificarea Codului de procedură civilă. Excepția a fost
ridicată de Nicolae Bălăgel cu ocazia soluționării recursului
declarat împotriva unei decizii civile pronunțate de aceeași
curte de apel.
În motivarea excepției de neconstituționalitate, autorul
acesteia susține, în esență, că, după modificările introduse
în Codul de procedură civilă prin Ordonanța de urgență a
Guvernului nr. 65/2004, în materia competenței de
soluționare a apelului și recursului, aceeași instanță, după
ce a soluționat calea de atac a apelului, a devenit
competentă să soluționeze și recursul în aceeași cauză,
ceea ce contravine dispozițiilor art. 15 alin. (2), art. 21
alin. (3), art. 126 alin. (2) și art. 129 din Constituție. În
opinia autorului excepției, instanța competentă să judece
recursul, ca o cale extraordinară de atac, este Înalta Curte
de Casație și Justiție. De asemenea, mai susține autorul
excepției că printr-o ordonanță de urgență nu poate fi
modificat Codul de procedură civilă, care este o lege
organică.
Instanța de judecată apreciază că excepția de
neconstituționalitate nu este întemeiată și propune
respingerea acesteia.

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția este neîntemeiată.
Avocatul Poporului consideră că prevederile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, prevederile legale criticate, raportate
la dispozițiile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului de
procedură civilă, publicată în Monitorul Oficial al României,
Partea I, nr. 840 din 14 septembrie 2004, ordonanță
aprobată cu modificări prin Legea nr. 493/2004, publicată
în Monitorul Oficial al României, Partea I, nr. 1.071 din
18 noiembrie 2004.
Textele de lege criticate au următoarea redactare:
î(2) Căile de atac se judecă de instanțele competente,
potrivit prezentei ordonanțe de urgență.
(3) În cazurile prevăzute la alin. (2), apelurile aflate pe rolul
curților de apel la data intrării în vigoare a legii de aprobare a
prezentei ordonanțe de urgență se trimit la tribunale, iar
recursurile aflate pe rolul Înaltei Curți de Casație și Justiție se
trimit la curțile de apel. Trimiterea dosarelor se va face prin
declinarea competenței, prin încheiere irevocabilă, dată în
camera de consiliu, fără citarea părților.“
Textele constituționale considerate a fi încălcate sunt cele
ale art. 15 alin. (2), privind neretroactivitatea legii, ale art. 21
alin. (3), referitor la accesul liber la justiție, ale art. 73
alin. (3), privind domeniul de reglementare al legii organice,
ale art. 126 alin. (2), cu privire la instanțele judecătorești, și
ale art. 129, referitor la folosirea căilor de atac.
Examinând excepția de neconstituționalitate, Curtea
reține că prevederile legale criticate reglementează
modificarea competenței de soluționare a căilor de atac,
prevăzând trimiterea la tribunale, pe cale administrativă, a
apelurilor aflate pe rolul curților de apel la data intrării în
vigoare a legii de aprobare a ordonanței de urgență

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/19.I.2006
criticate, respectiv trimiterea la curțile de apel a recursurilor
aflate, la același moment, pe rolul Înaltei Curți de Casație
și Justiție. Stabilirea, prin prevederile criticate, a unor noi
reguli de competență a instanțelor judecătorești a fost
determinată de necesitatea deblocării activității de
soluționare a căilor de atac, pentru a asigura soluționarea
acestora în termenul rezonabil impus de art. 21 alin. (3)
din Constituție.
Soluția criticată de autorii excepției a mai fost de altfel
examinată, în esență, de Curtea Constituțională, care a
statuat, prin Decizia nr. 361 din 5 iulie 2005, publicată în
Monitorul Oficial al României, Partea I, nr. 761 din
22 august 2005, că îdispozițiile legale criticate constituie
norme de procedură, iar potrivit prevederilor art. 126
alin. (2) și art. 129 din Legea fundamentală, este la

3

latitudinea legiuitorului reglementarea competenței, a
procedurii și a căilor de atac“.
Întrucât nu au intervenit elemente noi de natură să
determine reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.
În ce privește critica autorului excepției potrivit căreia
Codul de procedură civilă fiind o lege organică trebuie
modificat tot printr-o lege organică, Curtea constată, de
asemenea, că este neîntemeiată. În jurisprudența Curții
Constituționale s-a stabilit că dispozițiile privind procedura
de judecată și cele privind competența instanțelor
judecătorești nu sunt de domeniul legilor organice, nefiind
prevăzute ca atare nici de dispozițiile art. 73 alin. (3), nici
de cele ale art. 126 alin. (2) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului de procedură civilă, excepție ridicată de Nicolae Bălăgel în Dosarul
nr. 105/R/2005 al Curții de Apel Brașov — Secția civilă.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 651
din 29 noiembrie 2005

referitoare la excepția de neconstituționalitate a dispozițiilor art. 58 teza a doua
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 58 teza a doua din Legea nr. 64/1995
privind procedura reorganizării judiciare și a falimentului,
excepție ridicată de Constantin Daniel Arhire în Dosarul
nr. 1.848/2005 al Judecătoriei Tulcea.
La apelul nominal răspunde consilierul juridic Stelea
Liviu Marian pentru Banca Populară Română — Cooperativa

de credit, prin lichidator judiciar Societatea Comercială
REAL Reorganizare, Administrare, Lichidare — S.R.L.
București — Agenția Tulcea, cu delegație depusă în
ședință, lipsă fiind celelalte părți, față de care procedura de
citare a fost legal îndeplinită.
Cauza fiind în stare de judecată, consilierul juridic al
Băncii Populare Române — Cooperativa de credit, prin
lichidator judiciar Societatea comercială REAL Reorganizare,
Administrare, Lichidare — S.R.L. București — Agenția
Tulcea, solicită respingerea excepției ca fiind inadmisibilă,
având în vedere Decizia Curții Constituționale nr. 242/2005,
iar pe fond arată că excepția este neîntemeiată, depunând
și concluzii scrise în acest sens.
Reprezentantul Ministerului Public solicită respingerea
excepției de neconstituționalitate ca fiind neîntemeiată,
întrucât legiuitorul, ținând seama de situația specială a
lichidatorului, a înțeles să îi acorde scutiri de la plata
taxelor de timbru.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 51/19.I.2006
C U R T E A,

având în vedere actele și lucrările dosarului, constată
următoarele:
Prin Încheierea din 1 septembrie 2005, pronunțată în
Dosarul nr. 1.848/2005, Judecătoria Tulcea a sesizat
Curtea Constituțională cu excepția de neconstituționalitate
a dispozițiilor art. 58 teza a doua din Legea nr. 64/1995
privind procedura reorganizării judiciare și a falimentului.
Excepția a fost ridicată de Constantin Daniel Arhire într-o
cauză având ca obiect soluționarea cererii pentru pretenții
comerciale, introdusă de lichidatorul judiciar.
În motivarea excepției de neconstituționalitate autorul
acesteia susține că textul de lege criticat încalcă principiul
egalității în drepturi, precum și îndatorirea constituțională a
cetățenilor de a contribui prin impozite și taxe la cheltuielile
publice, prin aceea că instituie un regim de favoare pentru
lichidatorul judiciar, scutindu-l pe acesta de plata taxelor
judiciare de timbru pentru toate cererile și acțiunile pe care
le-ar putea introduce la instanțele judecătorești.
Judecătoria Tulcea opinează în sensul că dispozițiile
legale criticate sunt constituționale, întrucât instituirea de
către legiuitor a unor excepții de la regula plății taxelor de
timbru nu constituie o discriminare sau o atingere adusă
principiilor constituționale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată, întrucât dispozițiile legale criticate nu creează
discriminări între cetățeni pe criteriile prevăzute de art. 4
din Constituție, invocând în acest sens jurisprudența Curții
Constituționale și a Curții Europene a Drepturilor Omului.
Avocatul Poporului consideră că dispozițiile legale
criticate sunt constituționale, întrucât instituirea de către
legiuitor a unor scutiri de taxe de timbru pentru anumite
categorii de cereri și acțiuni nu constituie nici o
discriminare.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 58 teza a doua din Legea nr. 64/1995
privind procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004, potrivit cărora îToate
acțiunile și cererile introduse de lichidatorul judiciar sunt scutite
de plata taxei de timbru“.
Autorul excepției consideră că dispozițiile legale criticate
contravin prevederilor constituționale ale art. 16 alin. (1) —
îEgalitatea în drepturi“ și ale art. 56 — îContribuții financiare“.
Analizând excepția de neconstituționalitate ridicată,
Curtea reține că, potrivit prevederilor art. 139 alin. (1) din
Constituție, îImpozitele, taxele și orice alte venituri ale
bugetului de stat și ale bugetului asigurărilor sociale de stat se
stabilesc numai prin lege“. Astfel, legiuitorul, având
competența exclusivă în stabilirea impozitelor, taxelor și a
oricăror alte venituri ale bugetului de stat și ale bugetului
asigurărilor sociale de stat, este în drept să determine
veniturile supuse impozitării, categoriile de persoane fizice
și juridice care au calitatea de contribuabili sau/și serviciile
publice condiționate de plata unor taxe de beneficiari, cum
sunt și taxele de timbru. În virtutea aceleiași competențe,
legiuitorul poate stabili și excepții, constând în scutirea unor
servicii publice sau a anumitor categorii de persoane de la
obligația plății taxelor, iar instituirea unor asemenea excepții
nu este contrară prevederilor constituționale dacă a fost
făcută în considerarea unor situații deosebite, păstrându-se
tratamentul juridic egal pentru situații identice.
În cadrul procedurii falimentului, lichidatorul judiciar are
o poziție și o situație deosebită față de toate părțile și față
de toți ceilalți participanți la procedură, el nefiind parte în
proces, ci participant la procedură, cu rol și atribuții
determinate de lege. Acesta nu acționează în interes
personal, ci în interesul bunei desfășurări a întregii
proceduri, în interesul debitorului insolvabil, pentru
reîntregirea patrimoniului acestuia, cât și în interesul
creditorilor, pentru ca aceștia să își poată valorifica
creanțele în cât mai mare măsură și cât mai operativ. Prin
urmare, nu poate fi vorba despre un tratament juridic egal,
având în vedere situațiile obiectiv diferite în care se găsesc
lichidatorul judiciar, pe de-o parte, și părțile din cadrul
procedurii, pe de altă parte.
Având în vedere acestea, Curtea constată că dispozițiile
legale criticate nu contravin principiului egalității în fața
legii, consacrat constituțional de art. 16 alin. (1), și nici
obligației cetățenilor de a contribui la impozite și taxe,
prevăzută de art. 56 alin. (1) din Constituție.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 58 teza a doua din Legea nr. 64/1995 privind
procedura reorganizării judiciare și a falimentului, excepție ridicată de Constantin Daniel Arhire în Dosarul nr. 1.848/2005
al Judecătoriei Tulcea.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Ioana Marilena Chiorean

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/19.I.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru modificarea art. 27 alin. (1) și (2) din Hotărârea Guvernului nr. 1.440/2004
privind condițiile și procedura de licențiere și de inspecție a serviciilor de prevenire
a separării copilului de familia sa, precum și a celor de protecție specială
a copilului lipsit temporar sau definitiv de ocrotirea părinților săi
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatele (1) și (2) ale articolului 27
din Hotărârea Guvernului nr. 1.440/2004 privind condițiile și
procedura de licențiere și de inspecție a serviciilor de
prevenire a separării copilului de familia sa, precum și a
celor de protecție specială a copilului lipsit temporar sau
definitiv de ocrotirea părinților săi, publicată în Monitorul
Oficial al României, Partea I, nr. 873 din 24 septembrie
2004, se modifică și vor avea următorul cuprins:
îArt. 27. — (1) Serviciile de prevenire a separării
copilului de familia sa, precum și serviciile destinate

protecției speciale a copilului lipsit temporar sau definitiv de
ocrotirea părinților săi, existente la data intrării în vigoare a
prezentei hotărâri și care aparțin autorităților publice sau
organismelor private, se consideră licențiate provizoriu
pentru o perioadă de 24 de luni.
(2) În termen de 24 de luni de la data intrării în vigoare
a prezentei hotărâri, Autoritatea are obligația de a efectua
o inspecție a tuturor serviciilor prevăzute la alin. (1).“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Autoritatea Națională pentru Protecția Drepturilor Copilului
Bogdan Adrian Panait,
secretar de stat
p. Ministrul administrației și internelor,
Paul Victor Dobre,
secretar de stat

București, 12 ianuarie 2006.
Nr. 31.

GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul prevederilor art. 108 din Constituția României, republicată, și ale art. 28 alin. (1) din Legea
nr. 416/2001 privind venitul minim garantat, cu modificările și completările ulterioare,
Guvernul României adoptă prezenta hotărâre.
Articol unic. — (1) Se aprobă acordarea de ajutoare de
urgență în limita sumei de 170.000 lei (RON), din creditele
bugetare aprobate cu această destinație în bugetul Ministerului
Muncii, Solidarității Sociale și Familiei pe anul 2006, familiilor
din județul Caraș-Severin ai căror membri au decedat sau au
fost răniți în accidentul minier produs la Exploatarea Minieră
Anina — Abatajul 686 din județul Caraș-Severin.
(2) Ajutoarele de urgență prevăzute la alin. (1) se
acordă după cum urmează:
a) câte 14.000 lei (RON) pentru fiecare dintre familiile
persoanelor decedate;

b) câte 7.000 lei (RON) pentru fiecare dintre familiile
persoanelor grav rănite și spitalizate;
c) câte 3.500 lei (RON) pentru persoanele implicate în
accident și accidentate ușor;
d) câte 1.000 lei (RON) pentru fiecare dintre copiii în vârstă
de până la 18 ani ai persoanelor prevăzute la lit. a)—c).
(3) Ajutoarele de urgență prevăzute la alin. (2) se
acordă persoanelor prevăzute în anexa care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 19 ianuarie 2006.
Nr. 52.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 51/19.I.2006
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 51/19.I.2006

ACTE
ALE

ALE

ORGANELOR

ADMINISTRAȚIEI

DE

7

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea și completarea Ordinului președintelui Autorității Naționale de Reglementare
în Domeniul Energiei nr. 21/2005 pentru aprobarea Procedurii privind schimbarea furnizorului
de energie electrică
În temeiul art. 2 lit. c), al art. 9 alin. (6) și (7) și al art. 11 alin. (1) și alin. (2) lit. a) și i) din Legea energiei
electrice nr. 318/2003,
în vederea alinierii cu prevederile Ordinului președintelui Autorității Naționale de Reglementare în Domeniul
Energiei nr. 36/2005 privind cadrul de funcționare al pieței angro de energie electrică,
având în vedere Referatul de aprobare întocmit de Departamentul funcționare și dezvoltare piață de energie și
Procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 21 decembrie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Procedura privind schimbarea furnizorului de
energie electrică, aprobată prin Ordinul președintelui
Autorității Naționale de Reglementare în Domeniul Energiei
nr. 21 din 1 iunie 2005, publicat în Monitorul Oficial al
României, Partea I, nr. 496 din 13 iunie 2005, se modifică
și se completează conform anexei*) care face parte
integrantă din prezentul ordin.
Art. 2. — Consumatorii eligibili, furnizorii de energie
electrică, operatorii de distribuție și Compania Națională

îTranselectrica“ — S.A. vor duce la îndeplinire prevederile
prezentului ordin.
Art. 3. — Departamentele și direcțiile de specialitate din
cadrul Autorității Naționale de Reglementare în Domeniul
Energiei vor urmări respectarea prevederilor prezentului
ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 21 decembrie 2005.
Nr. 53.
*) Anexa se publică în format electronic pe pagina web a Autorității Naționale de Reglementare în Domeniul Energiei (www.anre.ro), la
secțiunea Metodologii.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 51/19.I.2006

MINISTERUL MEDIULUI ȘI GOSPODĂRIRII APELOR
Nr. 1.281 din 16 decembrie 2005

MINISTERUL ADMINISTRAȚIEI ȘI INTERNELOR
Nr. 1.121 din 5 ianuarie 2006

ORDIN
privind stabilirea modalităților de identificare a containerelor pentru diferite tipuri de materiale
în scopul aplicării colectării selective
În baza prevederilor art. 19 alin. (3) din Hotărârea Guvernului nr. 621/2005 privind gestionarea ambalajelor și a
deșeurilor de ambalaje,
în temeiul art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
în temeiul Ordonanței de urgență Guvernului nr. 63/2003 privind organizarea și funcționarea Ministerului
Administrației și Internelor, aprobată cu modificări și completări prin Legea nr. 604/2003, cu modificările și completările
ulterioare,
ministrul mediului și gospodăririi apelor și ministrul administrației și internelor emit prezentul ordin.
Art. 1. — Pentru aplicarea unitară la nivel național a
colectării selective, containerele și recipientele folosite în
cadrul serviciilor publice de salubrizare pentru colectarea
separată a diferitelor tipuri de materiale se inscripționează
cu denumirea materialului/materialelor pentru care sunt
destinate și sunt:
a) fabricate în culoarea prevăzută în anexă pentru
respectivul tip de material; sau
b) marcate în culoarea prevăzută în anexă pentru
respectivul tip de material, prin vopsire, prin aplicare de
folie adezivă sau prin alt procedeu similar, pe minimum
20% din suprafața totală vizibilă.

Art. 2. — Inscripționarea și aplicarea marcajului colorat
trebuie să fie durabile și vizibile, astfel încât să se asigure
identificarea destinației containerelor și recipientelor de
colectare selectivă.
Art. 3. — Prevederile prezentului ordin se aplică și în
cazul containerelor din spațiile special amenajate de către
autoritățile administrației publice locale, destinate colectării
separate a diferitelor tipuri de materiale conținute în
deșeurile de ambalaje.
Art. 4. — Anexa face parte integrantă din prezentul
ordin.
Art. 5 — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu

Ministrul administrației și internelor,
Vasile Blaga
ANEXĂ
CULORILE

pentru identificarea containerelor și recipientelor destinate colectării separate a diferitelor tipuri de materiale conținute
în deșeurile municipale și asimilabile celor municipale
Tipul de deșeu

Deșeuri
nerecuperabile/
nereciclabile

Deșeuri
compostabile/
biodegradabile

Hârtie/carton

Sticlă albă/colorată

Metal și plastic

Deșeuri periculoase

Negru/gri

Culoare

Maro

Albastru

Alb/verde

Galben

Roșu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 51/19.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071551]
ISSN 1453—4495

PDF compression, OCR, web-optimization with CVISION's PdfCompressor

