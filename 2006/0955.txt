Anul 174 (XVIII) — Nr. 955

PARTEA

I

Marți, 28 noiembrie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

LEGI ȘI DECRETE
441. — Lege pentru modificarea și completarea Legii
nr. 31/1990 privind societățile comerciale,
republicată, și a Legii nr. 26/1990 privind registrul
comerțului, republicată .............................................
1.326. — Decret privind promulgarea Legii pentru
modificarea și completarea Legii nr. 31/1990
privind societățile comerciale, republicată, și a
Legii nr. 26/1990 privind registrul comerțului,
republicată..................................................................

LEGI

Nr.

Pagina
HOTĂRÂRI ALE GUVERNULUI ROMÂNIEI

1.644. —
1–25

Hotărâre

pentru

aprobarea

Normelor

metodologice de aplicare a Ordonanței de urgență
a Guvernului nr. 59/2006 privind asigurarea de la
bugetul de stat a cofinanțării publice nerambursabile
pentru

25

ȘI

proiectele

de

investiții

din

cadrul

Programului SAPARD ...............................................

26–32

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 31/1990 privind societățile comerciale, republicată,
și a Legii nr. 26/1990 privind registrul comerțului, republicată
Parlamentul României adoptă prezenta lege.
Art. I. — Legea nr. 31/1990 privind societățile
comerciale, republicată în Monitorul Oficial al României,
Partea I, nr. 1.066 din 17 noiembrie 2004, cu modificările
și completările ulterioare, se modifică și se completează
după cum urmează:
1. La articolul 6, alineatul (2) va avea următorul cuprins:
î(2) Nu pot fi fondatori persoanele care, potrivit legii,
sunt incapabile sau care au fost condamnate pentru
gestiune frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau luare

de mită, precum și pentru infracțiunile prevăzute la
art. 143—145 din Legea nr. 85/2006 privind procedura
insolvenței sau pentru cele prevăzute de prezenta lege.“
2. La articolul 7, literele a), b), d) și e) vor avea
următorul cuprins:
îa) datele de identificare a asociaților; la societatea în
comandită simplă se vor arăta și asociații comanditați;
b) forma, denumirea și sediul social;
..............................................................................................

2

MONITORUL OFICIAL AL ROMÂNIEI, PARTEA I, Nr. 955/28.XI.2006

d) capitalul social, cu menționarea aportului fiecărui
asociat, în numerar sau în natură, valoarea aportului în
natură și modul evaluării. La societățile cu răspundere
limitată se vor preciza numărul și valoarea nominală a
părților sociale, precum și numărul părților sociale atribuite
fiecărui asociat pentru aportul său;
e) asociații care reprezintă și administrează societatea
sau administratorii neasociați, datele lor de identificare,
puterile ce li s-au conferit și dacă ei urmează să le
exercite împreună sau separat;“.
3. La articolul 7, după litera e) se introduce o nouă
literă, litera e1), cu următorul cuprins:
îe1) în cazul societăților cu răspundere limitată, dacă au
fost desemnați cenzorii sau auditorul financiar, datele
acestora de identificare;“.
4. La articolul 8, literele a), b), d)—i), m), n) și o) vor
avea următorul cuprins:
îa) datele de identificare a fondatorilor; la societatea în
comandită pe acțiuni vor fi menționați și asociații
comanditați;
b) forma, denumirea și sediul social;
.............................................................................................
d) capitalul social subscris și cel vărsat și, în cazul în
care societatea are un capital autorizat, cuantumul
acestuia;
e) natura și valoarea bunurilor constituite ca aport în
natură, numărul de acțiuni acordate pentru acestea și
numele sau, după caz, denumirea persoanei care le-a
adus ca aport;
f) numărul și valoarea nominală a acțiunilor, cu
specificarea dacă sunt nominative sau la purtător;
g) datele de identificare a primilor membri ai consiliului
de administrație, respectiv a primilor membri ai consiliului
de supraveghere;
h) datele de identificare a primilor cenzori sau a
primului auditor financiar;
i) clauze privind conducerea, administrarea, funcționarea
și controlul gestiunii societății de către organele statutare,
numărul membrilor consiliului de administrație sau modul
de stabilire a acestui număr;
.............................................................................................
m) orice avantaj special acordat, în momentul înființării
societății sau până în momentul în care societatea este
autorizată să își înceapă activitatea, oricărei persoane care
a participat la constituirea societății ori la tranzacții
conducând la acordarea autorizației în cauză, precum și
identitatea beneficiarilor unor astfel de avantaje;
n) numărul acțiunilor comanditarilor în societatea în
comandită pe acțiuni;
o) cuantumul total sau cel puțin estimativ al tuturor
cheltuielilor pentru constituire;“.
5. La articolul 8, după litera f) se introduc două noi
litere, literele f1) și f2), cu următorul cuprins:
îf1) dacă sunt mai multe categorii de acțiuni, numărul,
valoarea nominală și drepturile conferite fiecărei categorii
de acțiuni;
f2) orice restricție cu privire la transferul de acțiuni;“.
6. La articolul 8, după litera g) se introduce o nouă
literă, litera g1), cu următorul cuprins:
îg 1) puterile conferite administratorilor și, după caz,
directorilor, și dacă ei urmează să le exercite împreună
sau separat;“.
7. La articolul 8, după litera i) se introduce o nouă
literă, litera i1), cu următorul cuprins:
îi1) puterile de reprezentare conferite administratorilor și,
după caz, directorilor, respectiv membrilor directoratului, și
dacă ei urmează să le exercite împreună sau separat;“.

8. După articolul 8 se introduce un nou articol,
articolul 81, cu următorul cuprins:
îArt. 81. — Datele de identificare prevăzute la art. 7
lit. a), e) și e1), respectiv la art. 8 lit. a), g) și h), includ:
a) pentru persoanele fizice: numele, prenumele, codul
numeric personal și, dacă este cazul, echivalentul acestuia,
potrivit legislației naționale aplicabile, locul și data nașterii,
domiciliul și cetățenia;
b) pentru persoanele juridice: denumirea, sediul,
naționalitatea, numărul de înregistrare în registrul comerțului
sau codul unic de înregistrare, potrivit legii naționale
aplicabile.“
9. Articolul 9 va avea următorul cuprins:
îArt. 9. — (1) Societatea pe acțiuni se constituie prin
subscriere integrală și simultană a capitalului social de
către semnatarii actului constitutiv sau prin subscripție
publică.
(2) În cazul unei subscrieri integrale și simultane a
capitalului social de către toți semnatarii actului constitutiv,
capitalul social vărsat la constituire nu va putea fi mai mic
de 30% din cel subscris. Diferența de capital social
subscris va fi vărsată:
a) pentru acțiunile emise pentru un aport în numerar, în
termen de 12 luni de la data înmatriculării societății;
b) pentru acțiunile emise pentru un aport în natură, în
termen de cel mult 2 ani de la data înmatriculării.“
10. După articolul 9 se introduce un nou articol,
articolul 91, cu următorul cuprins:
îArt. 91. — Societatea în nume colectiv, societatea în
comandită simplă și societatea cu răspundere limitată sunt
obligate să verse integral la data constituirii capitalul social
subscris.“
11. Articolul 10 va avea următorul cuprins:
îArt. 10. — (1) Capitalul social al societății pe acțiuni
sau al societății în comandită pe acțiuni nu poate fi mai
mic de 90.000 lei. Guvernul va putea modifica, cel mult o
dată la 2 ani, valoarea minimă a capitalului social, ținând
seama de rata de schimb, astfel încât acest cuantum să
reprezinte echivalentul în lei al sumei de 25.000 euro.
(2) Cu excepția cazului în care societatea este
transformată într-o societate de altă formă, capitalul social
al societăților prevăzute la alin. (1) nu poate fi redus sub
minimul legal decât dacă valoarea sa este adusă la un
nivel cel puțin egal cu minimul legal prin adoptarea unei
hotărâri de majorare de capital în același timp cu hotărârea
de reducere a capitalului. În cazul încălcării acestor
dispoziții, orice persoană interesată se poate adresa
instanței pentru a cere dizolvarea societății. Societatea nu
va fi dizolvată dacă, până la rămânerea irevocabilă a
hotărârii judecătorești de dizolvare, capitalul social este
adus la valoarea minimului legal prevăzut de prezenta
lege.
(3) Numărul acționarilor în societatea pe acțiuni nu
poate fi mai mic de 2. În cazul în care societatea are mai
puțin de 2 acționari pe o perioadă mai lungă de 9 luni,
orice persoană interesată poate solicita instanței dizolvarea
societății. Societatea nu va fi dizolvată dacă, până la
rămânerea irevocabilă a hotărârii judecătorești de dizolvare,
numărul minim de acționari prevăzut de prezenta lege este
reconstituit.“
12. La articolul 11, alineatul (1) va avea următorul
cuprins:
îArt. 11. — (1) Capitalul social al unei societăți cu
răspundere limitată nu poate fi mai mic de 200 lei și se
divide în părți sociale egale, care nu pot fi mai mici de
10 lei.“

MONITORUL OFICIAL AL ROMÂNIEI, PARTEA I, Nr. 955/28.XI.2006
13. La articolul 16, alineatele (2), (3) și (4) vor avea
următorul cuprins:
î(2) Aporturile în natură trebuie să fie evaluabile din
punct de vedere economic. Ele sunt admise la toate
formele de societate și sunt vărsate prin transferarea
drepturilor corespunzătoare și prin predarea efectivă către
societate a bunurilor aflate în stare de utilizare.
(3) Aporturile în creanțe au regimul juridic al aporturilor
în natură, nefiind admise la societățile pe acțiuni care se
constituie prin subscripție publică și nici la societățile în
comandită pe acțiuni și societățile cu răspundere limitată.
Aporturile în creanțe sunt liberate, potrivit art. 84.
(4) Prestațiile în muncă sau servicii nu pot constitui
aport la formarea ori la majorarea capitalului social.“
14. La articolul 17, alineatul (2) va avea următorul
cuprins:
î(2) La același sediu vor putea funcționa mai multe
societăți, dacă este îndeplinită cel puțin una dintre
următoarele condiții:
a) imobilul, prin structura lui, permite funcționarea mai
multor societăți în încăperi diferite;
b) cel puțin o persoană este, în condițiile legii, asociat
în fiecare dintre societăți;
c) dacă cel puțin unul dintre asociați este proprietar al
imobilului ce urmează a fi sediul societății.“
15. La articolul 18, alineatul (1) va avea următorul
cuprins:
îArt. 18. — (1) Când societatea pe acțiuni se constituie
prin subscripție publică, fondatorii vor întocmi un prospect
de emisiune, care va cuprinde datele prevăzute la art. 8,
cu excepția celor privind pe administratori și directori,
respectiv pe membrii directoratului și ai consiliului de
supraveghere, precum și pe cenzori sau, după caz, pe
auditorul financiar, și în care se va stabili data închiderii
subscripției.“
16. Articolul 26 va avea următorul cuprins:
îArt. 26. — (1) Dacă există aporturi în natură, avantaje
acordate oricărei persoane care a participat la constituirea
societății sau la tranzacții conducând la acordarea
autorizației, operațiuni încheiate de fondatori pe seama
societății ce se constituie și pe care aceasta urmează să
le ia asupra sa, fondatorii vor solicita judecătorului-delegat
numirea unuia sau mai multor experți. Dispozițiile art. 38 și
39 se aplică în mod corespunzător.
(2) Raportul expertului sau experților va fi pus la
dispoziția subscriitorilor, la locul unde urmează să se
întrunească adunarea constitutivă.“
17. La articolul 27, alineatul (1) se abrogă.
18. Articolul 28 va avea următorul cuprins:
îArt. 28. — Adunarea constitutivă are următoarele
obligații:
a) verifică existența vărsămintelor;
b) examinează și validează raportul experților de
evaluare a aporturilor în natură;
c) aprobă participările la profit ale fondatorilor și
operațiunile încheiate în contul societății;
d) discută și aprobă actul constitutiv al societății,
membrii prezenți reprezentând, în acest scop, și pe cei
absenți, și îi desemnează pe aceia care se vor prezenta
pentru autentificarea actului și îndeplinirea formalităților
cerute pentru constituirea societății;
e) numește primii membri ai consiliului de administrație,
respectiv ai consiliului de supraveghere, și primii cenzori
sau, după caz, primul auditor financiar.“

3

19. La articolul 29, alineatul (1) va avea următorul
cuprins:
îArt. 29. — (1) Vărsămintele efectuate potrivit art. 21,
pentru constituirea societății prin subscripție publică, vor fi
predate persoanelor însărcinate cu încasarea lor prin actul
constitutiv, iar în lipsa unei dispoziții, persoanelor
desemnate prin decizie a consiliului de administrație,
respectiv a directoratului, după prezentarea certificatului la
oficiul registrului comerțului, din care rezultă înmatricularea
societății.“
20. La articolul 30, alineatul (2) va avea următorul
cuprins:
î(2) Fondatorii sunt obligați să predea consiliului de
administrație, respectiv directoratului, documentele și
corespondența referitoare la constituirea societății, în
termen de 5 zile.“
21. La articolul 31, alineatele (1) și (3) vor avea
următorul cuprins:
îArt. 31. — (1) Fondatorii și primii membri ai consiliului
de administrație, respectiv ai directoratului și ai consiliului
de supraveghere, sunt solidar răspunzători, din momentul
constituirii societății, față de societate și de terți pentru:
— subscrierea integrală a capitalului social și efectuarea
vărsămintelor stabilite de lege sau de actul constitutiv;
— existența aporturilor în natură;
— veridicitatea publicațiilor făcute în vederea constituirii
societății.
..............................................................................................
(3) Adunarea generală nu va putea da descărcare
fondatorilor și primilor membri ai consiliului de administrație,
respectiv ai directoratului și ai consiliului de supraveghere,
pentru răspunderea ce le revine în temeiul prezentului
articol și al art. 49 și 53, timp de 5 ani.“
22. Articolul 35 se abrogă.
23. La articolul 36, alineatul (1) va avea următorul
cuprins:
îArt. 36. — (1) În termen de 15 zile de la data
încheierii actului constitutiv, fondatorii, primii administratori
sau, dacă este cazul, primii membri ai directoratului și ai
consiliului de supraveghere ori un împuternicit al acestora
vor cere înmatricularea societății în registrul comerțului în
a cărui rază teritorială își va avea sediul societatea. Ei
răspund în mod solidar pentru orice prejudiciu pe care îl
cauzează prin neîndeplinirea acestei obligații.“
24. La articolul 36, literele d) și f) ale alineatului (2) vor
avea următorul cuprins:
îd) în cazul aporturilor în natură subscrise și vărsate la
constituire, actele privind proprietatea, iar în cazul în care
printre ele figurează și imobile, certificatul constatator al
sarcinilor de care sunt grevate;
..............................................................................................
f) declarația pe propria răspundere a fondatorilor, a
primilor administratori, respectiv a primilor membri ai
directoratului și ai consiliului de supraveghere, și, dacă este
cazul, a cenzorilor, că îndeplinesc condițiile prevăzute de
prezenta lege;“.
25. La articolul 36, după litera f) a alineatului (2) se
introduce o nouă literă, litera g), cu următorul cuprins:
îg) alte acte sau avize prevăzute de legi speciale în
vederea constituirii.“
26. La articolul 36, alineatul (3) se abrogă.
27. Articolul 38 va avea următorul cuprins:
îArt. 38. — (1) La societățile pe acțiuni, dacă există
aporturi în natură, avantaje rezervate oricărei persoane
care a participat la constituirea societății sau la tranzacții
conducând la acordarea autorizației, operațiuni încheiate de
fondatori pe seama societății ce se constituie și pe care

4

MONITORUL OFICIAL AL ROMÂNIEI, PARTEA I, Nr. 955/28.XI.2006

aceasta urmează să le ia asupra sa, judecătorul-delegat
numește, în termen de 5 zile de la înregistrarea cererii,
unul sau mai mulți experți din lista experților autorizați.
Aceștia vor întocmi un raport cuprinzând descrierea și
modul de evaluare a fiecărui bun aportat și vor evidenția
dacă valoarea acestuia corespunde numărului și valorii
acțiunilor acordate în schimb, precum și alte elemente
indicate de judecătorul-delegat.
(2) Fondatorii vor depune raportul în termen de 15 zile
de la data aprobării sale la oficiul registrului comerțului.
Registrul comerțului va transmite o notificare cu privire la
această depunere către Regia Autonomă «Monitorul
Oficial», pentru a fi publicată pe cheltuiala societății.“
28. Articolul 39 va avea următorul cuprins:
îArt. 39. — Nu pot fi numiți experți:
a) rudele sau afinii până la gradul al IV-lea inclusiv ori
soții acelora care au constituit aporturi în natură sau ai
fondatorilor;
b) persoanele care primesc, sub orice formă, pentru
funcțiile pe care le îndeplinesc, altele decât aceea de
expert, un salariu ori o remunerație de la fondatori sau de
la cei care au constituit aporturi în natură;
c) orice persoană căreia, ca urmare a relațiilor sale de
afaceri, de muncă sau de familie, îi lipsește independența
pentru a realiza o evaluare obiectivă a aporturilor în
natură, potrivit normelor speciale care reglementează
profesia.“
29. Articolul 43 va avea următorul cuprins:
îArt. 43. — (1) Sucursalele sunt dezmembrăminte fără
personalitate juridică ale societăților comerciale și se
înregistrează, înainte de începerea activității lor, în registrul
comerțului din județul în care vor funcționa.
(2) Dacă sucursala este deschisă într-o localitate din
același județ sau în aceeași localitate cu societatea, ea se
va înregistra în același registru al comerțului, însă distinct,
ca înregistrare separată.
(3) Celelalte sedii secundare — agenții, puncte de lucru
sau alte asemenea sedii — sunt dezmembrăminte fără
personalitate juridică ale societăților comerciale și se
menționează numai în cadrul înmatriculării societății în
registrul comerțului de la sediul principal.
(4) Nu se pot înființa sedii secundare sub denumirea de
filială.“
30. După articolul 44 se introduce un nou articol,
articolul 441, cu următorul cuprins:
îArt. 441. — (1) Dobândirea de către societate, într-un
interval de cel mult 2 ani de la constituire sau de la
autorizarea începerii activității societății, a unui bun de la
un fondator ori acționar, contra unei sume sau a altor
contravalori reprezentând cel puțin o zecime din valoarea
capitalului social subscris, va fi supusă aprobării prealabile
a adunării generale a acționarilor, precum și prevederilor
art. 38 și 39, va fi menționată în registrul comerțului și va
fi publicată în Monitorul Oficial al României, Partea a IV-a,
și într-un ziar cu largă răspândire.
(2) Nu vor fi supuse acestor prevederi operațiunile de
dobândire efectuate în cadrul activității curente a societății,
cele făcute din dispoziția unei autorități administrative sau a
unei instanțe judecătorești și nici cele făcute în cadrul
operațiunilor de bursă.“
31. Articolul 52 va avea următorul cuprins:
îArt. 52. — În caz de neconcordanță între textul depus
la oficiul registrului comerțului și cel publicat în Monitorul
Oficial al României, Partea a IV-a, sau în presă, societatea
nu poate opune terților textul publicat. Terții pot opune
societății textul publicat, cu excepția situației în care
societatea face dovada că ei cunoșteau textul depus la
oficiul registrului comerțului.“

32. La articolul 53 se introduce un nou alineat,
alineatul (2), cu următorul cuprins:
î(2) În cazul în care societatea, datorită obiectului său
de activitate, nu își poate începe activitatea fără a fi
autorizată în acest sens, prevederile alin. (1) nu sunt
aplicabile angajamentelor rezultate din contracte încheiate
de societate, sub condiția primirii acestei autorizații. În
această situație, răspunderea revine societății.“
33. Articolul 54 va avea următorul cuprins:
îArt. 54. — (1) După efectuarea formalităților de
publicitate în legătură cu persoanele care, ca organe ale
societății, sunt autorizate să o reprezinte, societatea nu
poate opune terților nicio neregularitate la numirea
acestora, cu excepția cazului în care societatea face
dovada că terții respectivi aveau cunoștință de această
neregularitate.
(2) Societatea nu poate invoca față de terți numirile în
funcțiile prevăzute la alin. (1) sau încetarea acestor funcții,
dacă ele nu au fost publicate în conformitate cu legea.“
34. La articolul 55, alineatul (1) va avea următorul
cuprins:
îArt. 55. — (1) În raporturile cu terții, societatea este
angajată prin actele organelor sale, chiar dacă aceste acte
depășesc obiectul de activitate al societății, în afară de
cazul în care ea dovedește că terții cunoșteau sau, în
împrejurările date, trebuiau să cunoască depășirea acestuia
ori când actele astfel încheiate depășesc limitele puterilor
prevăzute de lege pentru organele respective. Publicarea
actului constitutiv nu poate constitui, singură, dovada
cunoașterii.“
35. La articolul 56, litera f) va avea următorul cuprins:
îf) actul constitutiv nu prevede denumirea societății,
obiectul său de activitate, aporturile asociaților sau capitalul
social subscris;“.
36. La articolul 67, alineatele (2) și (5) vor avea
următorul cuprins:
î(2) Dividendele se distribuie asociaților proporțional cu
cota de participare la capitalul social vărsat, dacă prin actul
constitutiv nu se prevede altfel. Acestea se plătesc în
termenul stabilit de adunarea generală a asociaților sau,
după caz, stabilit prin legile speciale, dar nu mai târziu de
6 luni de la data aprobării situației financiare anuale
aferente exercițiului financiar încheiat. În caz contrar,
societatea comercială va plăti daune-interese pentru
perioada de întârziere, la nivelul dobânzii legale, dacă prin
actul constitutiv sau prin hotărârea adunării generale a
acționarilor care a aprobat situația financiară aferentă
exercițiului financiar încheiat nu s-a stabilit o dobândă
mai mare.
................................................................................................
(5) Dreptul la acțiunea de restituire a dividendelor,
plătite contrar prevederilor alin. (2) și (3), se prescrie în
termen de 3 ani de la data distribuirii lor.“
37. După articolul 73 se introduce un nou articol,
articolul 731, cu următorul cuprins:
îArt. 73 1 . — Administratorul, managerul, directorul,
auditorul financiar sau cenzorul societății debitoare, vinovat
de oricare dintre faptele penale prevăzute de prezenta lege
sau de Legea nr. 85/2006 privind procedura insolvenței,
este decăzut din dreptul de a mai deține ori dobândi o
astfel de calitate sau funcție, la orice persoană juridică cu
scop patrimonial, pe o perioadă de 5 ani de la data
rămânerii irevocabile a hotărârii de condamnare.“
38. Articolul 74 va avea următorul cuprins:
îArt. 74. — (1) În orice factură, ofertă, comandă, tarif,
prospect și alte documente întrebuințate în comerț,
emanând de la o societate, trebuie să se menționeze

MONITORUL OFICIAL AL ROMÂNIEI, PARTEA I, Nr. 955/28.XI.2006
denumirea, forma juridică, sediul social, numărul din
registrul comerțului și codul unic de înregistrare. Sunt
exceptate bonurile fiscale emise de aparatele de marcat
electronice, care vor cuprinde elementele prevăzute de
legislația din domeniu.
(2) Dacă societatea pe acțiuni optează pentru un sistem
dualist de administrare, în conformitate cu prevederile
art. 153, documentele prevăzute la alin. (1) vor conține și
mențiunea «societate administrată în sistem dualist».
(3) În documentele prevăzute la alin. (1), dacă acestea
provin de la o societate cu răspundere limitată, se va
menționa și capitalul social, iar dacă ele provin de la o
societate pe acțiuni sau în comandită pe acțiuni, se vor
menționa atât capitalul social subscris, cât și cel vărsat.
(4) În situația în care documentele prevăzute la alin. (1)
sunt emise de o sucursală, acestea trebuie să menționeze
și oficiul registrului comerțului la care a fost înregistrată
sucursala și numărul ei de înregistrare.
(5) Dacă societatea deține o pagină de internet proprie,
informațiile prevăzute la alin. (1) și (3) vor fi publicate și
pe pagina de internet a societății.“
39. La articolul 86 se introduce un nou alineat,
alineatul (2), cu următorul cuprins:
î(2) Formalitățile de publicitate cu privire la declarațiile
financiare anuale se vor efectua în conformitate cu
prevederile art. 185.“
40. La articolul 91, alineatul (3) se abrogă.
41. La articolul 93, alineatele (1) și (4) vor avea
următorul cuprins:
îArt. 93. — (1) Valoarea nominală a unei acțiuni nu va
putea fi mai mică de 0,1 lei.
.............................................................................................
(4) Acțiunile trebuie să poarte semnătura a 2 membri ai
consiliului de administrație, respectiv ai directoratului, sau,
după caz, semnătura administratorului unic, respectiv a
directorului general unic.“
42. La articolul 95, litera b) a alineatului (1) va avea
următorul cuprins:
îb) drepturile recunoscute acționarilor cu acțiuni ordinare,
inclusiv dreptul de a participa la adunarea generală, cu
excepția dreptului de vot.“
43. La articolul 95, alineatele (3) și (4) vor avea
următorul cuprins:
î(3) Administratorii, directorii, respectiv membrii
directoratului și ai consiliului de supraveghere, precum și
cenzorii societății nu pot fi titulari de acțiuni cu dividend
prioritar fără drept de vot.
(4) În caz de întârziere a plății dividendelor, acțiunile
preferențiale vor dobândi drept de vot, începând de la data
scadenței obligației de plată a dividendelor ce urmează a fi
distribuite în cursul anului următor sau, dacă în anul
următor adunarea generală hotărăște că nu vor fi distribuite
dividende, începând de la data publicării respectivei
hotărâri a adunării generale, până la plata efectivă a
dividendelor restante.“
44. La articolul 95, după alineatul (4) se introduce un
nou alineat, alineatul (5), cu următorul cuprins:
î(5) Acțiunile preferențiale și acțiunile ordinare vor putea
fi convertite dintr-o categorie în cealaltă prin hotărâre a
adunării generale extraordinare a acționarilor, luată în
condițiile art. 115.“
45. La articolul 98, alineatul (2) va avea următorul
cuprins:
î(2) Dreptul de proprietate asupra acțiunilor emise în
formă dematerializată și tranzacționate pe o piață
reglementată sau în cadrul unui sistem alternativ de

5

tranzacționare se transmite potrivit prevederilor legislației
pieței de capital.“
46. După articolul 99 se introduce un nou articol,
articolul 991, cu următorul cuprins:
îArt. 991. — (1) Constituirea de garanții reale mobiliare
asupra acțiunilor se face prin înscris sub semnătură
privată, în care se vor arăta cuantumul datoriei, valoarea
și categoria acțiunilor cu care se garantează, iar în cazul
acțiunilor la purtător și nominative emise în formă
materială, și prin menționarea garanției pe titlu, semnată de
creditor și debitorul acționar sau de mandatarii acestora.
(2) Garanția se înregistrează în registrul acționarilor ținut
de consiliul de administrație, respectiv de directorat, sau,
după caz, de societatea independentă care ține registrul
acționarilor. Creditorului în favoarea căruia s-a constituit
garanția reală mobiliară asupra acțiunilor i se eliberează o
dovadă a înregistrării acesteia.
(3) Garanția devine opozabilă terților și dobândește
rangul în ordinea de preferință a creditorilor de la data
înregistrării în Arhiva Electronică de Garanții Reale
Mobiliare.“
47. La articolul 100, alineatul (2) va avea următorul
cuprins:
î(2) În cazul în care nici în urma acestei somații
acționarii nu vor efectua vărsămintele, consiliul de
administrație, respectiv directoratul, va putea decide fie
urmărirea acționarilor pentru vărsămintele restante, fie
anularea acestor acțiuni nominative.“
48. Articolul 103 va avea următorul cuprins:
îArt. 103. — (1) Societatea nu poate subscrie propriile
acțiuni.
(2) Dacă acțiunile unei societăți sunt subscrise de o
persoană acționând în nume propriu, dar în contul societății
în cauză, se consideră că subscriitorul a subscris acțiunile
pentru sine, fiind obligat să achite contravaloarea acestora.
(3) Fondatorii, în faza de constituire a societății, și
membrii consiliului de administrație, respectiv ai
directoratului, în cazul unei majorări a capitalului subscris,
sunt obligați să achite contravaloarea acțiunilor subscrise
cu încălcarea alin. (1) și, în subsidiar, în raport cu
subscriitorul, a acțiunilor subscrise în condițiile alin. (2).“
49. După articolul 103 se introduce un nou articol,
articolul 1031, cu următorul cuprins:
îArt. 103 1 . — (1) Unei societăți i se permite să
dobândească propriile acțiuni, fie direct, fie prin intermediul
unei persoane acționând în nume propriu, dar pe seama
societății în cauză, cu respectarea următoarelor condiții:
a) autorizarea dobândirii propriilor acțiuni este acordată
de către adunarea generală extraordinară a acționarilor,
care va stabili condițiile acestei dobândiri, în special
numărul maxim de acțiuni ce urmează a fi dobândite,
durata pentru care este acordată autorizația și care nu
poate depăși 18 luni de la data publicării hotărârii în
Monitorul Oficial al României, Partea a IV-a, și, în cazul
unei dobândiri cu titlu oneros, contravaloarea lor minimă și
maximă;
b) valoarea nominală a acțiunilor proprii dobândite de
societate, inclusiv a celor aflate deja în portofoliul său, nu
poate depăși 10% din capitalul social subscris;
c) tranzacția poate avea ca obiect doar acțiuni integral
liberate;
d) plata acțiunilor astfel dobândite se va face numai din
profitul distribuibil sau din rezervele disponibile ale
societății, înscrise în ultima situație financiară anuală
aprobată, cu excepția rezervelor legale.
(2) Dacă acțiunile proprii sunt dobândite pentru a fi
distribuite angajaților societății, acțiunile astfel dobândite

6

MONITORUL OFICIAL AL ROMÂNIEI, PARTEA I, Nr. 955/28.XI.2006

trebuie distribuite în termen de 12 luni de la data
dobândirii.“
50. Articolul 104 va avea următorul cuprins:
îArt. 104. — (1) Restricțiile prevăzute la art. 1031 nu se
aplică:
a) acțiunilor dobândite în conformitate cu art. 207
alin. (1) lit. c), ca urmare a unei decizii a adunării generale
de reducere a capitalului social;
b) acțiunilor dobândite ca urmare a unui transfer cu titlu
universal;
c) acțiunilor integral liberate, dobândite prin efectul unei
hotărâri judecătorești, într-o procedură de executare silită
împotriva unui acționar, debitor al societății;
d) acțiunilor integral liberate, dobândite cu titlu gratuit.
(2) Restricțiile prevăzute la art. 1031, cu excepția celei
prevăzute la art. 103 1 alin. (1) lit. d), nu se aplică
acțiunilor dobândite în conformitate cu art. 134.“
51. După articolul 104 se introduce un nou articol,
articolul 1041, cu următorul cuprins:
îArt. 104 1. — (1) Acțiunile dobândite cu încălcarea
prevederilor art. 1031 și 104 trebuie înstrăinate în termen
de un an de la dobândire.
(2) Dacă valoarea nominală a propriilor acțiuni
dobândite de către societate în conformitate cu prevederile
art. 104 alin. (1) lit. b)—d), fie direct, fie prin intermediul
unei persoane acționând în nume propriu, dar în contul
societății, inclusiv valoarea nominală a acțiunilor proprii
existente deja în portofoliul societății, depășește 10% din
capitalul social subscris, acțiunile depășind acest procent
vor fi înstrăinate în termen de 3 ani de la dobândire.
(3) În cazul în care acțiunile nu sunt înstrăinate în
termenele prevăzute la alin. (1) și (2), aceste acțiuni
trebuie anulate, societatea fiind obligată să își reducă în
mod corespunzător capitalul social subscris.“
52. Articolul 105 va avea următorul cuprins:
îArt. 105. — (1) Acțiunile dobândite în conformitate cu
dispozițiile art. 1031 și 104 nu dau dreptul la dividende pe
perioada deținerii lor de către societate.
(2) Dreptul de vot conferit de acțiunile prevăzute la
alin. (1) va fi suspendat pe perioada deținerii lor de către
societate.
(3) În cazul în care acțiunile sunt incluse în activul
bilanțului, în pasivul bilanțului se prevede o rezervă de
valoare egală, care nu poate fi distribuită.“
53. După articolul 105 se introduce un nou articol,
articolul 1051, cu următorul cuprins:
îArt. 1051. — Consiliul de administrație va include în
raportul ce însoțește situațiile financiare anuale următoarele
informații cu privire la dobândirea sau înstrăinarea de către
societate a propriilor acțiuni:
a) motivele dobândirilor efectuate pe durata exercițiului
financiar;
b) numărul și valoarea nominală a acțiunilor dobândite
și a celor înstrăinate pe durata exercițiului financiar și
procentul din capitalul social subscris pe care acestea îl
reprezintă;
c) în cazul dobândirii sau înstrăinării cu titlu oneros,
contravaloarea acțiunilor;
d) numărul și valoarea nominală a tuturor acțiunilor
dobândite și deținute de către societate și procentul din
capitalul social subscris pe care acestea îl reprezintă.“
54. Articolul 106 va avea următorul cuprins:
îArt. 106. — (1) O societate nu poate să acorde
avansuri sau împrumuturi și nici să constituie garanții în
vederea subscrierii sau dobândirii propriilor sale acțiuni de
către un terț.

(2) Dispozițiile alin. (1) nu se aplică tranzacțiilor
efectuate în cadrul operațiunilor curente ale instituțiilor de
credit și ale altor instituții financiare, nici tranzacțiilor
efectuate în vederea dobândirii de acțiuni de către sau
pentru salariații societății, cu condiția ca aceste tranzacții
să nu determine diminuarea activelor nete sub valoarea
cumulată a capitalului social subscris și a rezervelor care
nu pot fi distribuite conform legii sau actului constitutiv.“
55. Articolul 107 va avea următorul cuprins:
îArt. 107. — (1) Constituirea de garanții reale asupra
propriilor acțiuni de către societate, fie direct, fie prin
intermediul unei persoane acționând în nume propriu, dar
în contul societății, este considerată a fi dobândire în
sensul art. 1031, 104, 1041, 105, 1051 și 106.
(2) Dispozițiile alin. (1) nu se aplică în cazul
operațiunilor curente ale băncilor și ale altor instituții
financiare.“
56. După articolul 107 se introduce un nou articol,
articolul 1071, cu următorul cuprins:
îArt. 1071. — (1) Subscrierea, dobândirea sau deținerea
de acțiuni ale unei societăți pe acțiuni de către o altă
societate la care societatea pe acțiuni deține, direct sau
indirect, majoritatea drepturilor de vot sau ale cărei decizii
pot fi influențate în mod semnificativ de societatea pe
acțiuni este considerată ca fiind efectuată de către
societatea pe acțiuni însăși.
(2) Dispozițiile alin. (1) se vor aplica și atunci când
societatea prin intermediul căreia se efectuează
subscrierea, dobândirea sau deținerea de acțiuni
menționată este guvernată de legea unui alt stat.“
57. La articolul 111, alineatul (1) va avea următorul
cuprins:
îArt. 111. — (1) Adunarea generală ordinară se
întrunește cel puțin o dată pe an, în cel mult 5 luni de la
încheierea exercițiului financiar.“
58. La articolul 111, literele a)—d) ale alineatului (2) vor
avea următorul cuprins:
îa) să discute, să aprobe sau să modifice situațiile
financiare anuale, pe baza rapoartelor prezentate de
consiliul de administrație, respectiv de directorat și de
consiliul de supraveghere, de cenzori sau, după caz, de
auditorul financiar, și să fixeze dividendul;
b) să aleagă și să revoce membrii consiliului de
administrație, respectiv ai consiliului de supraveghere, și
cenzorii;
c) să fixeze remunerația cuvenită pentru exercițiul în
curs membrilor consiliului de administrație, respectiv
membrilor consiliului de supraveghere, și cenzorilor, dacă
nu a fost stabilită prin actul constitutiv;
d) să se pronunțe asupra gestiunii consiliului de
administrație, respectiv a directoratului;“.
59. La articolul 111, după litera b) a alineatului (2) se
introduce o nouă literă, litera b1), cu următorul cuprins:
îb1) în cazul societăților ale căror situații financiare sunt
auditate, să numească și să fixeze durata minimă a
contractului de audit financiar, precum și să revoce
auditorul financiar;“.
60. Articolul 112 va avea următorul cuprins:
îArt. 112. — (1) Pentru validitatea deliberărilor adunării
generale ordinare este necesară prezența acționarilor care
să dețină cel puțin o pătrime din numărul total de drepturi
de vot. Hotărârile adunării generale ordinare se iau cu
majoritatea voturilor exprimate. Actul constitutiv poate
prevedea cerințe mai ridicate de cvorum și majoritate.
(2) Dacă adunarea generală ordinară nu poate lucra din
cauza neîndeplinirii condițiilor prevăzute la alin. (1),
adunarea ce se va întruni la o a doua convocare poate să

MONITORUL OFICIAL AL ROMÂNIEI, PARTEA I, Nr. 955/28.XI.2006
delibereze asupra punctelor de pe ordinea de zi a celei
dintâi adunări, indiferent de cvorumul întrunit, luând hotărâri
cu majoritatea voturilor exprimate. Pentru adunarea
generală întrunită la a doua convocare, actul constitutiv nu
poate prevedea un cvorum minim sau o majoritate mai
ridicată.“
61. La articolul 113, după litera i) se introduce o nouă
literă, litera i1) , cu următorul cuprins:
îi1) conversia acțiunilor nominative în acțiuni la purtător
sau a acțiunilor la purtător în acțiuni nominative;“.
62. Articolul 114 va avea următorul cuprins:
îArt. 114. — (1) Exercițiul atribuțiilor prevăzute la
art. 113 lit. b), c), d) și f) va putea fi delegat consiliului de
administrație, respectiv directoratului, prin actul constitutiv
sau prin hotărâre a adunării generale extraordinare a
acționarilor. Delegarea atribuțiilor prevăzute la art. 113
lit. c) nu poate privi domeniul și activitatea principală a
societății.
(2) În cazul în care consiliul de administrație, respectiv
directoratul, este mandatat să îndeplinească măsura
prevăzută la art. 113 lit. f), dispozițiile art. 2201 se aplică
deciziilor consiliului de administrație, respectiv celor ale
directoratului, în mod corespunzător.
(3) În cazul în care consiliul de administrație, respectiv
directoratul, este mandatat să îndeplinească măsurile
prevăzute la art. 113 lit. b), c) și d), dispozițiile art. 131
alin. (4) și (5), ale art. 132, cu excepția alin. (6), precum și
ale art. 133 se aplică deciziilor consiliului de administrație,
respectiv ale directoratului, în mod corespunzător.
Societatea va fi reprezentată în instanță de către persoana
desemnată de președintele instanței dintre acționarii ei,
care va îndeplini mandatul cu care a fost însărcinată până
ce adunarea generală, convocată în acest scop, va alege
o altă persoană.“
63. Articolul 115 va avea următorul cuprins:
îArt. 115. — (1) Pentru validitatea deliberărilor adunării
generale extraordinare este necesară la prima convocare
prezența acționarilor deținând cel puțin o pătrime din
numărul total de drepturi de vot, iar la convocările
următoare, prezența acționarilor reprezentând cel puțin o
cincime din numărul total de drepturi de vot.
(2) Hotărârile sunt luate cu majoritatea voturilor deținute
de acționarii prezenți sau reprezentați. Decizia de
modificare a obiectului principal de activitate al societății,
de reducere sau majorare a capitalului social, de
schimbare a formei juridice, de fuziune, divizare sau de
dizolvare a societății se ia cu o majoritate de cel puțin
două treimi din drepturile de vot deținute de acționarii
prezenți sau reprezentați.
(3) În actul constitutiv se pot stipula cerințe de cvorum
și de majoritate mai mari.“
64. Articolul 117 va avea următorul cuprins:
îArt. 117. — (1) Adunarea generală este convocată de
consiliul de administrație, respectiv de directorat, ori de
câte ori este necesar.
(2) Termenul de întrunire nu poate fi mai mic de 30 de
zile de la publicarea convocării în Monitorul Oficial al
României, Partea a IV-a.
(3) Convocarea se publică în Monitorul Oficial al
României, Partea a IV-a, și în unul dintre ziarele de largă
răspândire din localitatea în care se află sediul societății
sau din cea mai apropiată localitate. Convocarea va fi
depusă la Regia Autonomă «Monitorul Oficial» în vederea
publicării, în termen de cel mult 5 zile de la data adoptării
de către consiliul de administrație a deciziei de întrunire a
adunării generale.

7

(4) Dacă toate acțiunile societății sunt nominative,
convocarea poate fi făcută și numai prin scrisoare
recomandată sau, dacă actul constitutiv permite, prin
scrisoare transmisă pe cale electronică, având încorporată,
atașată sau logic asociată semnătura electronică extinsă,
expediată cu cel puțin 30 de zile înainte de data ținerii
adunării, la adresa acționarului, înscrisă în registrul
acționarilor. Schimbarea adresei nu poate fi opusă
societății, dacă nu i-a fost comunicată în scris de acționar.
(5) Modurile de convocare prevăzute la alin. (4) nu pot
fi folosite dacă sunt interzise prin actul constitutiv al
societății sau prin dispoziții legale.
(6) Convocarea va cuprinde locul și data ținerii adunării,
precum și ordinea de zi, cu menționarea explicită a tuturor
problemelor care vor face obiectul dezbaterilor adunării. În
cazul în care pe ordinea de zi figurează numirea
administratorilor sau a membrilor consiliului de supraveghere,
în convocare se va menționa că lista cuprinzând informații
cu privire la numele, localitatea de domiciliu și calificarea
profesională ale persoanelor propuse pentru funcția de
administrator se află la dispoziția acționarilor, putând fi
consultată și completată de aceștia.
(7) Când pe ordinea de zi figurează propuneri pentru
modificarea actului constitutiv, convocarea va trebui să
cuprindă textul integral al propunerilor.“
65. După articolul 117 se introduc două noi articole,
articolele 1171 și 1172, cu următorul cuprins:
îArt. 1171. — (1) Au dreptul de a cere introducerea
unor noi puncte pe ordinea de zi unul sau mai mulți
acționari reprezentând, individual sau împreună, cel puțin
5% din capitalul social.
(2) Cererile se înaintează consiliului de administrație,
respectiv directoratului, în cel mult 15 zile de la publicarea
convocării, în vederea publicării și aducerii acestora la
cunoștință celorlalți acționari. În cazul în care pe ordinea
de zi figurează numirea administratorilor, respectiv a
membrilor consiliului de supraveghere, și acționarii doresc
să formuleze propuneri de candidaturi, în cerere vor fi
incluse informații cu privire la numele, localitatea de
domiciliu și calificarea profesională ale persoanelor propuse
pentru funcțiile respective.
(3) Ordinea de zi completată cu punctele propuse de
acționari, ulterior convocării, trebuie publicată cu
îndeplinirea cerințelor prevăzute de lege și/sau de actul
constitutiv pentru convocarea adunării generale, cu cel
puțin 10 zile înaintea adunării generale, la data menționată
în convocatorul inițial.
Art. 1172. — (1) Situațiile financiare anuale, raportul
anual al consiliului de administrație, respectiv raportul
directoratului și cel al consiliului de supraveghere, precum
și propunerea cu privire la distribuirea de dividende se pun
la dispoziția acționarilor la sediul societății, de la data
convocării adunării generale. La cerere, acționarilor li se
vor elibera copii de pe aceste documente. Sumele
percepute pentru eliberarea de copii nu pot depăși costurile
administrative implicate de furnizarea acestora.
(2) În cazul în care societatea deține o pagină de
internet proprie, convocarea, orice alt punct adăugat pe
ordinea de zi la cererea acționarilor, în conformitate cu
art. 1171, precum și documentele prevăzute la alin. (1) se
publică și pe pagina de internet, pentru liberul acces al
acționarilor.
(3) Fiecare acționar poate adresa consiliului de
administrație, respectiv directoratului, întrebări în scris
referitoare la activitatea societății, înaintea datei de
desfășurare a adunării generale, urmând a i se răspunde
în cadrul adunării. În cazul în care societatea deține o

8

MONITORUL OFICIAL AL ROMÂNIEI, PARTEA I, Nr. 955/28.XI.2006

pagină de internet proprie, în lipsa unei dispoziții contrare
în actul constitutiv, răspunsul se consideră dat dacă
informația solicitată este publicată pe pagina de internet a
societății, la secțiunea «Întrebări frecvente».“
66. Articolul 119 va avea următorul cuprins:
îArt. 119. — (1) Consiliul de administrație, respectiv
directoratul, convoacă de îndată adunarea generală, la
cererea acționarilor reprezentând, individual sau împreună,
cel puțin 5% din capitalul social sau o cotă mai mică,
dacă în actul constitutiv se prevede astfel și dacă cererea
cuprinde dispoziții ce intră în atribuțiile adunării.
(2) Adunarea generală va fi convocată în termen de cel
mult 30 de zile și se va întruni în termen de cel mult
60 de zile de la data primirii cererii.
(3) În cazul în care consiliul de administrație, respectiv
directoratul, nu convoacă adunarea generală, instanța de la
sediul societății, cu citarea consiliului de administrație,
respectiv a directoratului, va putea autoriza convocarea
adunării generale de către acționarii care au formulat
cererea. Prin aceeași încheiere instanța aprobă ordinea de
zi, stabilește data de referință prevăzută la art. 123
alin. (2), data ținerii adunării generale și, dintre acționari,
persoana care o va prezida.
(4) Costurile convocării adunării generale, precum și
cheltuielile de judecată, dacă instanța aprobă cererea
conform alin. (3), sunt suportate de societate.“
67. La articolul 123, alineatele (1) și (2) vor avea
următorul cuprins:
îArt. 123. — (1) La adunările generale, acționarii care
posedă acțiuni la purtător au drept de vot numai dacă
le-au depus la locurile arătate prin actul constitutiv sau prin
înștiințarea de convocare, cu cel puțin 10 zile înainte de
adunare. Secretarul tehnic, desemnat potrivit art. 129
alin. (5), va constata, printr-un proces-verbal, depunerea la
timp a acțiunilor. Acțiunile vor rămâne depuse până după
adunarea generală, dar nu vor putea fi reținute mai mult
de 5 zile de la data acesteia.
(2) Consiliul de administrație, respectiv directoratul, va
stabili o dată de referință pentru acționarii îndreptățiți să fie
înștiințați și să voteze în cadrul adunării generale, dată ce
va rămâne valabilă și în cazul în care adunarea generală
este convocată din nou din cauza neîntrunirii cvorumului.
Data de referință astfel stabilită va fi ulterioară publicării
convocatorului și nu va depăși 60 de zile înainte de data
la care adunarea generală este convocată pentru prima
oară.“
68. La articolul 125, alineatele (1), (2), (3) și (5) vor avea
următorul cuprins:
îArt. 125. — (1) Acționarii pot participa și vota în
adunarea generală prin reprezentare, în baza unei
împuterniciri acordate pentru respectiva adunare generală.
(2) Acționarii care nu au capacitate de exercițiu, precum
și persoanele juridice pot fi reprezentați/reprezentate prin
reprezentanții lor legali care, la rândul lor, pot da altor
persoane împuternicire pentru respectiva adunare generală.
(3) Procurile vor fi depuse în original cu 48 de ore
înainte de adunare sau în termenul prevăzut de actul
constitutiv, sub sancțiunea pierderii exercițiului dreptului de
vot în acea adunare. Procurile vor fi reținute de societate,
făcându-se mențiune despre aceasta în procesul-verbal.
.............................................................................................
(5) Membrii consiliului de administrație, directorii,
respectiv membrii directoratului și ai consiliului de
supraveghere, ori funcționarii societății nu îi pot reprezenta
pe acționari, sub sancțiunea nulității hotărârii, dacă, fără
votul acestora, nu s-ar fi obținut majoritatea cerută.“

69. La articolul 125, alineatul (4) se abrogă.
70. Articolul 126 va avea următorul cuprins:
îArt. 126. — (1) Acționarii care au calitatea de membri
ai consiliului de administrație, directoratului sau consiliului
de supraveghere nu pot vota, în baza acțiunilor pe care le
posedă, nici personal, nici prin mandatar, descărcarea
gestiunii lor sau o problemă în care persoana sau
administrația lor ar fi în discuție.
(2) Persoanele respective pot vota însă situația
financiară anuală, dacă nu se poate forma majoritatea
prevăzută de lege sau de actul constitutiv.“
71. Articolul 128 va avea următorul cuprins:
îArt. 128. — (1) Dreptul de vot nu poate fi cedat.
(2) Orice convenție prin care acționarul se obligă a
exercita dreptul de vot în conformitate cu instrucțiunile date
sau propunerile formulate de societate sau de persoanele
cu atribuții de reprezentare este nulă.“
72. La articolul 129, alineatele (1), (2) și (5) vor avea
următorul cuprins:
îArt. 129. — (1) În ziua și la ora arătate în convocare,
ședința adunării se va deschide de către președintele
consiliului de administrație, respectiv al directoratului, sau
de către acela care îi ține locul.
(2) Adunarea generală va alege, dintre acționarii
prezenți, 1 până la 3 secretari, care vor verifica lista de
prezență a acționarilor, indicând capitalul social pe care îl
reprezintă fiecare, procesul-verbal întocmit de secretarul
tehnic pentru constatarea numărului acțiunilor depuse și
îndeplinirea tuturor formalităților cerute de lege și de actul
constitutiv pentru ținerea adunării generale.
..............................................................................................
(5) Președintele va putea desemna, dintre angajații
societății, unul sau mai mulți secretari tehnici, care să ia
parte la executarea operațiunilor prevăzute la alineatele
precedente.“
73. La articolul 129, după alineatul (6) se introduce un
nou alineat, alineatul (7), cu următorul cuprins:
î(7) Nu pot fi adoptate hotărâri asupra unor puncte de
pe ordinea de zi care nu au fost publicate în conformitate
cu dispozițiile art. 117 și 1171, cu excepția cazului în care
toți acționarii au fost prezenți sau reprezentați și niciunul
dintre aceștia nu s-a opus sau nu a contestat această
hotărâre.“
74. La articolul 130, alineatul (2) va avea următorul
cuprins:
î(2) Votul secret este obligatoriu pentru alegerea
membrilor consiliului de administrație, respectiv a membrilor
consiliului de supraveghere și a cenzorilor/auditorilor interni,
pentru revocarea lor și pentru luarea hotărârilor referitoare
la răspunderea membrilor organelor de administrare, de
conducere și de control ale societății.“
75. La articolul 131, alineatele (4) și (5) vor avea
următorul cuprins:
î(4) Pentru a fi opozabile terților, hotărârile adunării
generale vor fi depuse în termen de 15 zile la oficiul
registrului comerțului, spre a fi menționate în registru și
publicate în Monitorul Oficial al României, Partea a IV-a.
(5) La cerere, fiecare acționar va fi informat cu privire
la rezultatele votului, pentru hotărârile luate în cadrul
adunării generale. Dacă societatea deține o pagină de
internet proprie, rezultatele se vor publica și pe această
pagină, în termen de cel mult 15 zile de la data adunării
generale.“

MONITORUL OFICIAL AL ROMÂNIEI, PARTEA I, Nr. 955/28.XI.2006
76. La articolul 132, alineatele (4)—(7) vor avea
următorul cuprins:
î(4) Membrii consiliului de administrație, respectiv ai
consiliului de supraveghere, nu pot ataca hotărârea
adunării generale privitoare la revocarea lor din funcție.
(5) Cererea se va soluționa în contradictoriu cu
societatea, reprezentată prin consiliul de administrație,
respectiv prin directorat.
(6) Dacă hotărârea este atacată de toți membrii
consiliului de administrație, respectiv ai directoratului,
societatea va fi reprezentată în justiție de către persoana
desemnată de președintele instanței dintre acționarii ei,
care va îndeplini mandatul cu care a fost însărcinată, până
ce adunarea generală, convocată în acest scop, va alege
altă persoană.
(7) Dacă hotărârea este atacată de toți membrii
directoratului, societatea va fi reprezentată în justiție de
către consiliul de supraveghere.“
77. Articolul 134 va avea următorul cuprins:
îArt. 134. — (1) Acționarii care nu au votat în favoarea
unei hotărâri a adunării generale au dreptul de a se
retrage din societate și de a solicita cumpărarea acțiunilor
lor de către societate, numai dacă respectiva hotărâre a
adunării generale are ca obiect:
a) schimbarea obiectului principal de activitate;
b) mutarea sediului societății în străinătate;
c) schimbarea formei societății;
d) fuziunea sau divizarea societății.
(2) Dreptul de retragere poate fi exercitat în termen de
30 de zile de la data publicării hotărârii adunării generale
în Monitorul Oficial al României, Partea a IV-a, în cazurile
prevăzute la alin. (1) lit. a)—c), și de la data adoptării
hotărârii adunării generale, în cazul prevăzut la alin. (1)
lit. d).
(3) Acționarii vor depune la sediul societății, alături de
declarația scrisă de retragere, acțiunile pe care le posedă
sau, după caz, certificatele de acționar emise potrivit
art. 97.
(4) Prețul plătit de societate pentru acțiunile celui ce
exercită dreptul de retragere va fi stabilit de un expert
autorizat independent, ca valoare medie ce rezultă din
aplicarea a cel puțin două metode de evaluare recunoscute
de legislația în vigoare la data evaluării. Expertul este
numit de judecătorul delegat în conformitate cu dispozițiile
art. 38 și 39, la cererea consiliului de administrație.
(5) Costurile de evaluare vor fi suportate de societate.“
78. Articolul 135 se abrogă.
79. La articolul 136, alineatul (1) va avea următorul
cuprins:
îArt. 136. — (1) Unul sau mai mulți acționari
reprezentând, individual sau împreună, cel puțin 10% din
capitalul social vor putea cere instanței să desemneze unul
sau mai mulți experți, însărcinați să analizeze anumite
operațiuni din gestiunea societății și să întocmească un
raport, care să le fie înmânat și, totodată, predat oficial
consiliului de administrație, respectiv directoratului și
consiliului de supraveghere, precum și cenzorilor sau
auditorilor interni ai societății, după caz, spre a fi analizat
și a se propune măsuri corespunzătoare.“
80. La articolul 136, după alineatul (1) se introduce un
nou alineat, alineatul (11), cu următorul cuprins:
î(11) Consiliul de administrație, respectiv directoratul, va
include raportul întocmit în conformitate cu alin. (1) pe
ordinea de zi a următoarei adunări generale a acționarilor.“
81. După articolul 136 se introduce un nou articol,
articolul 1361, cu următorul cuprins:
îArt. 1361. — Acționarii trebuie să își exercite drepturile
cu bună-credință, cu respectarea drepturilor și a intereselor
legitime ale societății și ale celorlalți acționari.“

9

82. După titlul secțiunii a III-a se introduce un nou titlu,
titlul subsecțiunii I, cu următorul cuprins:
îSUBSECȚIUNEA I
Sistemul unitar“

83. Articolul 137 va avea următorul cuprins:
îArt. 137. — (1) Societatea pe acțiuni este administrată
de unul sau mai mulți administratori, numărul acestora fiind
totdeauna impar. Când sunt mai mulți administratori, ei
constituie un consiliu de administrație.
(2) Societățile pe acțiuni ale căror situații financiare
anuale fac obiectul unei obligații legale de auditare sunt
administrate de cel puțin 3 administratori.
(3) Dispozițiile prezentei legi cu privire la consiliul de
administrație și care nu privesc sau nu presupun
pluralitatea administratorilor se aplică administratorului unic
în mod corespunzător.“
84. După articolul 137 se introduc două noi articole,
articolele 1371 și 1372, cu următorul cuprins:
îArt. 1371. — (1) Administratorii sunt desemnați de către
adunarea generală ordinară a acționarilor, cu excepția
primilor administratori, care sunt numiți prin actul constitutiv.
(2) Candidații pentru posturile de administrator sunt
nominalizați de către membrii actuali ai consiliului de
administrație sau de către acționari.
(3) Pe durata îndeplinirii mandatului, administratorii nu
pot încheia cu societatea un contract de muncă. În cazul
în care administratorii au fost desemnați dintre salariații
societății, contractul individual de muncă este suspendat pe
perioada mandatului.
(4) Administratorii pot fi revocați oricând de către
adunarea generală ordinară a acționarilor. În cazul în care
revocarea survine fără justă cauză, administratorul este
îndreptățit la plata unor daune-interese.
Art. 1372. — (1) În caz de vacanță a unuia sau a mai
multor posturi de administrator, dacă prin actul constitutiv
nu se dispune altfel, consiliul de administrație procedează
la numirea unor administratori provizorii, până la întrunirea
adunării generale ordinare a acționarilor.
(2) Dacă vacanța prevăzută la alin. (1) determină
scăderea numărului administratorilor sub minimul legal,
administratorii rămași convoacă de îndată adunarea
generală ordinară a acționarilor, pentru a completa numărul
de membri ai consiliului de administrație.
(3) În cazul în care administratorii nu își îndeplinesc
obligația de a convoca adunarea generală, orice parte
interesată se poate adresa instanței pentru a desemna
persoana însărcinată cu convocarea adunării generale
ordinare a acționarilor, care să facă numirile necesare.
(4) Când este un singur administrator și acesta vrea să
renunțe la mandat, el va trebui să convoace adunarea
generală ordinară.
(5) În caz de deces sau de imposibilitate fizică de
exercitare a funcției de administrator unic, numirea
provizorie se va face de către cenzori, însă adunarea
generală ordinară va fi convocată de urgență pentru
numirea definitivă a administratorului.
(6) În cazul în care societatea nu are cenzori, orice
acționar se poate adresa instanței care autorizează
convocarea adunării generale de către acționarul care a
formulat cererea sau de către alt acționar. Prin aceeași
hotărâre, instanța aprobă ordinea de zi, stabilește data de
referință prevăzută de art. 123 alin. (2), data ținerii adunării
generale și, dintre acționari, persoana care o va prezida.“
85. Articolul 138 se abrogă.

10

MONITORUL OFICIAL AL ROMÂNIEI, PARTEA I, Nr. 955/28.XI.2006

86. După articolul 138 se introduc două noi articole,
articolele 1381 și 1382, cu următorul cuprins:
îArt. 1381. — (1) În cazul în care într-o societate pe
acțiuni are loc delegarea atribuțiilor de conducere către
directori, conform art. 143, majoritatea membrilor consiliului
de administrație va fi formată din administratori neexecutivi.
(2) În înțelesul prezentei legi, membri neexecutivi ai
consiliului de administrație sunt cei care nu au fost numiți
directori, în conformitate cu art. 143.
Art. 1382. — (1) Prin actul constitutiv sau prin hotărâre
a adunării generale a acționarilor se poate prevedea că
unul sau mai mulți membri ai consiliului de administrație
trebuie să fie independenți.
(2) Un administrator nu este considerat independent în
special dacă:
a) este director al societății sau al unei societăți
controlate de către aceasta ori a îndeplinit o astfel de
funcție în ultimii 5 ani;
b) este salariat al societății sau al unei societăți
controlate de către aceasta ori a avut un astfel de raport
de muncă în ultimii 5 ani;
c) primește sau a primit de la societate ori de la o
societate controlată de aceasta o remunerație suplimentară
sau alte avantaje, altele decât cele corespunzând calității
sale de administrator neexecutiv;
d) este sau reprezintă un acționar semnificativ al
societății;
e) are sau a avut în ultimul an relații de afaceri cu
societatea ori cu o societate controlată de aceasta, fie
personal, fie ca asociat, acționar, administrator, director sau
salariat al unei societăți care are astfel de relații cu
societatea;
f) este sau a fost în ultimii 3 ani asociat ori salariat al
actualului auditor financiar al societății sau al unei societăți
controlate;
g) este director într-o altă societate în care un director
al societății este administrator neexecutiv;
h) a fost administrator neexecutiv al societății mai mult
de 3 mandate;
i) este soț/soție sau rudă până la gradul al IV-lea
inclusiv cu un director al societății sau cu o persoană
aflată în una dintre situațiile prevăzute la lit. a)—h).“
87. Articolele 139 și 140 se abrogă.
88. După articolul 140 se introduc două noi articole,
articolele 1401 și 1402, cu următorul cuprins:
îArt. 1401. — (1) Consiliul de administrație alege dintre
membrii săi un președinte al consiliului. Prin actul constitutiv
se poate stipula că președintele consiliului este numit de
adunarea generală ordinară, care numește consiliul.
(2) Președintele este numit pentru o durată care nu
poate depăși durata mandatului său de administrator.
(3) Președintele poate fi revocat oricând de către
consiliul de administrație. Dacă președintele a fost numit
de adunarea generală, va putea fi revocat numai de
aceasta.
(4) Președintele coordonează activitatea consiliului și
raportează cu privire la aceasta adunării generale a
acționarilor. El veghează la buna funcționare a organelor
societății.
(5) În cazul în care președintele se află în imposibilitate
temporară de a-și exercita atribuțiile, pe durata stării
respective de imposibilitate consiliul de administrație poate
însărcina pe un alt administrator cu îndeplinirea funcției de
președinte.
Art. 1402. — (1) Consiliul de administrație poate crea
comitete consultative formate din cel puțin 2 membri ai
consiliului și însărcinate cu desfășurarea de investigații și
cu elaborarea de recomandări pentru consiliu, în domenii

precum auditul, remunerarea administratorilor, directorilor,
cenzorilor și personalului, sau cu nominalizarea de
candidați pentru diferitele posturi de conducere. Comitetele
vor înainta consiliului în mod regulat rapoarte asupra
activității lor.
(2) Cel puțin un membru al fiecărui comitet creat în
temeiul alin. (1) trebuie să fie administrator neexecutiv
independent. Comitetul de audit și cel de remunerare sunt
formate numai din administratori neexecutivi. Cel puțin un
membru al comitetului de audit trebuie să dețină experiență
în aplicarea principiilor contabile sau în audit financiar.
(3) În cazul societăților pe acțiuni ale căror situații
financiare anuale fac obiectul unei obligații legale de
auditare financiară, crearea unui comitet de audit în cadrul
consiliului de administrație este obligatorie.“
89. Articolul 141 va avea următorul cuprins:
îArt. 141. — (1) Consiliul de administrație se întrunește
cel puțin o dată la 3 luni.
(2) Președintele convoacă consiliul de administrație,
stabilește ordinea de zi, veghează asupra informării
adecvate a membrilor consiliului cu privire la punctele
aflate pe ordinea de zi și prezidează întrunirea.
(3) Consiliul de administrație este, de asemenea,
convocat la cererea motivată a cel puțin 2 dintre membrii
săi sau a directorului general. În acest caz, ordinea de zi
este stabilită de către autorii cererii. Președintele este
obligat să dea curs unei astfel de cereri.
(4) Convocarea pentru întrunirea consiliului de
administrație va fi transmisă administratorilor cu suficient
timp înainte de data întrunirii, termenul putând fi stabilit
prin decizie a consiliului de administrație. Convocarea va
cuprinde data, locul unde se va ține ședința și ordinea de
zi. Asupra punctelor care nu sunt prevăzute pe ordinea de
zi se pot lua decizii doar în cazuri de urgență. Actul
constitutiv poate impune condiții mai stricte cu privire la
aspectele reglementate în prezentul alineat.
(5) La fiecare ședință se va întocmi un proces-verbal,
care va cuprinde numele participanților, ordinea
deliberărilor, deciziile luate, numărul de voturi întrunite și
opiniile separate. Procesul-verbal este semnat de către
președintele de ședință și de către cel puțin un alt
administrator.“
90. După articolul 141 se introduce un nou articol,
articolul 1411, cu următorul cuprins:
îArt. 141 1 . — Directorii și cenzorii sau, după caz,
auditorii interni pot fi convocați la orice întrunire a
consiliului de administrație, întruniri la care aceștia sunt
obligați să participe. Ei nu au drept de vot, cu excepția
directorilor care sunt și administratori.“
91. Articolul 142 va avea următorul cuprins:
îArt. 142. — (1) Consiliul de administrație este
însărcinat cu îndeplinirea tuturor actelor necesare și utile
pentru realizarea obiectului de activitate al societății, cu
excepția celor rezervate de lege pentru adunarea generală
a acționarilor.
(2) Consiliul de administrație are următoarele
competențe de bază, care nu pot fi delegate directorilor:
a) stabilirea direcțiilor principale de activitate și de
dezvoltare ale societății;
b) stabilirea sistemului contabil și de control financiar și
aprobarea planificării financiare;
c) numirea și revocarea directorilor și stabilirea
remunerației lor;
d) supravegherea activității directorilor;
e) pregătirea raportului anual, organizarea adunării
generale a acționarilor și implementarea hotărârilor
acesteia;

MONITORUL OFICIAL AL ROMÂNIEI, PARTEA I, Nr. 955/28.XI.2006
f) introducerea cererii pentru deschiderea procedurii
insolvenței societății, potrivit Legii nr. 85/2006 privind
procedura insolvenței.
(3) De asemenea, nu pot fi delegate directorilor
atribuțiile primite de către consiliul de administrație din
partea adunării generale a acționarilor, în conformitate cu
art. 114.“
92. Articolul 143 va avea următorul cuprins:
îArt. 143. — (1) Consiliul de administrație poate delega
conducerea societății unuia sau mai multor directori,
numind pe unul dintre ei director general.
(2) Directorii pot fi numiți dintre administratori sau din
afara consiliului de administrație.
(3) Dacă prin actul constitutiv sau printr-o hotărâre a
adunării generale a acționarilor se prevede acest lucru,
președintele consiliului de administrație al societății poate fi
numit și director general.
(4) În cazul societăților pe acțiuni ale căror situații
financiare anuale fac obiectul unei obligații legale de
auditare financiară, delegarea conducerii societății în
conformitate cu alin. (1) este obligatorie.
(5) În înțelesul prezentei legi, director al societății pe
acțiuni este numai acea persoană căreia i-au fost delegate
atribuții de conducere a societății, în conformitate cu
alin. (1). Orice altă persoană, indiferent de denumirea
tehnică a postului ocupat în cadrul societății, este exclusă
de la aplicarea normelor prezentei legi cu privire la
directorii societății pe acțiuni.“
93. După articolul 143 se introduc două noi articole,
articolele 1431 și 1432, cu următorul cuprins:
îArt. 1431. — (1) Directorii sunt responsabili cu luarea
tuturor măsurilor aferente conducerii societății, în limitele
obiectului de activitate al societății și cu respectarea
competențelor exclusive rezervate de lege sau de actul
constitutiv consiliului de administrație și adunării generale a
acționarilor.
(2) Modul de organizare a activității directorilor poate fi
stabilit prin actul constitutiv sau prin decizie a consiliului de
administrație.
(3) Consiliul de administrație este însărcinat cu
supravegherea activității directorilor. Orice administrator
poate solicita directorilor informații cu privire la conducerea
operativă a societății. Directorii vor informa consiliul de
administrație în mod regulat și cuprinzător asupra
operațiunilor întreprinse și asupra celor avute în vedere.
(4) Directorii pot fi revocați oricând de către consiliul de
administrație. În cazul în care revocarea survine fără justă
cauză, directorul în cauză este îndreptățit la plata unor
daune-interese.
Art. 1432. — (1) Consiliul de administrație reprezintă
societatea în raport cu terții și în justiție. În lipsa unei
stipulații contrare în actul constitutiv, consiliul de
administrație reprezintă societatea prin președintele său.
(2) Prin actul constitutiv, președintele și unul sau mai
mulți administratori pot fi împuterniciți să reprezinte
societatea, acționând împreună sau separat. O astfel de
clauză este opozabilă terților.
(3) Prin acordul lor unanim, administratorii care
reprezintă societatea doar acționând împreună pot
împuternici pe unul dintre ei să încheie anumite operațiuni
sau tipuri de operațiuni.
(4) În cazul în care consiliul de administrație deleagă
directorilor atribuțiile de conducere a societății în
conformitate cu art. 143, puterea de a reprezenta
societatea aparține directorului general. Dispozițiile
alin. (2)—(4) se aplică directorilor în mod corespunzător.

11

Consiliul de administrație păstrează însă atribuția de
reprezentare a societății în raporturile cu directorii.
(5) Consiliul de administrație înregistrează la registrul
comerțului numele persoanelor împuternicite să reprezinte
societatea, menționând dacă ele acționează împreună sau
separat. Acestea depun la registrul comerțului specimene
de semnătură.“
94. Articolul 144 se abrogă.
95. După articolul 144 se introduc patru noi articole,
articolele 1441—1444, cu următorul cuprins:
îArt. 1441. — (1) Membrii consiliului de administrație își
vor exercita mandatul cu loialitate, în interesul societății.
(2) Administratorul nu încalcă această obligație dacă, în
momentul luării unei decizii de afaceri, el este în mod
rezonabil îndreptățit să considere că acționează în interesul
societății și pe baza unor informații adecvate.
(3) În sensul prezentului articol, decizie de afaceri este
orice decizie de a lua sau de a nu lua anumite măsuri cu
privire la administrarea societății.
(4) Membrii consiliului de administrație nu au voie să
divulge informațiile confidențiale și secretele de afaceri ale
societății, la care au acces în calitatea lor de
administratori. Această obligație le revine și după încetarea
mandatului de administrator.
(5) Conținutul și durata obligațiilor prevăzute la alin. (4)
sunt prevăzute în contract.
Art. 1442. — (1) Administratorii sunt răspunzători de
îndeplinirea tuturor obligațiilor, potrivit prevederilor art. 72
și 73.
(2) Administratorii răspund față de societate pentru
prejudiciile cauzate prin actele îndeplinite de directori sau
de personalul încadrat, când dauna nu s-ar fi produs dacă
ei ar fi exercitat supravegherea impusă de îndatoririle
funcției lor.
(3) Directorii vor înștiința consiliul de administrație
de toate neregulile constatate cu ocazia îndeplinirii
atribuțiilor lor.
(4) Administratorii sunt solidar răspunzători cu
predecesorii lor imediați dacă, având cunoștință de
neregulile săvârșite de aceștia, nu le comunică cenzorilor
sau, după caz, auditorilor interni și auditorului financiar.
(5) În societățile care au mai mulți administratori
răspunderea pentru actele săvârșite sau pentru omisiuni nu
se întinde și la administratorii care au făcut să se
consemneze, în registrul deciziilor consiliului de
administrație, împotrivirea lor și au încunoștințat despre
aceasta, în scris, pe cenzori sau auditorii interni și
auditorul financiar.
Art. 1443. — (1) Administratorul care are într-o anumită
operațiune, direct sau indirect, interese contrare intereselor
societății trebuie să îi înștiințeze despre aceasta pe ceilalți
administratori și pe cenzori sau auditori interni și să nu ia
parte la nicio deliberare privitoare la această operațiune.
(2) Aceeași obligație o are administratorul în cazul în
care, într-o anumită operațiune, știe că sunt interesate
soțul sau soția sa, rudele ori afinii săi până la gradul
al IV-lea inclusiv.
(3) Dacă prevederile actului constitutiv nu dispun altfel,
interdicțiile stabilite la alin. (1) și (2), referitoare la
participarea, la deliberarea și la votul administratorilor, nu
sunt aplicabile în cazul în care obiectul votului îl constituie:
a) oferirea spre subscriere, către un administrator sau
către persoanele menționate la alin. (2), de acțiuni sau
obligațiuni ale societății;
b) acordarea de către administrator sau de persoanele
menționate la alin. (2) a unui împrumut ori constituirea unei
garanții în favoarea societății.

12

MONITORUL OFICIAL AL ROMÂNIEI, PARTEA I, Nr. 955/28.XI.2006

(4) Administratorul care nu a respectat prevederile
alin. (1) și (2) răspunde pentru daunele care au rezultat
pentru societate.
Art. 144 4 . — (1) Este interzisă creditarea de către
societate a administratorilor acesteia, prin intermediul unor
operațiuni precum:
a) acordarea de împrumuturi administratorilor;
b) acordarea de avantaje financiare administratorilor cu
ocazia sau ulterior încheierii de către societate cu aceștia
de operațiuni de livrare de bunuri, prestări de servicii sau
executare de lucrări;
c) garantarea directă ori indirectă, în tot sau în parte, a
oricăror împrumuturi acordate administratorilor, concomitentă
ori ulterioară acordării împrumutului;
d) garantarea directă ori indirectă, în tot sau în parte, a
executării de către administratori a oricăror alte obligații
personale ale acestora față de terțe persoane;
e) dobândirea cu titlu oneros ori plata, în tot sau în
parte, a unei creanțe ce are drept obiect un împrumut
acordat de o terță persoană administratorilor ori o altă
prestație personală a acestora.
(2) Prevederile alin. (1) sunt aplicabile și operațiunilor
în care sunt interesați soțul sau soția, rudele ori afinii până
la gradul al IV-lea inclusiv ai administratorului; de
asemenea, dacă operațiunea privește o societate civilă sau
comercială la care una dintre persoanele anterior
menționate este administrator ori deține, singură sau
împreună cu una dintre persoanele sus-menționate, o cotă
de cel puțin 20% din valoarea capitalului social subscris.
(3) Prevederile alin. (1) nu se aplică:
a) în cazul operațiunilor a căror valoare exigibilă
cumulată este inferioară echivalentului în lei al sumei de
5.000 de euro;
b) în cazul în care operațiunea este încheiată de
societate în condițiile exercitării curente a activității sale, iar
clauzele operațiunii nu sunt mai favorabile persoanelor
prevăzute la alin. (1) și (2) decât cele pe care, în mod
obișnuit, societatea le practică față de terțe persoane.“
96. Articolele 145—149 se abrogă.
97. La articolul 150, alineatul (1) va avea următorul
cuprins:
îArt. 150. — (1) Dacă prin actul constitutiv nu se
dispune altfel și sub rezerva dispozițiilor art. 44 1, sub
sancțiunea nulității, administratorul va putea, în nume
propriu, să înstrăineze, respectiv să dobândească, bunuri
către sau de la societate, având o valoare de peste 10%
din valoarea activelor nete ale societății, numai după
obținerea aprobării adunării generale extraordinare, în
condițiile prevăzute la art.115.“
98. La articolul 150, după alineatul (1) se introduce un
nou alineat, alineatul (11), cu următorul cuprins:
î(11) Dacă prin actul constitutiv nu se dispune altfel și
sub rezerva dispozițiilor art. 441, sub sancțiunea nulității,
administratorul va putea, în nume propriu, să înstrăineze,
respectiv să dobândească, bunuri pentru sine de la
societate, numai după obținerea aprobării adunării generale
extraordinare, în condițiile prevăzute la art. 115.“
99. Articolul 151 se abrogă.
100. Articolul 152 va avea următorul cuprins:
îArt. 152. — Directorii sunt răspunzători pentru
neîndeplinirea îndatoririlor lor. Prevederile art. 1371 alin. (3),
ale art. 144 1 , 144 2 , 144 3 , 144 4 , 150 și ale art. 153 12
alin. (4) se aplică directorilor, în aceleași condiții ca și
administratorilor.“

101. După articolul 152 se introduce un nou articol,
articolul 1521, cu următorul cuprins:
îArt. 1521. — Microîntreprinderile și întreprinderile mici,
în sensul art. 4 alin. (1) lit. a) și b) din Legea
nr. 346/2004 privind stimularea înființării și dezvoltării
întreprinderilor mici și mijlocii, cu modificările ulterioare, pot
deroga de la prevederile art. 137 alin. (2), ale art. 1401
alin. (3) și ale art. 143 alin. (4).“
102. După articolul 1521 se introduce titlul subsecțiunii
a II-a, cu următorul cuprins:
îSUBSECȚIUNEA a II-a
Sistemul dualist“

103. Articolul 153 va avea următorul cuprins:
îArt. 153. — (1) Prin actul constitutiv se poate stipula
că societatea pe acțiuni este administrată de un directorat
și de un consiliu de supraveghere, în conformitate cu
prevederile prezentei subsecțiuni.
(2) Actul constitutiv poate fi modificat în cursul existenței
societății prin hotărâre a adunării generale extraordinare a
acționarilor, în vederea introducerii sau a eliminării unei
astfel de prevederi.
(3) Prevederile prezentei legi privitoare la cenzori nu
sunt aplicabile societăților care optează pentru sistemul
dualist de administrare.“
104. În cadrul subsecțiunii a II-a, după articolul 153 se
introduce un nou paragraf, paragraful A, cu următorul
cuprins:
îA. Directoratul
Art. 1531. — (1) Conducerea societății pe acțiuni revine
în exclusivitate directoratului, care îndeplinește actele
necesare și utile pentru realizarea obiectului de activitate al
societății, cu excepția celor rezervate de lege în sarcina
consiliului de supraveghere și a adunării generale a
acționarilor.
(2) Directoratul își exercită atribuțiile sub controlul
consiliului de supraveghere.
(3) Directoratul este format din unul sau mai mulți
membri, numărul acestora fiind totdeauna impar.
(4) Când este un singur membru, acesta poartă
denumirea de director general unic. În acest caz,
dispozițiile art. 137 alin. (3) se aplică în mod
corespunzător.
(5) În cazul societăților pe acțiuni ale căror situații
financiare anuale fac obiectul unei obligații legale de
auditare, directoratul este format din cel puțin 3 membri.
Art. 1532. — (1) Desemnarea membrilor directoratului
revine consiliului de supraveghere, care atribuie totodată
unuia dintre ei funcția de președinte al directoratului.
(2) Actul constitutiv determină durata mandatului
directoratului, în limitele prevăzute la art. 15312.
(3) Membrii directoratului nu pot fi concomitent membri
ai consiliului de supraveghere.
(4) Membrii directoratului pot fi revocați oricând de către
consiliul de supraveghere. Actul constitutiv poate prevedea
că ei pot fi revocați și de către adunarea generală ordinară
a acționarilor. Dacă revocarea lor survine fără justă cauză,
membrii directoratului sunt îndreptățiți la plata unor dauneinterese.
(5) În caz de vacanță a unui post de membru al
directoratului, consiliul de supraveghere va proceda fără
întârziere la desemnarea unui nou membru, pe durata
rămasă până la expirarea mandatului directoratului.
(6) Cu privire la drepturile și obligațiile membrilor
directoratului, art. 1371 alin. (3), art. 1441, art. 1442 alin. (1),
(4) și (5), art. 144 3 , 144 4 și 150 se aplică în mod
corespunzător.

MONITORUL OFICIAL AL ROMÂNIEI, PARTEA I, Nr. 955/28.XI.2006
Art. 1533. — (1) Directoratul reprezintă societatea în
raport cu terții și în justiție.
(2) În lipsa unei stipulații contrare în actul constitutiv,
membrii directoratului reprezintă societatea doar acționând
împreună.
(3) În situația în care membrii directoratului reprezintă
societatea doar acționând împreună, prin acordul lor
unanim, aceștia îl pot împuternici pe unul dintre ei să
încheie anumite operațiuni sau tipuri de operațiuni.
(4) Consiliul de supraveghere reprezintă societatea în
raporturile cu directoratul.
(5) Directoratul înregistrează la registrul comerțului
numele persoanelor împuternicite să reprezinte societatea,
menționând dacă ele acționează împreună sau separat.
Acestea vor depune la registrul comerțului specimene de
semnătură.
Art. 1534. — (1) Cel puțin o dată la 3 luni, directoratul
prezintă un raport scris consiliului de supraveghere cu
privire la conducerea societății, cu privire la activitatea
acesteia și la posibila sa evoluție.
(2) Pe lângă informarea periodică prevăzută la alin. (1),
directoratul comunică în timp util consiliului de
supraveghere orice informație cu privire la evenimentele ce
ar putea avea o influență semnificativă asupra situației
societății.
(3) Consiliul de supraveghere poate solicita directoratului
orice informații pe care le consideră necesare pentru
exercitarea atribuțiilor sale de control și poate efectua
verificări și investigații corespunzătoare.
(4) Fiecare membru al consiliului de supraveghere are
acces la informațiile transmise consiliului.
Art. 1535. — (1) Directoratul înaintează consiliului de
supraveghere situațiile financiare anuale și raportul său
anual, imediat după elaborarea acestora.
(2) Totodată, directoratul înaintează consiliului de
supraveghere propunerea sa detaliată cu privire la
distribuirea profitului rezultat din bilanțul exercițiului
financiar, pe care intenționează să o prezinte adunării
generale.
(3) Dispozițiile art. 153 4 alin. (4) se aplică în mod
corespunzător.“
105. În cadrul subsecțiunii a II-a, după articolul 1535 se
introduce un nou paragraf, paragraful B, cu următorul
cuprins:
îB. Consiliul de supraveghere
Art. 1536. — (1) Membrii consiliului de supraveghere
sunt numiți de către adunarea generală a acționarilor, cu
excepția primilor membri, care sunt numiți prin actul
constitutiv.
(2) Candidații pentru posturile de membru în consiliul de
supraveghere sunt nominalizați de către membrii existenți
ai consiliului sau de către acționari.
(3) Numărul membrilor consiliului de supraveghere este
stabilit prin actul constitutiv. Acesta nu poate fi mai mic de
3 și nici mai mare de 11.
(4) Membrii consiliului de supraveghere pot fi revocați
oricând de adunarea generală a acționarilor, cu o
majoritate de cel puțin două treimi din numărul voturilor
acționarilor prezenți.
(5) Consiliul de supraveghere alege dintre membrii săi
un președinte al consiliului.
Art. 1537. — (1) În cazul vacanței unui post de membru
în consiliul de supraveghere, consiliul poate proceda la
numirea unui membru provizoriu, până la întrunirea adunării
generale.
(2) Dacă vacanța menționată la alin. (1) determină
scăderea numărului membrilor consiliului de supraveghere

13

sub minimul legal, directoratul trebuie să convoace fără
întârziere adunarea generală pentru completarea locurilor
vacante.
(3) În cazul în care directoratul nu își îndeplinește
obligația de a convoca adunarea generală în conformitate
cu alin. (2), orice parte interesată se poate adresa instanței
pentru a desemna persoana însărcinată cu convocarea
adunării generale ordinare a acționarilor, care să facă
numirile necesare.
Art. 1538. — (1) Membrii consiliului de supraveghere nu
pot fi concomitent membri ai directoratului. De asemenea,
ei nu pot cumula calitatea de membru în consiliul de
supraveghere cu cea de salariat al societății.
(2) Prin actul constitutiv sau prin hotărâre a adunării
generale a acționarilor se pot stabili condiții specifice de
profesionalism și independență pentru membrii consiliului de
supraveghere. În aprecierea independenței unui membru al
consiliului de supraveghere trebuie respectate cel puțin
criteriile reglementate la art. 1382 alin. (2).
(3) Cu privire la drepturile și obligațiile membrilor
consiliului de supraveghere, dispozițiile art. 1441, art. 1442
alin. (1) și (5), ale art. 1443, 1444 și 150 se aplică în mod
corespunzător.
Art. 153 9 . — (1) Consiliul de supraveghere are
următoarele atribuții principale:
a) exercită controlul permanent asupra conducerii
societății de către directorat;
b) numește și revocă membrii directoratului;
c) verifică conformitatea cu legea, cu actul constitutiv și
cu hotărârile adunării generale a operațiunilor de conducere
a societății;
d) raportează cel puțin o dată pe an adunării generale
a acționarilor cu privire la activitatea de supraveghere
desfășurată.
(2) În cazuri excepționale, când interesul societății o
cere, consiliul de supraveghere poate convoca adunarea
generală a acționarilor.
(3) Consiliului de supraveghere nu îi pot fi transferate
atribuții de conducere a societății. Cu toate acestea, în
actul constitutiv se poate prevedea că anumite tipuri de
operațiuni nu pot fi efectuate decât cu acordul consiliului.
În cazul în care consiliul nu își dă acordul pentru o astfel
de operațiune, directoratul poate cere acordul adunării
generale ordinare. Hotărârea adunării generale cu privire la
un asemenea acord este dată cu o majoritate de 3 pătrimi
din numărul voturilor acționarilor prezenți. Actul constitutiv
nu poate stabili o altă majoritate și nici stipula alte condiții.
Art. 15310. — (1) Consiliul de supraveghere poate crea
comitete consultative, formate din cel puțin 2 membri ai
consiliului și însărcinate cu desfășurarea de investigații și
cu elaborarea de recomandări pentru consiliu, în domenii
precum auditul, remunerarea membrilor directoratului și ai
consiliului de supraveghere și a personalului, sau
nominalizarea de candidați pentru diferitele posturi de
conducere. Comitetele vor înainta consiliului în mod regulat
rapoarte asupra activității lor.
(2) Președintele directoratului poate fi numit membru în
comitetul de nominalizare creat de consiliul de
supraveghere, fără ca prin aceasta să dobândească
calitatea de membru în consiliu.
(3) Cel puțin un membru al fiecărui comitet creat în
temeiul alin. (1) trebuie să fie membru independent al
consiliului de supraveghere. Cel puțin un membru al
comitetului de audit trebuie să dețină experiență relevantă
în aplicarea principiilor contabile sau în audit financiar.
(4) În cazul societăților pe acțiuni ale căror situații
financiare anuale fac obiectul unei obligații legale de

14

MONITORUL OFICIAL AL ROMÂNIEI, PARTEA I, Nr. 955/28.XI.2006

auditare financiară, crearea unui comitet de audit în cadrul
consiliului de supraveghere este obligatorie.
Art. 153 11 . — (1) Consiliul de supraveghere se
întrunește cel puțin o dată la 3 luni. Președintele convoacă
consiliul de supraveghere și prezidează întrunirea.
(2) De asemenea, consiliul de supraveghere este
convocat în orice moment la cererea motivată a cel puțin
2 dintre membrii consiliului sau ai directoratului. Consiliul
se va întruni în cel mult 15 zile de la convocare.
(3) Dacă președintele nu dă curs cererii de convocare a
consiliului în conformitate cu dispozițiile alin. (2), autorii
cererii pot convoca ei înșiși consiliul, stabilind ordinea de zi
a ședinței.
(4) Membrii directoratului pot fi convocați la întrunirile
consiliului de supraveghere. Ei nu au drept de vot în
consiliu.
(5) La fiecare ședință se va întocmi un proces-verbal,
care va cuprinde numele participanților, ordinea de zi,
ordinea deliberărilor, deciziile luate, numărul de voturi
întrunite și opiniile separate. Procesul-verbal este semnat
de către președintele de ședință și de către cel puțin un
alt membru prezent al consiliului.“
106.
După articolul 153 11 se introduce titlul
subsecțiunii a III-a, cu următorul cuprins:
îSUBSECȚIUNEA a III-a
Dispoziții comune pentru sistemul unitar și sistemul dualist“

107. După titlul subsecțiunii a III-a se introduc
treisprezece noi articole, articolele 153 12 —153 24 , cu
următorul cuprins:
îArt. 15312. — (1) Durata mandatului administratorilor,
respectiv al membrilor directoratului și ai consiliului de
supraveghere, este stabilită prin actul constitutiv, ea
neputând depăși 4 ani. Ei sunt reeligibili, când prin actul
constitutiv nu se dispune altfel.
(2) Durata mandatului primilor membri ai consiliului de
administrație, respectiv al primilor membri ai consiliului de
supraveghere, nu poate depăși 2 ani.
(3) Pentru ca numirea unui administrator, respectiv a
unui membru al directoratului sau al consiliului de
supraveghere, să fie valabilă din punct de vedere juridic,
persoana numită trebuie să o accepte în mod expres.
(4) Persoana numită în una dintre funcțiile prevăzute la
alin. (3) trebuie să încheie o asigurare pentru răspundere
profesională.
Art. 153 13 . — (1) Directorii societății pe acțiuni, în
sistemul unitar, respectiv membrii directoratului, în sistemul
dualist, sunt persoane fizice.
(2) O persoană juridică poate fi numită administrator
sau membru al consiliului de supraveghere al unei societăți
pe acțiuni. Odată cu această numire, persoana juridică
este obligată să își desemneze un reprezentant permanent,
persoană fizică. Acesta este supus acelorași condiții și
obligații și are aceeași răspundere civilă și penală ca și un
administrator sau membru al consiliului de supraveghere,
persoană fizică, ce acționează în nume propriu, fără ca
prin aceasta persoana juridică pe care o reprezintă să fie
exonerată de răspundere sau să i se micșoreze
răspunderea solidară. Când persoana juridică își revocă
reprezentantul, ea are obligația să numească în același
timp un înlocuitor.
Art. 15314. — Persoanele care, potrivit prezentei legi, nu
pot fi fondatori nu pot fi nici administratori, directori,
membri ai directoratului sau ai consiliului de supraveghere.
Art. 153 15. — Directorii unei societăți pe acțiuni, în
sistemul unitar, și membrii directoratului, în sistemul dualist,

nu vor putea fi, fără autorizarea consiliului de administrație,
respectiv a consiliului de supraveghere, directori,
administratori, membri ai directoratului ori ai consiliului de
supraveghere, cenzori sau, după caz, auditori interni ori
asociați cu răspundere nelimitată, în alte societăți
concurente sau având același obiect de activitate, nici nu
pot exercita același comerț sau altul concurent, pe cont
propriu sau al altei persoane, sub pedeapsa revocării și
răspunderii pentru daune.
Art. 153 16. — (1) O persoană fizică poate exercita
concomitent cel mult 5 mandate de administrator și/sau de
membru al consiliului de supraveghere în societăți pe
acțiuni al căror sediu se află pe teritoriul României.
Această prevedere se aplică în aceeași măsură persoanei
fizice administrator sau membru al consiliului de
supraveghere, cât și persoanei fizice reprezentant
permanent al unei persoane juridice administrator ori
membru al consiliului de supraveghere.
(2) Interdicția prevăzută la alin. (1) nu se referă la
cazurile când cel ales în consiliul de administrație sau în
consiliul de supraveghere este proprietar a cel puțin o
pătrime din totalul acțiunilor societății sau este membru în
consiliul de administrație ori în consiliul de supraveghere al
unei societăți pe acțiuni ce deține pătrimea arătată.
(3) Persoana care încalcă prevederile prezentului articol
este obligată să demisioneze din funcțiile de membru al
consiliului de administrație sau al consiliului de
supraveghere care depășesc numărul maxim de mandate
prevăzute la alin. (1), în termen de o lună de la data
apariției situației de incompatibilitate. La expirarea acestei
perioade, el va pierde mandatul obținut prin depășirea
numărului legal de mandate, în ordinea cronologică a
numirilor, și va fi obligat la restituirea remunerației și a
altor beneficii primite către societatea în care a exercitat
acest mandat. Deliberările și deciziile la care el a luat
parte în exercitarea mandatului respectiv rămân valabile.
Art. 153 17 . — Înainte de a fi numită director sau
administrator, respectiv membru al directoratului sau al
consiliului de supraveghere într-o societate pe acțiuni,
persoana nominalizată va aduce la cunoștință organului
societății însărcinat cu numirea sa cu privire la aspecte
relevante prevăzute la art. 15315 și 15316.
Art. 15318. — (1) Remunerația membrilor consiliului de
administrație sau ai consiliului de supraveghere este
stabilită prin actul constitutiv sau prin hotărâre a adunării
generale a acționarilor.
(2) Remunerația suplimentară a membrilor consiliului de
administrație sau ai consiliului de supraveghere însărcinați
cu funcții specifice în cadrul organului respectiv, precum și
remunerația directorilor, în sistemul unitar, ori a membrilor
directoratului, în sistemul dualist, sunt stabilite de consiliul
de administrație, respectiv de consiliul de supraveghere.
Actul constitutiv sau adunarea generală a acționarilor
fixează limitele generale ale tuturor remunerațiilor acordate
în acest fel.
(3) Orice alte avantaje pot fi acordate numai în
conformitate cu alin. (1) și (2).
(4) Adunarea generală, respectiv consiliul de
administrație sau consiliul de supraveghere și, dacă este
cazul, comitetul de remunerare se vor asigura, la stabilirea
remunerațiilor sau a altor avantaje, că acestea sunt
justificate în raport cu îndatoririle specifice ale persoanelor
respective și cu situația economică a societății.
Art. 153 19 . — Consiliul de administrație va solicita
oficiului registrului comerțului înregistrarea numirii

MONITORUL OFICIAL AL ROMÂNIEI, PARTEA I, Nr. 955/28.XI.2006
directorilor, precum și a oricărei schimbări în persoana
administratorilor sau directorilor și publicarea acestor date
în Monitorul Oficial al României, Partea a IV-a. Aceeași
obligație revine directoratului cu privire la înregistrarea
primilor membri ai directoratului și a oricărei schimbări în
persoana membrilor directoratului sau a membrilor
consiliului de supraveghere.
Art. 15320. — (1) Pentru validitatea deciziilor consiliului
de administrație, ale directoratului sau ale consiliului de
supraveghere este necesară prezența a cel puțin jumătate
din numărul membrilor fiecăruia dintre aceste organe, dacă
prin actul constitutiv nu se prevede un număr mai mare.
(2) Deciziile în cadrul consiliului de administrație, al
directoratului sau al consiliului de supraveghere se iau cu
votul majorității membrilor prezenți. Deciziile cu privire la
numirea sau revocarea președinților acestor organe se iau
cu votul majorității membrilor consiliului.
(3) Membrii consiliului de administrație, ai directoratului
sau ai consiliului de supraveghere pot fi reprezentați la
întrunirile organului respectiv doar de către alți membri ai
săi. Un membru prezent poate reprezenta un singur
membru absent.
(4) Actul constitutiv poate dispune că participarea la
reuniunile consiliului de administrație, ale directoratului sau
ale consiliului de supraveghere poate avea loc și prin
intermediul mijloacelor de comunicare la distanță, precizând
felul acestora. Totodată, actul constitutiv poate limita felul
deciziilor care pot fi luate în aceste condiții și poate
prevedea un drept de a se opune la o astfel de procedură
în favoarea unui număr determinat de membri ai organului
respectiv.
(5) Mijloacele de comunicare la distanță prevăzute la
alin. (4) trebuie să întrunească condițiile tehnice necesare
pentru identificarea participanților, participarea efectivă a
acestora la ședința consiliului și retransmiterea deliberărilor
în mod continuu.
(6) Dacă actul constitutiv nu dispune altfel, președintele
consiliului de administrație sau al consiliului de
supraveghere va avea votul decisiv în caz de paritate a
voturilor. Nu poate avea vot decisiv președintele consiliului
de administrație care este, în același timp, director al
societății.
(7) Dacă președintele în funcție al consiliului de
administrație, al directoratului sau al consiliului de
supraveghere nu poate sau îi este interzis să participe la
vot în cadrul organului respectiv, ceilalți membri vor putea
alege un președinte de ședință, având aceleași drepturi ca
președintele în funcție.
(8) În caz de paritate de voturi și dacă președintele nu
beneficiază de vot decisiv, propunerea supusă votului se
consideră respinsă.
Art. 15321. — (1) Actul constitutiv poate dispune că, în
cazuri excepționale, justificate prin urgența situației și prin
interesul societății, deciziile consiliului de administrație sau
ale directoratului pot fi luate prin votul unanim exprimat în
scris al membrilor, fără a mai fi necesară o întrunire a
respectivului organ.
(2) Nu se poate recurge la procedura prevăzută la
alin. (1) în cazul deciziilor consiliului de administrație sau
ale directoratului referitoare la situațiile financiare anuale ori
la capitalul autorizat.
Art. 153 22 . — Consiliul de administrație, respectiv
directoratul, va putea să încheie acte juridice în numele și
în contul societății, prin care să dobândească bunuri pentru
aceasta sau să înstrăineze, să închirieze, să schimbe ori
să constituie în garanție bunuri aflate în patrimoniul
societății, a căror valoare depășește jumătate din valoarea

15

contabilă a activelor societății la data încheierii actului
juridic, numai cu aprobarea adunării generale a acționarilor,
dată în condițiile art. 115.
Art. 153 23 . — Directorii și membrii consiliului de
administrație, respectiv membrii directoratului și cei ai
consiliului de supraveghere, sunt obligați să participe la
adunările generale ale acționarilor.
Art. 153 24 . — (1) Dacă consiliul de administrație,
respectiv directoratul, constată că, în urma unor pierderi,
stabilite prin situațiile financiare anuale aprobate conform
legii, activul net al societății, determinat ca diferență între
totalul activelor și totalul datoriilor acesteia, s-a diminuat la
mai puțin de jumătate din valoarea capitalului social
subscris, va convoca de îndată adunarea generală
extraordinară pentru a decide dacă societatea trebuie să
fie dizolvată.
(2) Prin actul constitutiv se poate stabili ca adunarea
generală extraordinară să fie convocată chiar și în cazul
unei diminuări a activului net mai puțin semnificativă decât
cea prevăzută la alin. (1), stabilindu-se acest nivel minim al
activului net prin raportare la capitalul social subscris.
(3) Consiliul de administrație, respectiv directoratul, va
prezenta adunării generale extraordinare întrunite potrivit
alin. (1) un raport cu privire la situația patrimonială a
societății, însoțit de observații ale cenzorilor sau, după caz,
ale auditorilor interni. Acest raport trebuie depus la sediul
societății cu cel puțin o săptămână înainte de data adunării
generale, pentru a putea fi consultat de orice acționar
interesat. În cadrul adunării generale extraordinare, consiliul
de administrație, respectiv directoratul, îi va informa pe
acționari cu privire la orice fapte relevante survenite după
redactarea raportului scris.
(4) Dacă adunarea generală extraordinară nu hotărăște
dizolvarea societății, atunci societatea este obligată ca, cel
târziu până la încheierea exercițiului financiar ulterior celui
în care au fost constatate pierderile și sub rezerva
dispozițiilor art. 10, să procedeze la reducerea capitalului
social cu un cuantum cel puțin egal cu cel al pierderilor care
nu au putut fi acoperite din rezerve, dacă în acest interval
activul net al societății nu a fost reconstituit până la nivelul
unei valori cel puțin egale cu jumătate din capitalul social.
(5) În cazul neîntrunirii adunării generale extraordinare
în conformitate cu alin. (1) sau dacă adunarea generală
extraordinară nu a putut delibera valabil nici în a doua
convocare, orice persoană interesată se poate adresa
instanței pentru a cere dizolvarea societății. Dizolvarea
poate fi cerută și în cazul în care obligația impusă
societății potrivit alin. (4) nu este respectată. În oricare
dintre aceste cazuri, instanța poate acorda societății un
termen ce nu poate depăși 6 luni pentru regularizarea
situației. Societatea nu va fi dizolvată dacă reconstituirea
activului net până la nivelul unei valori cel puțin egale cu
jumătate din capitalul social are loc până în momentul
rămânerii irevocabile a hotărârii judecătorești de dizolvare.“
108. Articolul 154 se abrogă.
109. Articolul 155 va avea următorul cuprins:
îArt. 155. — (1) Acțiunea în răspundere contra
fondatorilor, administratorilor, directorilor, respectiv a
membrilor directoratului și consiliului de supraveghere,
precum și a cenzorilor sau auditorilor financiari, pentru
daune cauzate societății de aceștia prin încălcarea
îndatoririlor lor față de societate, aparține adunării generale,
care va decide cu majoritatea prevăzută la art. 112.
(2) Adunarea generală desemnează cu aceeași majoritate
persoana însărcinată să exercite acțiunea în justiție.
(3) Când adunarea generală decide cu privire la situația
financiară anuală, poate lua o hotărâre referitoare la

16

MONITORUL OFICIAL AL ROMÂNIEI, PARTEA I, Nr. 955/28.XI.2006

răspunderea administratorilor sau directorilor, respectiv a
membrilor directoratului și consiliului de supraveghere, chiar
dacă această problemă nu figurează pe ordinea de zi.
(4) Dacă adunarea generală decide să pornească
acțiune în răspundere contra administratorilor, respectiv a
membrilor directoratului, mandatul acestora încetează de
drept de la data adoptării hotărârii și adunarea generală,
respectiv consiliul de supraveghere, va proceda la
înlocuirea lor.
(5) Dacă acțiunea se pornește împotriva directorilor,
aceștia sunt suspendați de drept din funcție până la
rămânerea irevocabilă a hotărârii.
(6) Dacă adunarea generală decide să pornească
acțiune în răspundere contra membrilor consiliului de
supraveghere cu majoritatea prevăzută la art. 115 alin. (1),
mandatul membrilor respectivi ai consiliului de supraveghere
încetează de drept. Adunarea generală va proceda la
înlocuirea lor.
(7) Acțiunea în răspundere împotriva membrilor
directoratului poate fi exercitată și de către consiliul de
supraveghere, în urma unei decizii a consiliului însuși. Dacă
decizia este luată cu o majoritate de două treimi din
numărul total de membri ai consiliului de supraveghere,
mandatul membrilor respectivi ai directoratului încetează de
drept, consiliul de supraveghere procedând la înlocuirea lor.“
110. După articolul 155 se introduce un nou articol,
articolul 1551, cu următorul cuprins:
îArt. 1551. — (1) Dacă adunarea generală nu introduce
acțiunea în răspundere prevăzută la art. 155 și nici nu dă
curs propunerii unuia sau mai multor acționari de a iniția o
asemenea acțiune, acționarii reprezentând, individual sau
împreună, cel puțin 5% din capitalul social au dreptul de a
introduce o acțiune în despăgubiri, în nume propriu, dar în
contul societății, împotriva oricărei persoane prevăzute la
art. 155 alin. (1).
(2) Persoanele care exercită dreptul prevăzut la alin. (1)
trebuie să fi avut deja calitatea de acționar la data la care
a fost dezbătută în cadrul adunării generale problema
introducerii acțiunii în răspundere.
(3) Cheltuielile de judecată vor fi suportate de acționarii
care au introdus acțiunea. În caz de admitere, acționarii au
dreptul la rambursarea de către societate a sumelor
avansate cu acest titlu.
(4) După rămânerea irevocabilă a hotărârii instanței de
admitere a acțiunii prevăzute la alin. (1), adunarea
generală a acționarilor, respectiv consiliul de supraveghere,
va putea decide încetarea mandatului administratorilor,
directorilor și membrilor consiliului de supraveghere,
respectiv al membrilor directoratului, și înlocuirea acestora.“
111. Articolele 156—158 se abrogă.
112. La articolul 159, alineatul (5) se abrogă.
113. La articolul 160, alineatul (1) va avea următorul
cuprins:
îArt. 160. — (1) Situațiile financiare ale societăților
comerciale supuse obligației legale de auditare vor fi
auditate de către auditori financiari — persoane fizice sau
persoane juridice —, în condițiile prevăzute de lege.“
114. La articolul 160, după alineatul (1) se introduc
două noi alineate, alineatele (1 1 ) și (1 2 ) , cu următorul
cuprins:
î(1 1 ) Societățile pe acțiuni care optează, în temeiul
art. 153, pentru sistemul dualist de administrare sunt
supuse auditului financiar.
(12) Societățile comerciale ale căror situații financiare
anuale sunt supuse auditului financiar, potrivit legii sau
deciziei asociaților/acționarilor, nu vor aplica prevederile
art. 159 alin. (1).“

115. La articolul 160, alineatul (2) va avea următorul
cuprins:
î(2) Societățile comerciale ale căror situații financiare
anuale sunt supuse auditului financiar, potrivit legii sau
deciziei acționarilor, vor organiza auditul intern potrivit
normelor elaborate de Camera Auditorilor Financiari din
România.“
116. După articolul 160 se introduce un nou articol,
articolul 1601, cu următorul cuprins:
îArt. 160 1 . — Consiliul de administrație, respectiv
directoratul, înregistrează la registrul comerțului orice
schimbare a persoanelor cenzorilor, respectiv a auditorului
intern și auditorului financiar.“
117. La articolul 161, litera c) a alineatului (2) va avea
următorul cuprins:
îc) persoanele cărora le este interzisă funcția de
membru al consiliului de administrație, respectiv al
consiliului de supraveghere și directoratului, în temeiul
art. 15314;“.
118. La articolul 163, alineatele (1), (2) și (5) vor avea
următorul cuprins:
îArt. 163. — (1) Cenzorii sau, după caz, auditorii interni
sunt obligați să supravegheze gestiunea societății, să
verifice dacă situațiile financiare sunt legal întocmite și în
concordanță cu registrele, dacă acestea din urmă sunt
ținute regulat și dacă evaluarea elementelor patrimoniale
s-a făcut conform regulilor stabilite pentru întocmirea și
prezentarea situațiilor financiare.
(2) Despre toate acestea, precum și asupra propunerilor
pe care le vor considera necesare cu privire la situațiile
financiare și repartizarea profitului, cenzorii vor prezenta
adunării generale un raport amănunțit. Modalitatea și
procedura de raportare a auditorilor interni vor fi stabilite
prin actul constitutiv, potrivit reglementării profesiei.
..............................................................................................
(5) Cenzorii sau, după caz, auditorii interni vor aduce la
cunoștință membrilor consiliului de administrație neregulile
în administrație și încălcările dispozițiilor legale și ale
prevederilor actului constitutiv pe care le constată, iar
cazurile mai importante le vor aduce la cunoștință adunării
generale.“
119. La articolul 163, alineatul (4) se abrogă.
120. La articolul 164, alineatul (2) se abrogă.
121. După articolul 164 se introduce un nou articol,
articolul 1641, cu următorul cuprins:
îArt. 1641. — (1) Orice acționar are dreptul să reclame
cenzorilor faptele despre care crede că trebuie cenzurate,
iar aceștia le vor avea în vedere la întocmirea raportului
către adunarea generală.
(2) În cazul în care reclamația este făcută de acționari
reprezentând, individual sau împreună, cel puțin 5% din
capitalul social sau o cotă mai mică, dacă actul constitutiv
prevede astfel, cenzorii sunt obligați să o verifice. Dacă vor
aprecia că reclamația este întemeiată și urgentă, sunt
obligați să convoace imediat adunarea generală și să
prezinte acesteia observațiile lor. În caz contrar, ei trebuie
să pună în discuție reclamația la prima adunare. Adunarea
generală trebuie să ia o hotărâre asupra celor reclamate.
(3) În cazul societăților în care au fost desemnați
auditori interni, potrivit legii, orice acționar are dreptul să
reclame acestora faptele despre care cred că trebuie
verificate. Auditorii interni le vor avea în vedere la
întocmirea raportului către consiliul de administrație,
respectiv consiliul de supraveghere. În cazul în care
reclamația este făcută de acționari reprezentând, individual
sau împreună, cel puțin 5% din capitalul social ori o cotă
mai mică, dacă actul constitutiv prevede astfel, auditorii
interni sunt obligați să verifice faptele reclamate, iar în
cazul în care sunt confirmate, fiind consemnate într-un
raport ce va fi comunicat consiliului de administrație,

MONITORUL OFICIAL AL ROMÂNIEI, PARTEA I, Nr. 955/28.XI.2006
respectiv consiliului de supraveghere, și pus la dispoziție
adunării generale; în acest caz, consiliul de administrație,
respectiv consiliul de supraveghere, este obligat să
convoace adunarea generală.“
122. La articolul 167, alineatul (1) va avea următorul
cuprins:
îArt. 167. — (1) Valoarea nominală a unei obligațiuni nu
poate fi mai mică de 2,5 lei.“
123. Articolele 168 și 169 se abrogă.
124. La articolul 170, alineatul (3) va avea următorul
cuprins:
î(3) Titlurile obligațiunilor trebuie să cuprindă datele
prevăzute în legislația pieței de capital.“
125. La articolul 171, alineatul (5) va avea următorul
cuprins:
î(5) Deținătorii de obligațiuni vor putea fi reprezentați
prin mandatari, alții decât administratorii, directorii, respectiv
membrii directoratului, ai consiliului de supraveghere ori
cenzorii sau funcționarii societății.“
126. La articolul 177, literele a), c), e) și f) ale
alineatului (1) vor avea următorul cuprins:
îa) un registru al acționarilor care să arate, după caz,
numele și prenumele, codul numeric personal, denumirea,
domiciliul sau sediul acționarilor cu acțiuni nominative,
precum și vărsămintele făcute în contul acțiunilor. Evidența
acțiunilor tranzacționate pe o piață reglementată/sistem
alternativ de tranzacționare se realizează cu respectarea
legislației specifice pieței de capital;
................................................................................................
c) un registru al ședinței și deliberărilor consiliului de
administrație, respectiv ale directoratului și consiliului de
supraveghere;
................................................................................................
e) un registru al deliberărilor și constatărilor făcute de
cenzori și, după caz, de auditori interni, în exercitarea
mandatului lor;
f) un registru al obligațiunilor, care să arate totalul
obligațiunilor emise și al celor rambursate, precum și
numele și prenumele, denumirea, domiciliul sau sediul
titularilor, când ele sunt nominative. Evidența obligațiunilor
emise în formă dematerializată și tranzacționate pe o piață
reglementată sau printr-un sistem alternativ de
tranzacționare va fi ținută conform legislației specifice pieței
de capital;“.
127. La articolul 177, litera d) a alineatului (1) se
abrogă.
128. La articolul 177, după litera f) a alineatului (1) se
introduce o nouă literă, litera g), cu următorul cuprins:
îg) orice alte registre prevăzute de acte normative
speciale.“
129. La articolul 177, alineatul (2) va avea următorul
cuprins:
î(2) Registrele prevăzute la alin. (1) lit. a), b) și f) vor fi
ținute prin grija consiliului de administrație, respectiv a
directoratului, cel prevăzut la lit. c) prin grija organului în
cauză, iar cel prevăzut la lit. e) prin grija cenzorilor sau,
după caz, a auditorilor interni; registrele prevăzute la
alin. (1) lit. g) vor fi ținute în condițiile prevăzute de actele
normative respective.“
130. La articolul 178, alineatul (1) va avea următorul
cuprins:
îArt. 178. — (1) Administratorii sau, după caz, societățile
de registru independent au obligația să pună la dispoziție
acționarilor și altor solicitanți registrele prevăzute la art. 177
alin. (1) lit. a) și să elibereze, la cerere, pe cheltuiala
acestora, extrase de pe ele.“
131. Articolul 181 va avea următorul cuprins:
îArt. 181. — Consiliul de administrație, respectiv
directoratul, trebuie să prezinte cenzorilor, respectiv

17

auditorilor interni și auditorilor financiari, cu cel puțin 30 de
zile înainte de ziua stabilită pentru ședința adunării
generale situația financiară anuală pentru exercițiul financiar
precedent, însoțită de raportul lor și de documentele
justificative.“
132. Articolul 184 va avea următorul cuprins:
îArt. 184. — (1) Raportul cenzorilor sau, după caz, al
auditorului financiar rămâne depus la sediul societății și la
cel al sucursalelor în cele 15 zile care preced întrunirea
adunării generale, pentru a fi consultate de acționari.
(2) La cerere, consiliul de administrație, respectiv
directoratul, eliberează acționarilor copii de pe aceste
documente. Sumele percepute pentru eliberarea de copii
nu pot depăși costurile administrative implicate de
furnizarea acestora.“
133. Articolul 185 va avea următorul cuprins:
îArt. 185. — (1) Consiliul de administrație, respectiv
directoratul, este obligat ca, în termen de 15 zile de la
data adunării generale, să depună la registrul comerțului
copii pe suport hârtie și în formă electronică sau numai în
formă electronică, având atașată o semnătură electronică
extinsă, ale situațiilor financiare anuale, însoțite de raportul
lor, raportul cenzorilor sau raportul auditorilor financiari,
precum și de procesul-verbal al adunării generale, în
condițiile prevăzute de Legea contabilității nr. 82/1991,
republicată.
(2) Un anunț prin care se confirmă depunerea acestor
acte va fi publicat în Monitorul Oficial al României, Partea
a IV-a, pe cheltuiala societății și prin grija oficiului
registrului comerțului, pentru societățile comerciale care au
o cifră anuală de afaceri de peste 10 milioane lei.
(3) Pentru societățile comerciale a căror cifră anuală de
afaceri nu depășește 10 milioane lei, anunțul prevăzut la
alin. (2) va fi publicat, pentru acces gratuit, pe pagina de
internet a oficiului registrului comerțului.
(4) Datele cuprinse în situațiile financiare anuale sunt
transmise în formă electronică de către oficiile registrului
comerțului către Ministerul Finanțelor Publice, în condițiile
stabilite prin norme metodologice aprobate prin hotărâre a
Guvernului.“
134. Articolul 186 va avea următorul cuprins:
îArt. 186. — Aprobarea situațiilor financiare anuale de
către adunarea generală nu împiedică exercitarea acțiunii
în răspundere, în conformitate cu prevederile art. 155.“
135. Articolul 187 va avea următorul cuprins.
îArt. 187. — Societatea în comandită pe acțiuni este
reglementată de dispozițiile referitoare la societățile pe
acțiuni, cu excepția art. 153—155 1 și a dispozițiilor
prezentului capitol.“
136. Articolul 190 va avea următorul cuprins:
îArt. 190. — Asociații comanditați, care sunt
administratori, nu pot lua parte la deliberările adunărilor
generale pentru alegerea cenzorilor sau, după caz, a
auditorului financiar, chiar dacă posedă acțiuni ale
societății.“
137. La articolul 194, partea introductivă și literele b) și
c) ale alineatului (1) vor avea următorul cuprins:
îArt. 194. — (1) Adunarea generală a asociaților are
următoarele obligații principale:
.............................................................................................
b) să desemneze administratorii și cenzorii sau, după
caz, auditorii interni, să îi revoce și să le dea descărcare
de activitate, precum și să decidă contractarea auditului
financiar, atunci când acesta nu are caracter obligatoriu,
potrivit legii;
c) să decidă urmărirea administratorilor și cenzorilor
sau, după caz, a auditorilor interni pentru daunele pricinuite
societății, desemnând și persoana însărcinată să o
exercite;“.

18

MONITORUL OFICIAL AL ROMÂNIEI, PARTEA I, Nr. 955/28.XI.2006

138. După articolul 196 se introduce un nou articol,
artcolul 1961, cu următorul cuprins:
îArt. 1961. — (1) În cazul societăților cu răspundere
limitată cu asociat unic, acesta va exercita atribuțiile
adunării generale a asociaților societății.
(2) Asociatul unic va consemna de îndată, în scris,
orice decizie adoptată în conformitate cu alin. (1).
(3) Asociatul unic poate avea calitatea de salariat al
societății cu răspundere limitată al cărui asociat unic este,
cu excepția cazului în care are calitatea de administrator
unic sau de membru al consiliului de administrație.“
139. La articolul 199, alineatele (2) și (5) vor avea
următorul cuprins:
î(2) La societățile comerciale care nu se încadrează în
prevederile art. 160 alin. (1), adunarea asociaților poate
numi unul sau mai mulți cenzori ori un auditor financiar,
potrivit art. 160 alin. (11).
...............................................................................................
(5) În lipsă de cenzori sau, după caz, de auditor
financiar, fiecare dintre asociați, care nu este administrator
al societății, va exercita dreptul de control pe care asociații
îl au în societățile în nume colectiv.“
140. La articolul 201, alineatul (1) va avea următorul
cuprins:
îArt. 201. — (1) Situațiile financiare vor fi întocmite
după normele prevăzute pentru societatea pe acțiuni. În
urma aprobării lor de către adunarea generală a asociaților,
administratorii vor depune la registrul comerțului, în termen
de 15 zile de la data adunării generale, copii ale situațiilor
financiare anuale, în conformitate cu prevederile Legii
contabilității nr. 82/1991, republicată, spre a fi publicate în
conformitate cu art. 185.“
141. La articolul 204, alineatele (1) și (3)—(7) vor avea
următorul cuprins:
îArt. 204. — (1) Actul constitutiv poate fi modificat prin
hotărârea adunării generale, adoptată în condițiile legii, sau
prin hotărârea instanței judecătorești, în condițiile art. 223
alin. (3) și ale art. 226 alin. (2).
...............................................................................................
(3) Dispozițiile art. 17 alin. (1) se aplică și în cazul
schimbării denumirii ori în cel al continuării societății cu
răspundere limitată cu asociat unic.
(4) După fiecare modificare a actului constitutiv,
administratorii, respectiv directoratul, va depune la registrul
comerțului, în termen de 15 zile, actul modificator și textul
complet al actului constitutiv, actualizat cu toate
modificările, care vor fi înregistrate în temeiul hotărârii
judecătorului-delegat, cu excepția situațiilor stipulate la
art. 223 alin. (3) și la art. 226 alin. (2), atunci când
înregistrarea va fi efectuată pe baza hotărârii irevocabile de
excludere sau de retragere.
(5) Oficiul registrului comerțului va înainta din oficiu
actul modificator astfel înregistrat și o notificare asupra
depunerii textului actualizat al actului constitutiv către Regia
Autonomă «Monitorul Oficial», spre a fi publicate în
Monitorul Oficial al României, Partea a IV-a, pe cheltuiala
societății.
(6) Actul modificator al actului constitutiv al unei
societăți în nume colectiv sau în comandită simplă, în
formă autentică, se depune la oficiul registrului comerțului,
cu respectarea prevederilor alin. (4), și se menționează în
acest registru, fără a fi obligatorie publicarea lui în
Monitorul Oficial al României, Partea a IV-a.
(7) În forma actualizată potrivit alin. (4) se pot omite
numele sau denumirea și celelalte date de identificare a
fondatorilor și a primilor membri ai organelor societății.“
142. La articolul 208, alineatele (3) și (4) vor avea
următorul cuprins:

î(3) Creditorii societății, ale căror creanțe sunt anterioare
publicării hotărârii, vor fi îndreptățiți să obțină garanții
pentru creanțele care nu au devenit scadente până la data
respectivei publicări. Aceștia au dreptul de a face opoziție
împotriva acestei hotărâri, în conformitate cu art. 62.
(4) Reducerea capitalului social nu are efect și nu se
fac plăți în beneficiul acționarilor, până când creditorii nu
vor fi obținut realizarea creanțelor lor sau garanții adecvate
sau până la data la care instanța, considerând că
societatea a oferit creditorilor garanții adecvate ori că,
luându-se în considerare activul societății, garanțiile nu sunt
necesare, nu va fi respins cererea creditorilor, prin hotărâre
judecătorească irevocabilă.“
143. Articolul 211 va avea următorul cuprins:
îArt. 211. — Hotărârea adunării generale pentru
majorarea capitalului social se va publica în Monitorul
Oficial al României, Partea a IV-a, acordându-se pentru
exercițiul dreptului de preferință un termen de cel puțin o
lună, cu începere din ziua publicării.“
144. La articolul 212, litera d) a alineatului (2) va avea
următorul cuprins:
îd) numele și prenumele administratorilor, respectiv ale
membrilor directoratului și consiliului de supraveghere,
cenzorilor sau, după caz, auditorului financiar, și domiciliul
lor;“.
145. Articolul 213 va avea următorul cuprins:
îArt. 213. — Majorarea capitalului social al unei societăți
prin ofertă publică de valori mobiliare și/sau prin acordarea
posibilității acționarilor de a-și tranzacționa drepturile de
preferință pe piața de capital este supusă prevederilor
legislației specifice pieței de capital.“
146. Articolul 214 va avea următorul cuprins:
îArt. 214. — În caz de majorare a capitalului social prin
ofertă publică, administratorii sunt solidar răspunzători de
exactitatea celor arătate în prospectul de emisiune, în
publicațiile făcute de societate sau în cererile adresate
oficiului registrului comerțului, în conformitate cu prevederile
legislației privind piața de capital.“
147. La articolul 215, alineatul (1) va avea următorul
cuprins:
îArt. 215. — (1) Dacă majorarea capitalului social se
face prin aporturi în natură, adunarea generală care a
hotărât aceasta va propune judecătorului-delegat numirea
unuia sau mai multor experți pentru evaluarea acestor
aporturi, în condițiile art. 38 și 39.“
148. Articolul 216 va avea următorul cuprins:
îArt. 216. — (1) Acțiunile emise pentru majorarea
capitalului social vor fi oferite spre subscriere, în primul
rând acționarilor existenți, proporțional cu numărul acțiunilor
pe care le posedă.
(2) Exercitarea dreptului de preferință se va putea
realiza numai în interiorul termenului hotărât de adunarea
generală, dacă actul constitutiv nu prevede alt termen. În
toate situațiile, perioada acordată pentru exercitarea
drepturilor de preferință nu poate fi mai mică de o lună de
la data publicării hotărârii în Monitorul Oficial al României,
Partea a IV-a. După expirarea acestui termen, acțiunile vor
putea fi oferite spre subscriere publicului.
(3) Orice majorare a capitalului social efectuată cu
încălcarea prezentului articol este anulabilă.“
149. După articolul 216 se introduce un nou articol,
articolul 2161, cu următorul cuprins:
îArt. 2161. — Acționarii au un drept de preferință și
atunci când societatea emite obligațiuni convertibile în
acțiuni. Dispozițiile art. 216 se aplică în mod
corespunzător.“

MONITORUL OFICIAL AL ROMÂNIEI, PARTEA I, Nr. 955/28.XI.2006
150. Articolul 217 va avea următorul cuprins:
îArt. 217. — (1) Dreptul de preferință al acționarilor
poate fi limitat sau ridicat numai prin hotărârea adunării
generale extraordinare a acționarilor.
(2) Consiliul de administrație, respectiv directoratul, va
pune la dispoziție adunării generale extraordinare a
acționarilor un raport scris, prin care se precizează
motivele limitării sau ridicării dreptului de preferință. Acest
raport va explica, de asemenea, modul de determinare a
valorii de emisiune a acțiunilor.
(3) Hotărârea va fi luată în prezența acționarilor
reprezentând trei pătrimi din capitalul social subscris, cu
majoritatea voturilor acționarilor prezenți.
(4) Hotărârea va fi depusă la oficiul registrului
comerțului de către consiliul de administrație, respectiv de
către directorat, spre menționare în registrul comerțului și
publicare în Monitorul Oficial al României, Partea a IV-a.“
151. Articolul 218 se abrogă.
152. Articolul 219 va avea următorul cuprins:
îArt. 219. — (1) Hotărârea adunării generale privind
majorarea capitalului social produce efecte numai în
măsura în care este adusă la îndeplinire în termen de un
an de la data adoptării.
(2) Dacă majorarea de capital propusă nu este
subscrisă integral, capitalul va fi majorat în cuantumul
subscrierilor primite doar dacă condițiile de emisiune
prevăd această posibilitate.“
153. După articolul 220 se introduce un nou articol,
articolul 2201, cu următorul cuprins:
îArt. 220 1. — (1) Prin actul constitutiv, consiliul de
administrație, respectiv directoratul, poate fi autorizat ca,
într-o anumită perioadă, ce nu poate depăși 5 ani de la
data înmatriculării societății, să majoreze capitalul social
subscris până la o valoare nominală determinată (capital
autorizat), prin emiterea de noi acțiuni în schimbul
aporturilor.
(2) O astfel de autorizare poate fi acordată și de
adunarea generală a acționarilor, printr-o modificare a
actului constitutiv, pentru o anumită perioadă, ce nu poate
depăși 5 ani de la data înregistrării modificării. Actul
constitutiv poate majora cerințele de cvorum pentru o astfel
de modificare.
(3) Valoarea nominală a capitalului autorizat nu poate
depăși jumătate din capitalul social subscris, existent în
momentul autorizării.
(4) Prin autorizarea acordată conform alin. (1)—(3),
consiliului de administrație îi poate fi conferită și
competența de a decide restrângerea sau ridicarea
dreptului de preferință al acționarilor existenți. Această
autorizare se acordă consiliului de administrație, respectiv
directoratului, de către adunarea generală, în condițiile de
cvorum și majoritate prevăzute la art. 217 alin. (3). Decizia
consiliului de administrație, respectiv a directoratului, cu
privire la restrângerea sau ridicarea dreptului de preferință
se depune la oficiul registrului comerțului, spre menționare
în registrul comerțului și publicare în Monitorul Oficial al
României, Partea IV-a.“
154. La articolul 227, alineatul (2) va avea următorul
cuprins:
î(2) În cazul prevăzut la alin. (1) lit. a), asociații trebuie
să fie consultați de către consiliul de administrație,
respectiv de directorat, cu cel puțin 3 luni înainte de
expirarea duratei societății, cu privire la eventuala
prelungire a acesteia. În lipsă, la cererea oricăruia dintre
asociați, tribunalul poate dispune, prin încheiere, efectuarea
consultării conform art. 119 alin. (3).“
155. Articolul 228 va avea următorul cuprins:
îArt. 228. — Societatea pe acțiuni se dizolvă:
a) în cazul și în condițiile prevăzute la art. 15324;

19

b) în cazul și în condițiile prevăzute la art. 10 alin. (3).“
156. La articolul 233, alineatul (2) va avea următorul
cuprins:
î(2) Din momentul dizolvării, directorii, administratorii,
respectiv directoratul, nu mai pot întreprinde noi operațiuni.
În caz contrar, aceștia sunt personal și solidar răspunzători
pentru acțiunile întreprinse.“
157. La articolul 235 se introduc trei noi alineate,
alineatele (2)—(4), cu următorul cuprins:
î(2) Prin votul unanim al asociaților se poate hotărî și
asupra modului în care activele rămase după plata
creditorilor vor fi împărțite între asociați. În lipsa acordului
unanim privind împărțirea bunurilor, va fi urmată procedura
lichidării prevăzută de prezenta lege.
(3) Transmiterea dreptului de proprietate asupra
bunurilor rămase după plata creditorilor are loc la data
radierii societății din registrul comerțului.
(4) Registrul va elibera fiecărui asociat un certificat
constatator al dreptului de proprietate asupra activelor
distribuite, în baza căruia asociatul poate proceda la
înscrierea bunurilor imobile în cartea funciară.“
158. Articolul 236 se abrogă.
159. La articolul 237, alineatul (10) va avea următorul
cuprins:
î(10) Bunurile rămase din patrimoniul persoanei juridice
radiate din registrul comerțului, în condițiile alin. (8) și (9),
revin acționarilor.“
160. Articolul 238 va avea următorul cuprins:
îArt. 238. — (1) Fuziunea este operațiunea prin care:
a) una sau mai multe societăți sunt dizolvate fără a
intra în lichidare și transferă totalitatea patrimoniului lor
unei alte societăți, în schimbul repartizării de acțiuni la
societățile beneficiare și, eventual, al unei plăți în numerar
de maximum 10% din valoarea nominală a acțiunilor astfel
repartizate; sau
b) mai multe societăți sunt dizolvate fără a intra în
lichidare și transferă totalitatea patrimoniului lor unei
societăți pe care o constituie, în schimbul repartizării de
acțiuni la societățile beneficiare și, eventual, al unei plăți în
numerar de maximum 10% din valoarea nominală a
acțiunilor astfel repartizate către acționarii societății divizate.
(2) Divizarea este operațiunea prin care:
a) o societate, după ce este dizolvată fără a intra în
lichidare, transferă mai multor societăți totalitatea
patrimoniului său, în schimbul repartizării de acțiuni la
societățile beneficiare și, eventual, al unei plăți în numerar
de maximum 10% din valoarea nominală a acțiunilor astfel
repartizate către acționarii societății divizate;
b) o societate, după ce este dizolvată fără a intra în
lichidare, transferă toate activele și pasivele sale mai
multor societăți nou-constituite, în schimbul repartizării de
acțiuni la societățile beneficiare și, eventual, al unei plăți în
numerar de maximum 10% din valoarea nominală a
acțiunilor astfel repartizate către acționarii societății divizate.
(3) Fuziunea sau divizarea se poate face și între
societăți de forme diferite.
(4) Fuziunea sau divizarea, astfel cum este definită la
alin.(1) ori (2), poate fi efectuată chiar dacă societățile
dizolvate sunt în lichidare, cu condiția ca acestea să nu fi
început încă distribuirea între asociați a activelor ce li s-ar
cuveni în urma lichidării.“
161. Articolul 240 se abrogă.
162. Articolul 241 va avea următorul cuprins:
îArt. 241. — Administratorii societăților care urmează a
participa la fuziune sau la divizare vor întocmi un proiect
de fuziune sau de divizare, care va cuprinde:
a) forma, denumirea și sediul social ale tuturor
societăților implicate în fuziune sau divizare;

20

MONITORUL OFICIAL AL ROMÂNIEI, PARTEA I, Nr. 955/28.XI.2006

b) fundamentarea și condițiile fuziunii sau ale divizării;
c) condițiile alocării de acțiuni la societatea absorbantă
sau la societățile beneficiare;
d) data de la care acțiunile sau părțile sociale prevăzute
la lit. c) dau deținătorilor dreptul de a participa la beneficii
și orice condiții speciale care afectează acest drept;
e) rata de schimb a acțiunilor sau părților sociale și
cuantumul eventualelor plăți în numerar;
f) cuantumul primei de fuziune sau de divizare;
g) drepturile conferite de către societatea absorbantă
sau beneficiară deținătorilor de acțiuni care conferă drepturi
speciale și celor care dețin alte valori mobiliare în afară de
acțiuni sau măsurile propuse în privința acestora;
h) orice avantaj special acordat experților la care se
face referire la art. 243 3 și membrilor organelor
administrative sau de control ale societăților implicate în
fuziune sau în divizare;
i) data la care au fost aprobate situațiile financiare ale
societăților participante, care au fost folosite pentru a se
stabili condițiile fuziunii sau ale divizării;
j) data de la care tranzacțiile societății absorbite sau
divizate sunt considerate din punct de vedere contabil ca
aparținând societății absorbante sau uneia ori alteia dintre
societățile beneficiare;
k) în cazul divizării:
— descrierea și repartizarea exactă a activelor și
pasivelor care urmează a fi transferate fiecăreia dintre
societățile beneficiare;
— repartizarea către acționarii sau asociații societății
divizate de acțiuni, respectiv părți sociale, la societățile
beneficiare și criteriul pe baza căruia se face repartizarea.“
163. După articolul 241 se introduce un nou articol,
articolul 2411, cu următorul cuprins:
îArt. 2411. — (1) Dacă un element de activ nu este
repartizat în proiectul de divizare și dacă interpretarea
proiectului nu permite luarea unei decizii privind
repartizarea sa, elementul de activ în cauză sau
contravaloarea acestuia se repartizează între toate
societățile beneficiare, proporțional cu cota din activul net
alocat societăților în cauză, în conformitate cu proiectul de
divizare.
(2) Dacă un element de pasiv nu este repartizat în
proiectul de divizare și dacă interpretarea proiectului nu
permite luarea unei decizii privind repartizarea sa,
societățile beneficiare răspund solidar pentru elementul de
pasiv în cauză.“
164. Articolul 243 va avea următorul cuprins:
îArt. 243. — (1) Creditorii societăților care iau parte la
fuziune sau la divizare au dreptul la o protecție adecvată a
intereselor lor. Orice astfel de creditor, a cărui creanță este
anterioară datei publicării proiectului de fuziune sau de
divizare și care nu este scadentă la data publicării, poate
face opoziție, în condițiile art. 62.
(2) Opoziția suspendă executarea fuziunii sau a divizării
până la data la care hotărârea judecătorească devine
irevocabilă, în afară de cazurile în care societatea
debitoare face dovada plății datoriilor sau oferă garanții
acceptate de creditori ori încheie cu aceștia un acord
pentru plata datoriilor.
(3) În cazul divizării, dacă un creditor al societății căreia
îi este transferată obligația în conformitate cu proiectul de
divizare nu a obținut realizarea creanței sale, toate
societățile beneficiare sunt răspunzătoare pentru obligația în
cauză, în limita activelor nete care le-au fost transferate
prin divizare, cu excepția societății căreia i-a fost
transferată obligația respectivă, care răspunde nelimitat.“

165. După articolul 243 se introduc trei noi articole,
articolele 2431—2433, cu următorul cuprins:
îArt. 2431. — (1) În cazul unei fuziuni, deținătorilor de
valori mobiliare, altele decât acțiuni, care conferă drepturi
speciale, trebuie să li se acorde în cadrul societății
absorbante drepturi cel puțin echivalente cu cele pe care le
dețineau la societatea absorbită, cu excepția cazului în
care modificarea drepturilor în cauză este aprobată de o
adunare a deținătorilor de astfel de titluri ori individual de
către deținătorii de astfel de titluri sau a cazului în care
deținătorii au dreptul de a obține răscumpărarea
titlurilor lor.
(2) În cazul unei divizări, deținătorilor de valori
mobiliare, altele decât acțiuni, care conferă drepturi
speciale, trebuie să li se acorde în cadrul societăților
beneficiare cărora li se pot opune drepturile decurgând din
asemenea valori mobiliare, în conformitate cu proiectul de
divizare, drepturi cel puțin echivalente cu cele de care
beneficiau în societatea divizată, cu excepția cazului în
care modificarea drepturilor în cauză este aprobată de o
adunare a deținătorilor de astfel de valori mobiliare ori de
către aceștia în mod individual sau a cazului în care
deținătorii au dreptul de a obține răscumpărarea valorilor
mobiliare deținute.
Art. 2432. — (1) Administratorii societăților care participă
la fuziune sau la divizare trebuie să întocmească un raport
scris, detaliat, în care să explice proiectul de fuziune sau
de divizare și să precizeze fundamentul său juridic și
economic, în special cu privire la rata de schimb a
acțiunilor. În cazul divizării, raportul va include, de
asemenea, criteriul de repartizare a acțiunilor.
(2) Raportul trebuie să descrie, de asemenea, orice
dificultăți speciale apărute în realizarea evaluării.
(3) În cazul divizării, raportul administratorilor va include
și informații referitoare la întocmirea raportului de evaluare
în conformitate cu art. 215, pentru societățile beneficiare, și
registrul la care acesta trebuie depus.
(4) Administratorii societății divizate trebuie să informeze
adunarea generală a societății divizate, precum și pe
administratorii societăților beneficiare, astfel încât aceștia să
poată informa, la rândul lor, adunările generale ale
societăților respective asupra oricărei modificări substanțiale
a activelor și pasivelor, intervenită între data întocmirii
proiectului de divizare și data adunării generale a societății
divizate care urmează să decidă asupra proiectului de
divizare.
Art. 2433. — (1) Unul sau mai mulți experți, persoane
fizice ori juridice, acționând pe seama fiecăreia dintre
societățile care participă la fuziune sau divizare, dar
independent de acestea, vor fi desemnați de către
judecătorul-delegat pentru a examina proiectul de fuziune
sau de divizare și a întocmi un raport scris către acționari.
(2) Acest raport va preciza dacă rata de schimb a
acțiunilor sau părților sociale este corectă și rezonabilă.
Raportul va indica, de asemenea, metoda sau metodele
folosite pentru a determina rata de schimb propusă, va
preciza dacă metoda sau metodele folosite sunt adecvate
pentru cazul respectiv, va indica valorile obținute prin
aplicarea fiecăreia dintre aceste metode și va conține
opinia experților privind ponderea atribuită metodelor în
cauză pentru obținerea valorii reținute în final. Raportul va
descrie, de asemenea, orice dificultăți deosebite în
realizarea evaluării.
(3) La cererea comună a societăților care participă la
fuziune sau la divizare, judecătorul-delegat desemnează
unul sau mai mulți experți acționând pentru toate societățile
implicate, dar independent de acestea.
(4) Fiecare dintre experții desemnați în conformitate cu
prezentul articol are dreptul de a obține de la oricare dintre

MONITORUL OFICIAL AL ROMÂNIEI, PARTEA I, Nr. 955/28.XI.2006
societățile care participă la fuziune sau la divizare toate
informațiile și documentele relevante și de a face toate
investigațiile necesare.“
166. Articolul 244 va avea următorul cuprins:
îArt. 244. — (1) Cu cel puțin o lună înainte de data
adunării generale extraordinare care urmează să se
pronunțe asupra proiectului de fuziune sau de divizare,
organele de conducere ale societăților care iau parte la
fuziune sau la divizare vor pune la dispoziția
acționarilor/asociaților, la sediul societății, următoarele
documente:
a) proiectul de fuziune sau de divizare;
b) raportul întocmit de către organele de conducere în
conformitate cu art. 2432;
c) situațiile financiare anuale și rapoartele de gestiune
pentru ultimele 3 exerciții financiare ale societăților care iau
parte la fuziune sau la divizare;
d) situațiile financiare, întocmite nu mai devreme de
prima zi a celei de-a treia luni anterioare datei proiectului
de fuziune sau de divizare, dacă ultimele situații financiare
anuale au fost întocmite pentru un exercițiu financiar
încheiat cu mai mult de 6 luni înainte de această dată;
e) raportul cenzorilor sau, după caz, raportul auditorului
financiar;
f) raportul întocmit în conformitate cu art. 2433;
g) evidența contractelor cu valori depășind 10.000 lei
fiecare și aflate în curs de executare, precum și
repartizarea lor în caz de divizare a societății.
(2) Acționarii sau asociații vor putea obține gratuit copii
de pe actele enumerate la alin. (1) sau extrase din ele.“
167. Articolul 245 va avea următorul cuprins:
îArt. 245. — (1) Administratorii societății absorbite sau
ai societății care este divizată răspund civil față de
acționarii sau asociații acelei societăți pentru neregularitățile
comise în pregătirea și realizarea fuziunii sau divizării.
(2) Experții care întocmesc raportul prevăzut la art. 2433,
pe seama societății absorbite sau divizate, răspund civil
față de acționarii/asociații acestor societăți pentru
neregularitățile comise în îndeplinirea îndatoririlor lor.“
168. Articolul 246 va avea următorul cuprins:
îArt. 246. — (1) În cel mult două luni de la expirarea
termenului de opoziție prevăzut la art. 62 sau, după caz,
de la data la care fuziunea sau divizarea poate fi efectuată
în conformitate cu prevederile art. 243 alin. (2), adunarea
generală a fiecărei societăți participante va hotărî asupra
fuziunii sau divizării.
(2) În cazul unei fuziuni prin înființarea unei noi societăți
sau al unei divizări prin înființarea unor noi societăți,
proiectul de fuziune sau de divizare și, dacă sunt conținute
într-un document separat, actul constitutiv sau proiectul de
act constitutiv al noii/noilor societăți vor fi aprobate de
către adunarea generală a fiecăreia dintre societățile care
urmează să își înceteze existența.“
169. Articolul 249 va avea următorul cuprins:
îArt. 249. — Fuziunea/divizarea produce efecte:
a) în cazul constituirii uneia sau mai multor societăți
noi, de la data înmatriculării în registrul comerțului a noii
societăți sau a ultimei dintre ele;
b) în alte cazuri, de la data înregistrării hotărârii ultimei
adunări generale care a aprobat operațiunea, cu excepția
cazului în care, prin acordul părților, se stipulează că
operațiunea va avea efect la o altă dată, care nu poate fi
însă ulterioară încheierii exercițiului financiar curent al
societății absorbante sau societăților beneficiare, nici
anterioară încheierii ultimului exercițiu financiar încheiat al
societății sau societăților ce își transferă patrimoniul.“

21

170. După articolul 249 se introduce un nou articol,
articolul 2491, cu următorul cuprins:
îArt. 2491. — În cazul unei fuziuni prin absorbție, prin
care una sau mai multe societăți sunt dizolvate fără a intra
în lichidare și transferă toate activele și pasivele lor unei
alte societăți care deține toate acțiunile lor sau alte titluri
conferind drepturi de vot în adunarea generală, următoarele
articole nu se vor aplica: art. 241 lit. c), d) și e), art. 2432,
art. 2433, art. 244 alin. (1) lit. b) și f), art. 245 și art. 250
alin. (1) lit. b).“
171. Articolul 250 va avea următorul cuprins:
îArt. 250. — (1) Fuziunea sau divizarea are următoarele
consecințe:
a) transferul, atât în raporturile dintre societatea
absorbită sau divizată și societatea absorbantă/societățile
beneficiare, cât și în raporturile cu terții, către societatea
absorbantă sau fiecare dintre societățile beneficiare al
tuturor activelor și pasivelor societății absorbite/divizate;
acest transfer va fi efectuat în conformitate cu regulile de
repartizare stabilite în proiectul de fuziune/divizare;
b) acționarii sau asociații societății absorbite sau divizate
devin acționari, respectiv asociați ai societății absorbante,
respectiv ai societăților beneficiare, în conformitate cu
regulile de repartizare stabilite în proiectul de fuziune/
divizare;
c) societatea absorbită sau divizată încetează să existe.
(2) Nicio acțiune sau parte socială la societatea
absorbantă nu poate fi schimbată pentru acțiuni/părți
sociale emise de societatea absorbită și care sunt deținute:
a) de către societatea absorbantă, direct sau prin
intermediul unei persoane acționând în nume propriu, dar
în contul societății; sau
b) de către societatea absorbită, direct sau prin
intermediul unei persoane acționând în nume propriu, dar
în contul societății.
(3) Nicio acțiune sau parte socială la una dintre
societățile beneficiare nu poate fi schimbată pentru acțiuni
la societatea divizată, deținute:
a) de către societatea beneficiară în cauză, direct sau
prin intermediul unei persoane acționând în nume propriu,
dar pe seama societății; sau
b) de către societatea divizată, direct sau prin
intermediul unei persoane acționând în nume propriu, dar
pe seama societății.“
172. După articolul 250 se introduce un nou articol,
articolul 2501, cu următorul cuprins:
îArt. 2501. — Prevederile prezentului capitol referitoare
la divizare, cu excepția art. 250 alin. (1) lit. c), se aplică și
atunci când o parte din patrimoniul unei societăți se
desprinde și este transferată ca întreg uneia sau mai
multor societăți existente ori unor societăți care sunt astfel
constituite, în schimbul alocării de acțiuni sau părți sociale
ale societăților beneficiare către:
a) acționarii sau asociații societății care transferă
activele (desprindere în interesul acționarilor ori asociaților);
sau
b) societatea care transferă activele (desprindere în
interesul societății).“
173. Articolul 251 va avea următorul cuprins:
îArt. 251. — (1) Nulitatea unei fuziuni sau divizări poate
fi declarată numai prin hotărâre judecătorească.
(2) De la data realizării sale, potrivit art. 249, fuziunea,
respectiv divizarea, poate fi declarată nulă doar dacă nu a
fost supusă unui control judiciar în conformitate cu
prevederile art. 37 sau dacă hotărârea uneia dintre
adunările generale care au votat proiectul fuziunii sau al
divizării este nulă ori anulabilă.
(3) Procedurile de anulare nu pot fi inițiate după
expirarea unui termen de 6 luni de la data la care

22

MONITORUL OFICIAL AL ROMÂNIEI, PARTEA I, Nr. 955/28.XI.2006

fuziunea sau divizarea a devenit efectivă, în temeiul
art. 249, sau dacă situația a fost rectificată.
(4) Dacă neregularitatea ce poate conduce la declararea
nulității unei fuziuni sau divizări poate fi remediată, instanța
competentă acordă societăților implicate un termen pentru
rectificarea acesteia.
(5) Hotărârea definitivă de declarare a nulității unei
fuziuni sau divizări va fi înaintată din oficiu de către
instanță oficiilor registrului comerțului de la sediile
societăților implicate în fuziunea sau divizarea respectivă.
(6) Hotărârea definitivă de declarare a nulității unei
fuziuni ori divizări nu aduce atingere prin ea însăși
valabilității obligațiilor născute în sarcina sau în beneficiul
societății absorbante ori societăților beneficiare, angajate
după ce fuziunea sau divizarea au devenit efective, în
temeiul art. 249, și înainte ca hotărârea de declarare a
nulității să fie publicată.
(7) În cazul declarării nulității unei fuziuni, societățile
participante la fuziunea respectivă răspund solidar pentru
obligațiile societății absorbante, angajate în perioada
menționată la alin. (6).
(8) În cazul declarării nulității unei divizări, fiecare dintre
societățile beneficiare răspunde pentru propriile obligații,
angajate în perioada prevăzută la alin. (6). Societatea
divizată răspunde, de asemenea, pentru aceste obligații, în
limita cotei de active nete transferate societății beneficiare
în contul căreia au luat naștere obligațiile respective.“
174. După articolul 251 se introduce un nou articol,
articolul 2511, cu următorul cuprins:
îArt. 2511. — În cazul societăților organizate potrivit
sistemului dualist, obligațiile administratorilor prevăzute la
art. 241 și 2432, respectiv la art. 245, revin directoratului,
respectiv membrilor acestuia.“
175. La articolul 252, literele a) și b) ale alineatului (1)
vor avea următorul cuprins:
îa) până la preluarea funcției de către lichidatori,
administratorii și directorii, respectiv membrii directoratului,
continuă să-și exercite atribuțiile, cu excepția celor
prevăzute la art. 233;
b) actul de numire a lichidatorilor, menționând puterile
conferite acestora sau sentința care îi ține locul, precum și
orice act ulterior care ar aduce schimbări cu privire la
persoana lor sau la puterile conferite trebuie depuse, prin
grija lichidatorilor, la oficiul registrului comerțului, pentru a fi
înscrise de îndată și publicate în Monitorul Oficial al
României, Partea a IV-a.“
176. După articolul 252 se introduce un nou articol,
articolul 2521, cu următorul cuprins:
îArt. 2521. — (1) În cazul în care un asociat răspunde
nelimitat pentru obligațiile societății pe durata funcționării
acesteia, răspunderea sa pentru aceste obligații va fi
nelimitată și în faza lichidării societății.
(2) În cazul în care, pe durata funcționării societății, un
asociat răspunde pentru obligațiile acesteia în limitele
aportului la capitalul social, răspunderea sa va fi limitată la
acest aport și în situația lichidării societății.
(3) Asociatul care, în frauda creditorilor, abuzează de
caracterul limitat al răspunderii sale și de personalitatea
juridică distinctă a societății răspunde nelimitat pentru
obligațiile neachitate ale acesteia.
(4) Răspunderea asociatului devine nelimitată în
condițiile alin. (3), în special atunci când acesta dispune de
bunurile societății ca și cum ar fi bunurile sale proprii sau
dacă diminuează activul societății în beneficiul personal sau
al unor terți, cunoscând sau trebuind să cunoască faptul
că în acest mod societatea nu va mai fi în măsură să își
execute obligațiile.“

177. La articolul 253, alineatele (2)—(5) vor avea
următorul cuprins:
î(2) Lichidatorii au aceeași răspundere ca și administratorii,
respectiv membrii directoratului.
(3) Lichidatorii sunt datori, îndată după preluarea
funcției, ca împreună cu directorii și administratorii,
respectiv cu membrii directoratului societății, să facă un
inventar și să încheie un bilanț, care să constate situația
exactă a activului și pasivului societății, și să le semneze.
(4) Lichidatorii sunt obligați să primească și să păstreze
patrimoniul societății, registrele ce li s-au încredințat de
administratori, respectiv de membrii directoratului, și actele
societății. De asemenea, aceștia vor ține un registru cu
toate operațiunile lichidării, în ordinea datei lor.
(5) Lichidatorii își îndeplinesc mandatul sub controlul
cenzorilor. În cazul societăților pe acțiuni organizate potrivit
sistemului dualist, lichidatorii își îndeplinesc mandatul sub
controlul consiliului de supraveghere.“
178. La articolul 255, alineatul (2) va avea următorul
cuprins:
î(2) În lipsa unor dispoziții speciale în actul constitutiv
sau în actul lor de numire, lichidatorii nu pot să constituie
ipoteci asupra bunurilor societății, dacă nu sunt autorizați
de instanță.“
179. La articolul 263, după alineatul (1) se introduc
două noi alineate, alineatele (1 1 ) și (1 2 ), cu următorul
cuprins:
î(11) Situația financiară semnată de către lichidatori se
înaintează spre a fi înregistrată și publicată pe pagina de
internet a oficiului registrului comerțului.
(1 2 ) Dispozițiile art. 185 alin. (3) se aplică în mod
corespunzător.“
180. La articolul 264, alineatul (3) va avea următorul
cuprins:
î(3) În cazul în care majoritatea nu a fost obținută,
numirea se face de tribunal, la cererea oricăruia dintre
administratori, respectiv dintre membrii directoratului, sau
dintre asociați, cu citarea societății și a celor care au
cerut-o. Împotriva sentinței tribunalului se poate declara
numai recurs, în termen de 15 zile de la pronunțare.“
181. La articolul 265, alineatul (1) va avea următorul
cuprins:
îArt. 265. — (1) Administratorii, respectiv membrii
directoratului, vor prezenta lichidatorilor o dare de seamă
asupra gestiunii, pentru timpul trecut de la ultima situație
financiară aprobată până la începerea lichidării.“
182. La articolul 266, alineatul (1) va avea următorul
cuprins:
îArt. 266. — (1) În cazul în care unul sau mai mulți
administratori, respectiv membri ai directoratului, sunt numiți
lichidatori,
darea
de
seamă
asupra
gestiunii
administratorilor, respectiv a directoratului, se va depune la
oficiul registrului comerțului și se va publica în Monitorul
Oficial al României, Partea a IV-a, împreună cu bilanțul
final de lichidare.“
183. După articolul 270 se introduc două noi articole,
articolele 2701 și 2702, cu următorul cuprins:
îArt. 270 1 . — În cazul în care societatea aflată în
lichidare este în stare de insolvență, lichidatorul este
obligat să ceară deschiderea procedurii insolvenței. În
condițiile legislației insolvenței, creditorii vor putea cere
deschiderea procedurii insolvenței față de societatea aflată
în curs de lichidare.
Art. 270 2 . — Constatând îndeplinirea condițiilor
prevăzute de legea insolvenței, judecătorul-sindic va
dispune deschiderea procedurii simplificate a insolvenței.“
184. Denumirea titlului VIII va avea următorul cuprins:
îTITLUL VIII
Contravenții și infracțiuni“

MONITORUL OFICIAL AL ROMÂNIEI, PARTEA I, Nr. 955/28.XI.2006
185. După denumirea titlului VIII se introduce un nou
articol, articolul 2703, cu următorul cuprins:
îArt. 270 3 . — (1) Încălcarea prevederilor art. 74
constituie contravenție și este sancționată cu amendă de la
2.500 lei la 5.000 lei.
(2) Încălcarea prevederilor art. 73 1 constituie
contravenție și este sancționată cu amendă de la 5.000 lei
la 10.000 lei.
(3) Constatarea contravențiilor și aplicarea sancțiunilor
prevăzute la alin. (1) și (2) se realizează de către organele
cu atribuții de control ale Ministerului Finanțelor Publice —
Agenția Națională de Administrare Fiscală și ale unităților
sale teritoriale.“
186. Articolul 272 va avea următorul cuprins:
îArt. 272. — Se pedepsește cu închisoare de la 1 la
3 ani fondatorul, administratorul, directorul sau reprezentantul
legal al societății, care:
1. dobândește, în contul societății, acțiuni ale altor
societăți la un preț pe care îl știe vădit superior valorii lor
efective sau vinde, pe seama societății, acțiuni pe care
aceasta le deține, la prețuri despre care are cunoștință că
sunt vădit inferioare valorii lor efective, în scopul obținerii,
pentru el sau pentru alte persoane, a unui folos în paguba
societății;
2. folosește, cu rea-credință, bunuri sau creditul de care
se bucură societatea, într-un scop contrar intereselor
acesteia sau în folosul lui propriu ori pentru a favoriza o
altă societate în care are interese direct sau indirect;
3. se împrumută, sub orice formă, direct sau printr-o
persoană interpusă, de la societatea pe care o
administrează, de la o societate controlată de aceasta ori
de la o societate care controlează societatea pe care el o
administrează, suma împrumutată fiind superioară limitei
prevăzute la art. 1444 alin. (3) lit. a), sau face ca una
dintre aceste societăți să îi acorde vreo garanție pentru
datorii proprii;
4. încalcă dispozițiile art. 183.“
187. După articolul 272 se introduce un nou articol,
articolul 2721, cu următorul cuprins:
îArt. 2721. — Se pedepsește cu închisoare de la 2 la 8
ani fondatorul, administratorul, directorul sau reprezentantul
legal al societății, care:
1. răspândește știri false sau întrebuințează alte
mijloace frauduloase care au ca efect mărirea ori scăderea
valorii acțiunilor sau a obligațiunilor societății ori a altor
titluri ce îi aparțin, în scopul obținerii, pentru el sau pentru
alte persoane, a unui folos în paguba societății;
2. încasează sau plătește dividende, sub orice formă,
din profituri fictive ori care nu puteau fi distribuite, în lipsă
de situație financiară sau contrarii celor rezultate din
aceasta.“
188. După articolul 280 se introduc trei noi articole,
articolele 2801 — 2803, cu următorul cuprins:
îArt. 2801. — Transmiterea fictivă a părților sociale sau
a acțiunilor deținute într-o societate comercială, în scopul
sustragerii de la urmărirea penală ori în scopul îngreunării
acesteia, constituie infracțiune și se pedepsește cu
închisoare de la 2 la 8 ani.
Art. 2802. — Determinarea înmatriculării unei societăți în
temeiul unui act constitutiv fals constituie infracțiune și se
pedepsește cu închisoare de la 2 la 8 ani.
Art. 280 3 . — Folosirea, cu știință, a actelor unei
societăți radiate ca urmare a neîndeplinirii obligațiilor
prevăzute de lege sau a actelor unei societăți create în
modalitatea prevăzută la art. 2802, în scopul producerii de
efecte juridice, constituie infracțiune și se pedepsește cu
închisoare de la 2 la 8 ani.“
189. După articolul 282 se introduce un nou articol,
articolul 2821, cu următorul cuprins:
îArt. 2821. — Pentru infracțiunile prevăzute în prezentul
titlu, acțiunea penală se exercită din oficiu.“
Art. II. — Legea nr. 26/1990 privind registrul comerțului,
republicată în Monitorul Oficial al României, Partea I, nr. 49

23

din 4 februarie 1998, cu modificările și completările
ulterioare, se modifică și se completează după cum
urmează:
1. La articolul 1, după alineatul (1) se introduc patru noi
alineate, alineatele (11)—(14), cu următorul cuprins:
î(11) Documentele depuse în susținerea cererilor de
înregistrare prevăzute la alin. (1) se redactează în limba
română.
(12) Comercianții pot solicita și asigurarea publicității
actelor prevăzute la alin. (1), în traducere certificată în una
dintre limbile oficiale ale statelor membre ale Uniunii
Europene.
(13) Oficiul Național al Registrului Comerțului asigură
accesul la copiile prevăzute la alin. (12), în aceleași condiții
ca și la actele în limba română.
(1 4 ) În caz de neconcordanță între actul în limba
română și traducerea certificată pentru care s-a asigurat
publicitatea, societatea nu poate opune terților textul tradus;
aceștia pot însă opune societății traducerea certificată, cu
excepția cazului în care societatea face dovada că ei
cunoșteau versiunea originală, publicată conform legii.“
2. La articolul 3 se introduc două noi alineate,
alineatele (2) și (3), cu următorul cuprins:
î(2) Cererea de înmatriculare/înregistrare a mențiunilor și
documentele anexate la aceasta în formă electronică,
având încorporată, atașată sau logic asociată semnătura
electronică extinsă, pot fi trimise prin poșta electronică.
(3) În cazul în care cererea de înmatriculare/înregistrare
este transmisă potrivit prevederilor alin. (2), încheierea
judecătorului-delegat se comunică pe cale electronică, data
comunicării fiind considerată data la care aceasta devine
disponibilă destinatarului, precum și pe suport hârtie.“
3. La articolul 4, alineatul (2) va avea următorul
cuprins:
î(2) Oficiul registrului comerțului este obligat să
elibereze, pe cheltuiala persoanei care a făcut cererea,
copii certificate de pe înregistrările efectuate în registru și
de pe actele prezentate, precum și informații despre datele
înregistrate în registrul comerțului și certificate constatatoare
că un anumit act sau fapt este ori nu este înregistrat.“
4. La articolul 4, după alineatul (3) se introduc două noi
alineate, alineatele (4) și (5), cu următorul cuprins:
î(4) La cerere, documentele prevăzute la alin. (1) se
eliberează în formă electronică, cu transmitere on-line,
având încorporată, atașată sau logic asociată semnătura
electronică extinsă.
(5) Tarifele percepute pentru eliberarea de copii și/sau
informații, indiferent de modalitatea de furnizare, nu vor
depăși costurile administrative implicate de eliberarea
acestora.“
5. La articolul 10, alineatul (3) va avea următorul
cuprins:
î(3) Finanțarea cheltuielilor curente și de capital aferente
activității Oficiului Național al Registrului Comerțului și a
oficiilor registrului comerțului de pe lângă tribunale se
realizează din taxele și tarifele percepute, potrivit art. 11.“
6. La articolul 11, alineatul (2) va avea următorul
cuprins:
î(2) Taxele și tarifele percepute se achită la casieria
oficiului registrului comerțului sau prin virament în contul
Oficiului Național al Registrului Comerțului, deschis la
Trezoreria Statului.“
7. La articolul 22, alineatul (3) va avea următorul
cuprins:
î(3) Mențiunile se înregistrează din oficiu, în termen de
15 zile de la data primirii copiei legalizate a hotărârii
irevocabile referitoare la faptele și actele prevăzute la
art. 21 lit. e), f) și g), cu excepția cazului în care legea
dispune altfel.“
8. Articolul 23 va avea următorul cuprins:
îArt. 23. — (1) Comerciantul care deschide sucursale
trebuie să ceară înregistrarea acestora la oficiul registrului
comerțului de la sediul fiecărei sucursale.

24

MONITORUL OFICIAL AL ROMÂNIEI, PARTEA I, Nr. 955/28.XI.2006

(2) Cererea va cuprinde:
a) denumirea sucursalei, care va conține numele/
denumirea și forma juridică a comerciantului, localitatea în
care se află sediul social al acestuia, urmate de cuvântul
îsucursală“ și de localitatea în care se află sediul ei social;
b) sediul sucursalei;
c) obiectul de activitate al sucursalei;
d) numele și prenumele, locul și data nașterii, codul
numeric personal, domiciliul și cetățenia reprezentantului
comerciantului, persoană fizică, respectiv denumirea, sediul
social și naționalitatea reprezentantului comerciantului,
persoană juridică, care se ocupă nemijlocit de activitatea
sucursalei, cu precizarea dacă puterile ce li s-au conferit
urmează a fi exercitate împreună sau separat;
e) informații privind registrul comerțului în care este
înregistrat comerciantul și numărul de înmatriculare.
(3) La cererea de înregistrare se atașează următoarele:
a) dovada sediului sucursalei;
b) declarațiile pe propria răspundere ale persoanelor
împuternicite să reprezinte sucursala, din care să rezulte
că îndeplinesc condițiile legale pentru deținerea acestei
calități;
c) specimenele de semnătură ale persoanelor
împuternicite să reprezinte sucursala.
(4) Oficiul registrului comerțului de la sediul sucursalei
transmite oficiului registrului comerțului de la sediul principal
al comerciantului un extras de pe înregistrarea efectuată,
pentru a fi menționată în registrul comerțului respectiv.
(5) Formalitățile de publicitate prevăzute de prezentul
articol sunt efectuate de reprezentantul comerciantului,
prevăzut la alin. (2) lit. d).“
9. Articolul 24 va avea următorul cuprins:
îArt. 24. — (1) Comerciantul cu sediul principal al
comerțului în străinătate care deschide sucursale în
România trebuie să ceară înregistrarea acestora la oficiul
registrului comerțului de la sediul fiecărei sucursale.
(2) Cererea va cuprinde următoarele:
a) numele/denumirea comerciantului din străinătate și
forma juridică, precum și denumirea sucursalei, dacă este
diferită de cea a comerciantului;
b) registrul în care este înmatriculat comerciantul din
străinătate și numărul de înmatriculare;
c) sediul social;
d) obiectul de activitate al sucursalei;
e) numele și calitatea reprezentanților comerciantului din
străinătate și ale celor care se ocupă nemijlocit de
activitatea sucursalei, cu precizarea dacă puterile ce li s-au
conferit urmează a fi exercitate împreună sau separat;
f) în cazul sucursalelor societăților comerciale din state
care nu sunt membre ale Spațiului Economic European, se
va menționa și legea aplicabilă comerciantului.
(3) La registrul comerțului de la sediul sucursalei se
depun:
a) actul constitutiv și statutul comerciantului din
străinătate, dacă sunt conținute în documente separate,
împreună cu toate modificările acestor documente sau actul
constitutiv actualizat, în traducere certificată;
b) în cazul sucursalelor comercianților din state care nu
sunt membre ale Uniunii Europene sau ale Spațiului
Economic European, documente care să ateste sediul
social al comerciantului din străinătate, obiectul de activitate
al acestuia și, cel puțin anual, suma capitalului subscris,
dacă aceste informații nu sunt incluse în documentele
prevăzute la lit. a);
c) un certificat, în traducere certificată, de la registrul în
care este înmatriculat comerciantul din străinătate, care să
ateste existența societății;
d) anual, situația financiară a comerciantului din
străinătate, aprobată, verificată și publicată potrivit legislației
statului în care comerciantul are domiciliul/sediul social,

care va fi supusă acelorași formalități de publicitate
prevăzute pentru situațiile financiare ale societăților
comerciale românești;
e) în situația în care comerciantul din străinătate care
deschide o sucursală în România are sediul social într-un
stat membru al Uniunii Europene, documentele contabile
ale comerciantului din străinătate, așa cum sunt ele
întocmite, auditate și publicate în conformitate cu legea
statului membru care guvernează comerciantul din
străinătate;
f) în situația în care comerciantul din străinătate care
deschide o sucursală în România nu este guvernat de
legea unui stat membru al Uniunii Europene sau a
Spațiului Economic European, documentele contabile ale
agentului economic din străinătate, așa cum sunt acestea
întocmite, auditate și publicate în conformitate cu legea din
România, cu excepția cazului în care legea care
guvernează comerciantul din străinătate prevede reguli
contabile echivalente celor aflate în vigoare în Uniunea
Europeană;
g) dovada sediului sucursalei.
(4) Dacă este cazul, se înregistrează mențiuni
referitoare la:
a) deschiderea unei proceduri judiciare sau
extrajudiciare de insolvență asupra comerciantului din
străinătate;
b) dizolvarea societății din străinătate, numele și puterile
lichidatorilor, finalizarea lichidării;
c) închiderea sucursalei.
(5) Dacă un comerciant cu sediul social în străinătate
înființează mai multe sucursale în țară, documentele
prevăzute la alin. (3)—(4) se depun numai la una dintre
sucursale, la alegerea comerciantului, în registrul comerțului
în care sunt înregistrate celelalte sucursale, precizându-se
care este registrul prin care se asigură formalitățile de
publicitate.
(6) Formalitățile de publicitate prevăzute de prezentul
articol sunt efectuate de reprezentantul sucursalei, prevăzut
la alin. (2) lit. e).“
10. După articolul 26 se introduce un nou articol,
articolul 261, cu următorul cuprins:
îArt. 26 1 . — (1) Oficiul Național al Registrului
Comerțului are legitimare procesuală activă și poate
interveni în orice proces privind înregistrări în registrul
comerțului, interesul fiind prezumat și constând în
respectarea cerințelor generale ale activității comerciale.
(2) Cererile introduse de Oficiul Național al Registrului
Comerțului, în temeiul prezentei legi, nu sunt supuse taxei
de timbru și nici timbrului judiciar.“
11. La articolul 51 se introduc trei noi alineate,
alineatele (2)—(4), cu următorul cuprins:
î(2) Înregistrările în registrul comerțului se efectuează
electronic, atât la nivelul oficiilor registrului comerțului de pe
lângă tribunale, cât și la nivelul registrului central
computerizat.
(3) Cererile și documentele depuse în susținerea
acestora, primite în format hârtie sau în formă electronică,
se arhivează de Oficiul Național al Registrului Comerțului
în formă electronică.
(4) Prin derogare de la prevederile alin. (3), cererile
depuse înaintea datei intrării în vigoare a prezentei legi se
arhivează electronic, la cererea comerciantului înregistrat
sau a solicitantului de copii certificate.“
Art. III. — (1) Entitățile care au statutul de sucursală,
dar se numesc filiale, înființate înainte de intrarea în
vigoare a Ordonanței de urgență a Guvernului nr. 32/1997
pentru modificarea și completarea Legii nr. 31/1990 privind
societățile comerciale, vor proceda la precizarea statutului
lor juridic și la realizarea formalităților legale pentru

MONITORUL OFICIAL AL ROMÂNIEI, PARTEA I, Nr. 955/28.XI.2006
publicitate corespunzătoare acestui statut, în termen de 3
luni de la intrarea în vigoare a prezentei legi.
(2) În cazul unei încălcări a prevederilor alin. (1), art. 44
și 46 din Legea nr. 26/1990 privind registrul comerțului,
republicată, cu modificările și completările ulterioare, devin
aplicabile.
(3) De la data de 1 ianuarie 2007, situațiile financiare
anuale și documentele anexate acestora, prevăzute la
art. 185 alin. (1) din Legea nr. 31/1990 privind societățile
comerciale, republicată, cu modificările și completările
ulterioare, modificate potrivit prezentei legi, vor fi depuse
numai la oficiul registrului comerțului.
(4) Prezenta lege intră în vigoare la 1 decembrie 2006,
cu excepția prevederilor art. II pct. 4 și 11, care vor intra
în vigoare la data de 1 ianuarie 2007.
(5) În termen de 9 luni de la data intrării în vigoare a
prezentei legi, societățile pe acțiuni vor proceda la

25

efectuarea formalităților necesare îndeplinirii obligațiilor
prevăzute la art. 137 alin. (2), art. 1381, art. 1401 alin. (3)
și art. 143 alin. (4) din Legea nr. 31/1990, republicată, cu
modificările și completările ulterioare.
(6) Legea nr. 31/1990 privind societățile comerciale,
republicată în Monitorul Oficial al României, Partea I,
nr.1.066 din 17 noiembrie 2004, cu modificările și
completările ulterioare, precum și cu modificările și
completările aduse prin prezenta lege, și Legea
nr. 26/1990 privind registrul comerțului, republicată în
Monitorul Oficial al României, Partea I, nr. 49 din
4 februarie 1998, cu modificările și completările ulterioare,
precum și cu modificările și completările aduse prin
prezenta lege, vor fi republicate în termen de 30 de zile
de la intrarea în vigoare a prezentei legi, dându-se textelor
o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 27 noiembrie 2006.
Nr. 441.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 31/1990 privind societățile comerciale, republicată,
și a Legii nr. 26/1990 privind registrul comerțului, republicată
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 31/1990 privind societățile comerciale, republicată, și a Legii
nr. 26/1990 privind registrul comerțului, republicată, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 24 noiembrie 2006.
Nr. 1.326.

26

MONITORUL OFICIAL AL ROMÂNIEI, PARTEA I, Nr. 955/28.XI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Ordonanței de urgență a Guvernului
nr. 59/2006 privind asigurarea de la bugetul de stat a cofinanțării publice nerambursabile
pentru proiectele de investiții din cadrul Programului SAPARD
În temeiul art. 108 din Constituția României, republicată, și al art. 6 din Ordonanța de urgență a Guvernului
nr. 59/2006 privind asigurarea de la bugetul de stat a cofinanțării publice nerambursabile pentru proiectele de investiții din
cadrul Programului SAPARD,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a Ordonanței de urgență a Guvernului nr. 59/2006
privind asigurarea de la bugetul de stat a cofinanțării

publice nerambursabile pentru proiectele de investiții din
cadrul Programului SAPARD, prevăzute în anexa care face
parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.644.
ANEXĂ

NORME METODOLOGICE
de aplicare a Ordonanței de urgență a Guvernului nr. 59/2006
privind asigurarea de la bugetul de stat a cofinanțării publice nerambursabile
pentru proiectele de investiții din cadrul Programului SAPARD
Art. 1. — (1) Beneficiarii proiectelor conforme depuse în
cadrul Programului SAPARD până la data de 31 iulie 2006
pentru măsurile 1.1 îÎmbunătățirea prelucrării și
marketingului produselor agricole și piscicole“, 3.1 îInvestiții
în exploatațiile agricole“ și 3.4 îDezvoltarea și diversificarea
activităților economice care să genereze activități multiple și
venituri alternative“, declarate eligibile, selectate și care au
încheiat contracte de finanțare până la data de
31 decembrie 2006 și nu au beneficiat de fonduri publice
nerambursabile prin Programul SAPARD, beneficiază de
cofinanțare publică nerambursabilă de la bugetul de stat, în
condițiile prezentei hotărâri.
(2) Regimul taxei pe valoarea adăugată aferent
proiectelor prevăzute la alin. (1) este reglementat potrivit
legislației în vigoare.
(3) Pentru proiectele de investiții prevăzute la alin. (1),
Agenția de Plăți pentru Dezvoltare Rurală și Pescuit,
denumită în continuare APDRP, în calitate de autoritate
contractantă, va încheia contracte de finanțare pentru
acordarea cofinanțării nerambursabile din bugetul de stat, în
limita alocărilor financiare indicative, stabilite pentru fiecare
măsură, pentru perioada 2007—2008, prevăzute în anexa
nr. 1.
(4) Ministerul Agriculturii, Pădurilor și Dezvoltării Rurale
va comunica APDRP nivelul angajamentelor bugetare, în
termen de 7 zile de la data intrării în vigoare a prezentelor
norme metodologice.
(5) Fondurile pentru măsurile prevăzute la alin. (1),
incluse în anexa nr. 1, se pot realoca între acestea numai
în cazuri temeinic justificate, la propunerea APDRP și cu
aprobarea Ministerului Agriculturii, Pădurilor și Dezvoltării
Rurale.

Art. 2. — După încheierea contractelor cu beneficiarii,
APDRP va comunica Ministerului Agriculturii, Pădurilor și
Dezvoltării Rurale anual/trimestrial/lunar fondurile pentru
decontarea contractelor încheiate.
Art. 3. — (1) Pentru proiectele de investiții care
beneficiază de cofinanțare de la bugetul de stat se aplică
procedurile de evaluare, selectare, contractare și plată
acreditate pentru Programul SAPARD, adaptate la
prevederile legislației naționale și aprobate prin ordin al
ministrului agriculturii, pădurilor și dezvoltării rurale, în
termen de 7 zile de la intrarea în vigoare a prezentelor
norme metodologice.
(2) Proiectele de investiții cofinanțate de la bugetul de
stat vor fi selectate și contractate în ordinea punctajului
acordat, în conformitate cu criteriile de selecție cuprinse în
fișele tehnice ale măsurilor aprobate conform Hotărârii
Guvernului nr. 759/2006 pentru aprobarea fișelor tehnice
ale măsurilor 1.1 îÎmbunătățirea prelucrării și marketingului
produselor agricole și piscicole“, 1.2 îÎmbunătățirea
structurilor în vederea realizării controlului de calitate,
veterinar și fitosanitar, pentru calitatea produselor alimentare
și pentru protecția consumatorilor“, 2.1 îDezvoltarea și
îmbunătățirea infrastructurii rurale“, 3.1 îInvestiții în
exploatațiile agricole“, 3.2 îConstituirea grupurilor de
producători“, 3.3 îMetode agricole de producție destinate să
protejeze mediul și să mențină peisajul rural“,
3.4 îDezvoltarea și diversificarea activităților economice care
generează activități multiple și venituri alternative“,
3.5 îSilvicultură“, 4.1 îÎmbunătățirea pregătirii profesionale“
și 4.2 îAsistență tehnică“ din Programul național pentru
agricultură și dezvoltare rurală finanțat din fonduri SAPARD.
Art. 4. — (1) APDRP ține evidența contractelor de
finanțare nerambursabile, încheiate în baza prevederilor

MONITORUL OFICIAL AL ROMÂNIEI, PARTEA I, Nr. 955/28.XI.2006
Ordonanței de urgență a Guvernului nr. 59/2006 privind
asigurarea de la bugetul de stat a cofinanțării publice
nerambursabile pentru proiectele de investiții din cadrul
Programului SAPARD. În acest scop la contractele de
finanțare nerambursabilă încheiate de APDRP cu
beneficiarii, conform prevederilor art. 2 din Ordonanța de
urgență a Guvernului nr. 59/2006, se va înlocui simbolul C
cu simbolul RO.
(2) APDRP va ține o evidență distinctă a sumelor
aferente proiectelor de investiții prevăzute la alin. (1) al
art. 1 și va raporta Ministerului Agriculturii, Pădurilor și
Dezvoltării Rurale, bilunar, situația proiectelor contractate,
conform centralizatorului privind situația contractelor
încheiate, prevăzut în anexa nr. 2.
Art. 5. — (1) Solicitarea de fonduri pentru finanțarea
proiectelor de la bugetul de stat întocmită de APDRP,
conform modelului prezentat în anexa nr. 3a), se va face
distinct pentru fondurile nerambursabile acordate în
conformitate cu prevederile Ordonanței de urgență a
Guvernului nr. 59/2006.
(2) APDRP solicită Ministerului Agriculturii, Pădurilor și
Dezvoltării Rurale alocarea de fonduri nerambursabile și
deschiderea creditelor bugetare în baza previziunii fluxului
de numerar privind plățile, întocmită conform modelului
prezentat în anexa nr. 3b).
(3) În baza centralizatorului fondurilor pentru finanțarea
proiectelor din fonduri nerambursabile de la bugetul de
stat, transmis de APDRP și întocmit conform modelului
prezentat în anexa nr. 3c), Ministerul Agriculturii, Pădurilor
și Dezvoltării Rurale va solicita Ministerului Finanțelor
Publice deschiderea creditelor bugetare nerambursabile.
(4) La cererea Ministerului Agriculturii, Pădurilor și
Dezvoltării Rurale, Ministerul Finanțelor Publice deschide
credite
bugetare
pentru
cofinanțarea
publică
nerambursabilă, iar Ministerul Agriculturii, Pădurilor și
Dezvoltării Rurale comunică APDRP, printr-o scrisoare de
confirmare potrivit modelului prevăzut în anexa nr. 4, data
și suma ce va fi transferată în contul acesteia.
Art. 6. — În scopul asigurării fluxului financiar necesar
implementării Programului SAPARD pentru beneficiarii
proiectelor de investiții din fonduri publice nerambursabile,
asigurate prin bugetul de stat, Ministerul Finanțelor Publice,
prin Activitatea de Trezorerie și Contabilitate Publică a
Municipiului București, deschide, conform procedurilor de
deschidere a conturilor de trezorerie, în sistemul dublei
semnături, un cont la dispoziția APDRP — îDisponibil din
cofinanțarea publică nerambursabilă pentru finanțarea
proiectelor SAPARD conform Ordonanței de urgență a
Guvernului nr. 59/2006“.

27

Art. 7. — APDRP, după primirea în contul de
disponibilități a fondurilor pentru cofinanțare publică
nerambursabilă de la bugetul de stat, va întocmi ordinele
de plată către beneficiari.
Art. 8. — (1) Activitatea de Trezorerie și Contabilitate
Publică a Municipiului București pune la dispoziția APDRP
extrasul de cont, care confirmă alimentarea contului de
plăți și plățile efectuate către beneficiari, ambele tipuri de
operațiuni fiind înregistrate în contabilitatea APDRP.
(2) În cazul în care în soldul contului de plăți al
Agenției de Plăți pentru Dezvoltare Rurală și Pescuit există
sume neplătite beneficiarilor, APDRP depune până cel
târziu la data de 20 decembrie pentru anul în curs la
Activitatea de Trezorerie și Contabilitate Publică a
Municipiului București un ordin de plată pentru returnarea
sumelor necheltuite către Ministerul Agriculturii, Pădurilor și
Dezvoltării Rurale.
(3) În cazul returnării de către băncile comerciale la
care beneficiarii de proiecte au conturi deschise a unor
sume în contul de disponibil al APDRP pentru finanțarea
proiectelor SAPARD din fonduri publice nerambursabile de
la bugetul de stat, ca urmare a constatării de către
acestea a unor înregistrări eronate în ordinele de plată,
APDRP reface ordinul de plată, în vederea reefectuării
transferului către beneficiar.
(4) APDRP va recupera de la beneficiarii fondurilor
publice nerambursabile sumele plătite și necuvenite
acestora, inclusiv majorări de întârziere a rambursării
debitelor, în contul de disponibil pentru finanțarea
proiectelor SAPARD din fonduri publice nerambursabile. În
acest caz, APDRP depune la Activitatea de Trezorerie și
Contabilitate Publică a Municipiului București un ordin de
plată către Ministerul Agriculturii, Pădurilor și Dezvoltării
Rurale contul îCheltuieli de la bugetul de stat“, pentru
rambursarea sumelor recuperate. Cu valoarea sumelor
plătite și recuperate în anul curent se reîntregesc creditele
bugetare ale Ministerului Agriculturii, Pădurilor și Dezvoltării
Rurale, iar sumele plătite în anul curent și recuperate în
anii următori se fac venit la bugetul de stat.
(5) APDRP întocmește și transmite trimestrial
Ministerului Agriculturii, Pădurilor și Dezvoltării Rurale
îExecuția bugetară“, o situație cu sumele reprezentând
plățile efectuate către beneficiarii Programului SAPARD, din
fonduri publice nerambursabile.
(6) Sumele aferente cofinanțării publice nerambursabile
existente în contul APDRP și al Ministerului Agriculturii,
Pădurilor și Dezvoltării Rurale la sfârșitul anului se virează
la bugetul de stat.
Art. 9. — Anexele nr. 1, 2, 3a), 3b), 3c) și 4*) fac
parte integrantă din prezentele norme metodologice.
ANEXA Nr. 1
la normele metodologice

Alocări financiare indicative pe măsuri pentru perioada 2007—2008, în vederea acordării cofinanțării publice
nerambursabile de la bugetul de stat în conformitate cu prevederile Ordonanței de urgență a Guvernului nr. 59/2006

*) Anexele nr. 1, 2, 3a), 3b), 3c) și 4 sunt reproduse în facsimil.

ANEXA Nr. 2
la normele metodologice

28

MONITORUL OFICIAL AL ROMÂNIEI, PARTEA I, Nr. 955/28.XI.2006

MONITORUL OFICIAL AL ROMÂNIEI, PARTEA I, Nr. 955/28.XI.2006

29
ANEXA Nr. 3a)
la normele metodologice

ANEXA Nr. 3b)

la normele metodologice

30

MONITORUL OFICIAL AL ROMÂNIEI, PARTEA I, Nr. 955/28.XI.2006

MONITORUL OFICIAL AL ROMÂNIEI, PARTEA I, Nr. 955/28.XI.2006

31
ANEXA Nr. 3c)
la normele metodologice

32

MONITORUL OFICIAL AL ROMÂNIEI, PARTEA I, Nr. 955/28.XI.2006
ANEXA Nr. 4
la normele metodologice

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 955/28.XI.2006 conține 32 de pagini.

Prețul: 2,25 lei

&JUYDGY|121317]
ISSN 1453—4495

