PARTEA

Anul 174 (XVIII) — Nr. 232

I

Miercuri, 15 martie 2006

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 140 din 21 februarie 2006 referitoare la
excepția de neconstituționalitate a dispozițiilor
art. 2781 alin. 5 din Codul de procedură penală ...
Decizia nr. 149 din 23 februarie 2006 referitoare la
excepția de neconstituționalitate a dispozițiilor
art. 215 alin. 1, 2 și 3 din Codul penal ................

290.

HOTĂRÂRI ALE GUVERNULUI ROMÂNIEI
— Hotărâre pentru aprobarea Strategiei de stimulare
a dezvoltării rețelei naționale de incubatoare de
afaceri .......................................................................

DECIZII

ALE

Nr.
296.

1–2

3–4

Pagina
— Hotărâre pentru aprobarea scoaterii definitive
din rezervele de stat a unor cantități de cărbune
energetic
pentru
societățile
comerciale
îTermoelectrica“ — S.A. București, îComplexul
Energetic Craiova“ — S.A., îComplexul Energetic
Turceni“ — S.A., îComplexul Energetic
Rovinari“ — S.A., îColterm“ — S.A. Timișoara și
îElectrocentrale Oradea“ — S.A. .............................

15–16

´
4–15

CURȚII

Rectificări ...............................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 140
din 21 februarie 2006

referitoare la excepția de neconstituționalitate a dispozițiilor art. 2781 alin. 5
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 5 din Codul de procedură
penală, excepție ridicată de Rodica Smaranda Vulcănescu
în Dosarul nr. 8.180/2005 al Judecătoriei Sectorului 4
București.

La apelul nominal răspunde personal autorul excepției.
Autorul excepției solicită admiterea acesteia și depune
concluzii scrise, precum și o copie a unui articol publicat
în cotidianul îZiua“.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că procurorul de ședință care
participă la judecarea plângerii împotriva soluției de
netrimitere în judecată este obligat să pună concluzii în
conformitate cu legea și că nu există vreo dispoziție care
să îl oblige să susțină în fața judecătorului opinia
procurorului superior care a avizat pe cale ierarhică, în
interiorul Ministerului Public, soluția dispusă.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 232/15.III.2006
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2005, pronunțată în
Dosarul nr. 8.180/2005, Judecătoria Sectorului 4 București
a sesizat Curtea Constituțională cu excepția de
neconstituționalitate a prevederilor art. 2781 alin. 5 din
Codul de procedură penală, excepție ridicată de Rodica
Smaranda Vulcănescu în dosarul de mai sus având ca
obiect soluționarea unei plângeri formulate împotriva soluției
de netrimitere în judecată dispuse de procuror.
În motivarea excepției de neconstituționalitate autorul
acesteia susține că dispozițiile legale criticate sunt menite
să aducă atingere imparțialității procurorului care participă
la ședințele de judecată, deoarece, de vreme ce este
subordonat ierarhic, nu poate pune concluzii în contra
actului contestat în fața judecătorului, întrucât acesta a fost
dispus de un procuror cu funcție de conducere în ierarhia
parchetelor. În acest fel se îngrădește principiul legalității
care guvernează activitatea procurorilor, cu consecințe
opuse scopului Ministerului Public de reprezentant al
intereselor generale ale societății și de apărător al ordinii
de drept.
Judecătoria Sectorului 4 București opinează că
excepția de neconstituționalitate este neîntemeiată,
deoarece, deși procurorii își desfășoară activitatea potrivit
principiului controlului ierarhic, aceștia au, potrivit legii
privind organizarea judiciară, libertatea de a pune
concluziile pe care le consideră legale în cauza dedusă
judecății.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Avocatul Poporului consideră că excepția de
neconstituționalitate este neîntemeiată, deoarece prevederile
referitoare la prezența obligatorie a procurorului la
judecarea plângerii împotriva rezoluțiilor ori a ordonanțelor
de netrimitere în judecată dau expresie rolului său
constituțional, fără vreun alt scop general prestabilit și fără
părtinire. Procurorul este liber să prezinte în fața
judecătorului concluziile pe care le consideră întemeiate
potrivit legii.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,

raportate la prevederile Constituției, precum și Legea
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 2781 alin. 5 din Codul de procedură penală,
cu următorul conținut: îLa judecarea plângerii prezența
procurorului este obligatorie.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 131, referitoare la Rolul Ministerului
Public, și ale art. 132 alin. (1), privind principiile legalității,
imparțialității și controlului ierarhic care guvernează
activitatea procurorilor.
Examinând excepția de neconstituționalitate, Curtea
constată că dispozițiile art. 278 1 alin. 5 din Codul de
procedură penală instituie obligativitatea participării
procurorului la judecarea plângerilor formulate împotriva
soluțiilor de netrimitere în judecată dispuse de procurori.
Participarea procurorului la activitatea judiciară este de
esența instituției Ministerului Public, prevăzută expres în
art. 131 alin. (1) din Constituție, în conformitate cu care, în
activitatea judiciară, Ministerul Public reprezintă interesele
generale ale societății și apără ordinea de drept, precum și
drepturile și libertățile cetățenilor.
Principiul subordonării ierarhice, specific Ministerului
Public, nu contravine principiului constituțional al
imparțialității și nu este de natură să îl împiedice pe
procurorul care participă la judecarea plângerilor formulate
în baza art. 2781 din Codul de procedură penală să fie
imparțial atunci când plângerile sunt îndreptate împotriva
rezoluțiilor sau ordonanțelor date de superiorul său ierarhic,
întrucât în sistemul nostru juridic, la fel ca în toate
sistemele în care funcționează instituția Ministerului Public,
procurorul este liber să prezinte instanței de judecată
concluziile pe care le consideră întemeiate potrivit legii și
ținând seama de probele administrate în cauză.
Această limită a subordonării ierarhice este consacrată
expres în art. 67 alin. (2) din Legea nr. 304/2004 privind
organizarea judiciară. În același sens, potrivit art. 64 din
legea amintită, în soluțiile dispuse, procurorul este
independent, în condițiile prevăzute de lege, și are
posibilitatea să conteste la Consiliul Superior al
Magistraturii, în cadrul procedurii de verificare a conduitei
judecătorilor și procurorilor, intervenția procurorului ierarhic
superior, în orice formă, în efectuarea urmăririi penale sau
în adoptarea soluției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 5 din Codul de procedură penală, excepție
ridicată de Rodica Smaranda Vulcănescu în Dosarul nr. 8.180/2005 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 21 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

3

CURTEA CONSTITUȚIONALĂ

D E C I Z I A Nr. 149
din 23 februarie 2006

referitoare la excepția de neconstituționalitate a dispozițiilor art. 215 alin. 1, 2 și 3 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marinela Mincă
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 1, 2 și 3 din Codul penal,
excepție ridicată de Victor Mihai Stoica în Dosarul
nr. 10.611/2005 al Judecătoriei Craiova.
La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 1.019 D/2005, având ca obiect aceeași excepție,
ridicată de Lucian Ponoran, Alexandru Văduva, Nicușor
Moldoveanu, Bogdan Fota și Valentin Tucureanu în Dosarul
nr. 4.479/2004 al Judecătoriei Craiova.
La apelul nominal lipsesc părțile, față de care procedura
de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale,
dispune
conexarea
Dosarului
nr. 1.019 D/2005 la Dosarul nr. 931 D/2005, care a fost
primul înregistrat.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarelor, reține
următoarele:
Prin încheierile din 15 noiembrie 2005 și 29 noiembrie
2005, pronunțate în dosarele nr. 10.611/2005 și
nr. 4.479/2004, Judecătoria Craiova a sesizat Curtea
Constituțională cu excepția de neconstituționalitate a
dispozițiilor art. 215 alin. 1, 2 și 3 din Codul penal, excepție
ridicată de Victor Mihai Stoica și, respectiv, de Lucian
Ponoran, Alexandru Văduva, Nicușor Moldoveanu, Bogdan
Fota și Valentin Tucureanu în dosarele menționate.
În motivarea excepției de neconstituționalitate se
susține că prin dispozițiile legale criticate sunt încălcate
prevederile constituționale ale art. 45, referitoare la
libertatea economică, și ale art. 53, privind restrângerea
exercițiului unor drepturi sau al unor libertăți. În acest sens
se arată că îprin caracterul vag, de excesivă generalitate a
reglementării, prin folosirea ambiguă a unor termeni sau
expresii cu semnificații și conotații deosebit de
cuprinzătoare, în ordinea etică și juridică (adevăr, minciună,
folos material injust, pagubă, inducere în eroare), dispozițiile
art. 215 alin. 1, 2 și 3 din Codul penal aduc atingere
liberei inițiative economice“. De asemenea, se susține că
textul de lege criticat încalcă și dispozițiile art. 1, 7, 17

și 18 din Convenția pentru apărarea drepturilor omului și a
libertăților fundamentale, întrucât nu îndeplinesc condițiile de
accesibilitate și previzibilitate.
Judecătoria Craiova consideră că excepția de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că dispozițiile art. 215
alin. 1, 2 și 3 din Codul penal sunt constituționale.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate ridicată.
C U R T E A,

examinând încheierile de sesizare, punctul de vedere al
Avocatului Poporului, rapoartele întocmite de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 215 alin. 1, 2 și 3 din Codul penal, cu
următorul conținut: îInducerea în eroare a unei persoane, prin
prezentarea ca adevărată a unei fapte mincinoase sau ca
mincinoasă a unei fapte adevărate, în scopul de a obține
pentru sine sau pentru altul un folos material injust și dacă s-a
pricinuit o pagubă, se pedepsește cu închisoare de la 6 luni la
12 ani.
Înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește cu
închisoare de la 3 la 15 ani. Dacă mijlocul fraudulos constituie
prin el însuși o infracțiune, se aplică regulile privind concursul
de infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.“
În susținerea excepției, autorii acesteia consideră că
dispozițiile legale criticate contravin prevederilor
constituționale ale art. 45, referitoare la libertatea
economică, și ale art. 53, privind restrângerea exercițiului
unor drepturi sau al unor libertăți. Totodată, apreciază
că prevederile legale criticate încalcă și prevederile
art. 1 (Obligația de a respecta drepturile omului), art. 7
(Nici o pedeapsă fără lege), art. 17 (Interzicerea abuzului
de drept) și art. 18 (Limitarea folosirii restrângerii
drepturilor) din Convenția pentru apărarea drepturilor omului
și a libertăților fundamentale.
Examinând excepția, se constată că textul de lege
criticat a mai format obiect al controlului exercitat de
Curtea Constituțională, care a respins excepțiile de
neconstituționalitate cu acest obiect. Prin Decizia nr. 566

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 232/15.III.2006

din 27 octombrie 2005, publicată în Monitorul Oficial al
României, Partea I, nr. 982 din 4 noiembrie 2005, Curtea
a reținut că incriminarea penală a faptei de înșelăciune nu
reprezintă o încălcare a accesului liber al persoanei la
activități economice și libera inițiativă garantate de art. 45
din Constituție. În toate sistemele de drept înșelăciunea
este incriminată și sancționată ca faptă de natură penală,
pentru a asigura încrederea și buna-credință pe care
trebuie să se întemeieze relațiile sociale cu caracter
patrimonial, precum și în scopul protejării celor care își
exercită cu bună-credință drepturile și libertățile economice,
comerciale sau contractuale.
Totodată, prin Decizia nr. 58 din 23 martie 2000,
publicată în Monitorul Oficial al României, Partea I, nr. 228
din 23 mai 2000, Curtea a stabilit că prin incriminarea ca
infracțiune de înșelăciune a faptei de inducere sau
menținere în eroare a unei persoane cu prilejul încheierii
sau executării unui contract, săvârșită în așa fel încât fără
această eroare cel înșelat nu ar fi încheiat sau executat
contractul în condițiile stipulate, textul de lege criticat nu
restrânge exercițiul unui drept sau al unei libertăți
fundamentale. Pe cale de consecință, textul criticat nu
contravine nici art. 18 din Convenția pentru apărarea
drepturilor omului și a libertăților fundamentale, invocat, de

asemenea, în motivarea excepției, referitor la limitarea
folosirii restrângerii drepturilor.
În același timp, se constată că dispozițiile din Codul
penal privind infracțiunea de înșelăciune îndeplinesc
condițiile de accesibilitate și previzibilitate, conform
jurisprudenței Curții Europene a Drepturilor Omului, care a
admis faptul că, datorită caracterului de generalitate al
legilor, redactarea acestora nu poate avea o precizare
absolută, iar numeroase legi utilizează, prin forța lucrurilor,
formule mai mult sau mai puțin precise, cu scopul evitării
unei rigidități excesive și al adaptării la noile situații sociale
ce se pot ivi (cauza Cantoni împotriva Franței, 1996). În
aceste condiții, prin incriminarea faptei de înșelăciune nu
sunt încălcate dispozițiile art. 7 din Convenția pentru
apărarea drepturilor omului și a libertăților fundamentale.
În susținerea excepției de neconstituționalitate se invocă
și încălcarea art. 1 și 17 din Convenția pentru apărarea
drepturilor omului și a libertăților fundamentale. În legătură
cu aceste susțineri, se constată că dispozițiile din
convenție, care conțin prevederi referitoare la obligația de a
respecta drepturile omului și la interzicerea abuzului de
drept, nu sunt incidente în cauză, critica urmând să fie
respinsă.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 1, 2 și 3 din Codul penal, excepție ridicată
de Victor Mihai Stoica în Dosarul nr. 10.611/2005 al Judecătoriei Craiova și de Lucian Ponoran, Alexandru Văduva,
Nicușor Moldoveanu, Bogdan Fota și Valentin Tucureanu în Dosarul nr. 4.479/2004 al aceleiași instanțe.
Definitivă și general obligatorie.
Pronunțată în ședința publică din data de 23 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Strategiei de stimulare a dezvoltării rețelei naționale de incubatoare de afaceri
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Se aprobă Strategia de stimulare a
dezvoltării rețelei naționale de incubatoare de afaceri,

prevăzută în anexa*) care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU

București, 2 martie 2006.
Nr. 290.

Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
Ministrul finanțelor publice,
Sebastian Teodor Gheorghe Vlădescu

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 232/15.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 232/15.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 232/15.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 232/15.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 232/15.III.2006

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 232/15.III.2006

15

GUVERNUL ROMÂNIEI

HOTĂRÂRE
pentru aprobarea scoaterii definitive din rezervele de stat a unor cantități de cărbune energetic
pentru societățile comerciale îTermoelectrica“ — S.A. București, îComplexul Energetic
Craiova“ — S.A., îComplexul Energetic Turceni“ — S.A., îComplexul Energetic Rovinari“ — S.A.,
îColterm“ — S.A. Timișoara și îElectrocentrale Oradea“ — S.A.
În temeiul art. 108 din Constituția României, republicată, și al art. 5 alin. 1 lit. a) din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă scoaterea definitivă din rezervele
de stat pentru societățile comerciale îTermoelectrica“ —
S.A. București, îComplexul Energetic Craiova“ — S.A.,
îComplexul Energetic Turceni“ — S.A., îComplexul
Energetic Rovinari“ — S.A., îColterm“ — S.A. Timișoara și
îElectrocentrale Oradea“ — S.A. a cantităților de cărbune
energetic conform anexei care face parte integrantă din
prezenta hotărâre, cu diminuarea corespunzătoare a
nivelului maxim prevăzut în nomenclatorul produselor care
se constituie ca stocuri rezervă de stat — secțiunea A.
Art. 2. — Administrarea Națională a Rezervelor de
Stat — Unitatea Teritorială 515 va emite facturi fiscale,
conform prevederilor legale, la prețurile practicate pe piață
la data livrării, pentru cantitățile de cărbune energetic care
se scot definitiv din rezervele de stat pentru societățile
comerciale îTermoelectrica“ — S.A. București, îComplexul

Energetic Craiova“ — S.A., îComplexul Energetic Turceni“ —
S.A., îComplexul Energetic Rovinari“ — S.A., îColterm“ —
S.A. Timișoara și îElectrocentrale Oradea“ — S.A.
Art. 3. — Pentru cantitățile de cărbune energetic ce fac
obiectul Ordonanței de urgență a Guvernului nr. 168/2005
privind aprobarea scoaterii din rezerva de stat, sub formă
de împrumut, a unor cantități de combustibil pentru
Societatea Comercială de Producere a Energiei Electrice și
Termice îTermoelectrica“ — S.A., filialele sale, complexurile
energetice Craiova, Rovinari și Turceni, Regia Autonomă
pentru Activități Nucleare — Sucursala îROMAG—TERMO“
și centralele termice și electrice de termoficare aflate în
administrarea consiliilor județene și locale, punerea la
dispoziție urmează a se face după restituirea cantităților
împrumutate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
p. Ministrul administrației și internelor,
Mircea Nicu Toader,
secretar de stat
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Sebastian Teodor Gheorghe Vlădescu
București, 2 martie 2006.
Nr. 296.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 232/15.III.2006
ANEXĂ
CANTITĂȚILE DE COMBUSTIBILI ENERGETICI

care se scot definitiv din rezerva de stat
Nr.
crt.

1.
2.

3.
4.
5.
6.

Cantitatea de lignit
(tone)

Societatea comercială

Societatea Comercială îTermoelectrica“ — S.A. — CET Doicești
Societatea Comercială îComplexul Energetic Craiova“ — S.A.
— Sucursala Electrocentrale Ișalnița
— Sucursala Electrocentrale Craiova II
Societatea Comercială îComplexul Energetic Turceni“ — S.A.
Societatea Comercială îComplexul Energetic Rovinari“ — S.A.
Societatea Comercială îColterm“ — S.A. Timișoara
Societatea Comercială îElectrocentrale Oradea“ — S.A.

130.000,0
202.936,4
63.444,0
300.000,0
187.344,8
67.730,6
156.242,9
1.107.698,7

T O T A L:

´
RECTIFICĂRI
În anexa la Hotărârea Guvernului nr. 1.372/2005 privind aprobarea renunțării la cetățenia
română unor persoane, publicată în Monitorul Oficial al României, Partea I, nr. 1.025 din
18 noiembrie 2005, se face următoarea rectificare (care nu aparține Redacției îMonitorul Oficial“,
Partea I):
— la nr. 241, în loc de: îSimó Ianoș, fiul lui Simó Iuliu și Ilona, născut la data de 23 martie
1972,...“ se va citi: îSimó Ianoș, fiul lui Simó Iuliu și Ilona, născut la data de 23 februarie 1972,...“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 232/15.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114081]
ISSN 1453—4495

PDF compression, OCR, web-optimization with CVISION's PdfCompressor

