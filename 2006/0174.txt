Anul 174 (XVIII) — Nr. 174

PARTEA

I

LEGI, DECRETE, HOTĂRÂRI ȘI ALTE ACTE

Joi, 23 februarie 2006

SUMAR
Nr.

Pagina

Nr.
privind sancționarea unor fapte săvârșite în afara
teritoriului țării de cetățeni români sau de
persoane fără cetățenie domiciliate în România .....

HOTĂRÂRI ALE SENATULUI
8. — Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ...................................................................

1–2

DECRETE
193. — Decret privind numirea unui ambasador ...........

2

194. — Decret privind conferirea Ordinului Meritul
Cultural în grad de Mare Ofițer ...............................

3

DECIZII ALE CURȚII CONSTITUȚIONALE

3–5

HOTĂRÂRI ALE GUVERNULUI ROMÂNIEI
231. — Hotărâre pentru modificarea Hotărârii
Guvernului nr. 743/2005 privind declanșarea
procedurilor de expropriere a imobilelor proprietate
privată situate pe amplasamentul lucrării îCentura
de ocolire a municipiului Craiova — varianta de
Nord“ din cadrul obiectivului de investiții îCentura
de ocolire a municipiului Craiova — varianta de
Nord“ .........................................................................

5–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 106 din 9 februarie 2006 referitoare la
excepția de neconstituționalitate a dispozițiilor
art. 70 alin. (1) din Ordonanța de urgență a
Guvernului nr. 105/2001 privind frontiera de stat a
României și a celor ale art. 1 alin. (1) din
Ordonanța de urgență a Guvernului nr. 112/2001

HOTĂRÂRI

Pagina

86. — Ordin al ministrului sănătății pentru aprobarea
derulării programelor și subprogramelor de
sănătate finanțate din bugetul de stat în anul
2006 ..........................................................................

ALE

7–8

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004
privind aprobarea componenței numerice și nominale a comisiilor permanente ale Senatului
În temeiul art. 46 din Regulamentul Senatului,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu

modificările și completările ulterioare, se modifică după cum
urmează:
1. La anexa nr. I — Comisia juridică, de numiri,
disciplină, imunități și validări, domnul senator Nicolae

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 174/23.II.2006

Șerban — Grupul parlamentar al P.S.D. — se include în
componența comisiei în locul domnului senator Roibu
Aristide — Grupul parlamentar al P.S.D.
2. La anexa nr. VIII — Comisia pentru drepturile omului,
culte și minorități, domnul senator Theodorescu Emil
Răzvan — Grupul parlamentar al P.S.D. — se include în
componența comisiei în locul domnului senator Tîlvăr
Angel — Grupul parlamentar al P.S.D.
3. La anexa nr. IX — Comisia pentru muncă, familie și
protecție socială, domnul senator Roibu Aristide — Grupul

parlamentar al P.S.D. — se include în componența
comisiei în locul domnului senator Nicolae Șerban —
Grupul parlamentar al P.S.D.
4. La anexa nr. XI — Comisia pentru cultură, artă și
mijloace de informare în masă, domnul senator Tîlvăr
Angel — Grupul parlamentar al P.S.D. — se include în
componența

comisiei

în

locul

domnului

senator

Theodorescu Emil Răzvan — Grupul parlamentar al P.S.D.

Această hotărâre a fost adoptată de Senat în ședința din 20 februarie 2006, cu respectarea prevederilor art. 76 alin. (2)
din Constituția României, republicată.
p. PREȘEDINTELE SENATULUI,

RADU MIRCEA BERCEANU

București, 20 februarie 2006.
Nr. 8.

DECRETE
PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României d e c r e t e a z ă:
Articol unic. — Domnul Bogdan Mazuru se acreditează în calitatea de
ambasador extraordinar și plenipotențiar al României în Republica Federală
Germania.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU

București, 20 februarie 2006.
Nr. 193.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 174/23.II.2006

3

PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Mare Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului culturii și cultelor,
pentru talentul remarcabil care a ridicat valoarea literaturii române
contemporane, pentru spiritul managerial dovedit, prin care a deschis
iubitorilor de carte noi posibilități de a avea acces la literatura de bună
calitate,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Mare
Ofițer, categoria A îLiteratura“, domnului Mircea Cărtărescu, scriitor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 20 februarie 2006.
Nr. 194.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 106
din 9 februarie 2006

referitoare la excepția de neconstituționalitate a dispozițiilor art. 70 alin. (1)
din Ordonanța de urgență a Guvernului nr. 105/2001 privind frontiera de stat a României
și a celor ale art. 1 alin. (1) din Ordonanța de urgență a Guvernului nr. 112/2001
privind sancționarea unor fapte săvârșite în afara teritoriului țării de cetățeni români
sau de persoane fără cetățenie domiciliate în România
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Marilena Mincă
Florentina Geangu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 70 alin. (1) din Ordonanța de urgență a
Guvernului nr. 105/2001 și ale art. 1 alin. (1) din
Ordonanța de urgență a Guvernului nr. 112/2001, excepție
ridicată de Traian Grigoraș în Dosarul nr. 2.246/2005 al
Judecătoriei Tecuci.

La apelul nominal este lipsă autorul excepției, față de
care procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 21 octombrie 2005, pronunțată în
Dosarul nr. 2.246/2005, Judecătoria Tecuci a sesizat
Curtea Constituțională cu excepția de neconstituționalitate
a dispozițiilor art. 70 alin. (1) din Ordonanța de urgență a
Guvernului nr. 105/2001 și ale art. 1 alin. (1) din Ordonanța

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 174/23.II.2006

de urgență a Guvernului nr. 112/2001, excepție ridicată de
Traian Grigoraș în dosarul menționat.
În motivarea excepției de neconstituționalitate se
susține că textele de lege criticate încalcă dispozițiile
art. 25 alin. (1) din Constituție, care consacră libera
circulație ca drept fundamental al cetățenilor. Se mai arată
că cele două texte, care incriminează ca infracțiuni intrarea
sau ieșirea din țară prin trecerea ilegală a frontierei,
respectiv intrarea sau ieșirea dintr-un stat străin prin
trecerea ilegală a frontierei acestuia, nu prevăd o sancțiune
proporțională cu situațiile care le-au determinat, ceea ce
contravine prevederilor art. 53 alin. (2) din Legea
fundamentală, raportat la art. 2 paragrafele 2 și 3 din
Protocolul nr. 4 la Convenția pentru apărarea drepturilor
omului și a libertăților fundamentale.
Judecătoria Tecuci apreciază ca nefondată excepția de
neconstituționalitate, deoarece dreptul la liberă circulație
trebuie să se realizeze în anumite condiții prevăzute de
lege, iar condiționarea acestuia de anumite forme legale nu
impietează în vreun fel asupra dreptului cetățeanului la
liberă circulație.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Avocatul Poporului consideră că excepția de
neconstituționalitate este neîntemeiată. Se arată că libera
circulație nu poate fi absolută, ci ea trebuie să se
desfășoare cu îndeplinirea și respectarea unor condiții
prevăzute de lege. Totodată, apreciază că textele legale
criticate pentru neconstituționalitate sunt în deplin acord cu
prevederile art. 53 din Legea fundamentală, întrucât
măsurile privind restrângerea exercițiului dreptului la liberă
circulație sunt stabilite prin lege, ca limitări justificate de
apărarea securității naționale, asigurarea unui climat de
ordine, precum și de prevenirea unor consecințe negative,
sunt necesare într-o societate democratică, proporționale cu
situația care le-a determinat și aplicate în mod
nediscriminatoriu.
Președinții celor două Camere ale Parlamentului și
Guvernului nu au transmis punctele lor de vedere.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 70 alin. (1) din Ordonanța de urgență a
Guvernului nr. 105/2001 privind frontiera de stat a
României, publicată în Monitorul Oficial al României,
Partea I, nr. 352 din 30 iunie 2001, aprobată cu modificări
prin Legea nr. 243/2002, publicată în Monitorul Oficial al
României, Partea I, nr. 302 din 8 mai 2002, precum și
dispozițiile art. 1 alin. (1) din Ordonanța de urgență a
Guvernului nr. 112/2001 privind sancționarea unor fapte
săvârșite în afara teritoriului țării de cetățeni români sau de
persoane fără cetățenie domiciliate în România, publicată

în Monitorul Oficial al României, Partea I, nr. 549 din
3 septembrie 2001, aprobată cu modificări prin Legea
nr. 252/2002, publicată în Monitorul Oficial al României,
Partea I, nr. 307 din 9 mai 2002, care au următorul conținut:
— Art. 70 alin. (1) din Ordonanța de urgență a
Guvernului nr. 105/2001: îIntrarea sau ieșirea din țară prin
trecerea ilegală a frontierei de stat constituie infracțiune și se
pedepsește cu închisoare de la 3 luni la 2 ani.“;
— Art. 1 alin. (1) din Ordonanța de urgență a
Guvernului nr. 112/2001: îIntrarea sau ieșirea dintr-un stat
străin prin trecerea ilegală a frontierei acestuia, săvârșită de
către un cetățean român sau de o persoană fără cetățenie
domiciliată pe teritoriul României, constituie infracțiune și se
pedepsește cu închisoare de la 3 luni la 2 ani.“
În motivarea excepției se invocă încălcarea prevederilor
constituționale ale art. 25 alin. (1) din Constituție referitoare
la libera circulație și ale art. 53 alin. (2) privind
restrângerea exercițiului unor drepturi sau al unor libertăți,
raportat la art. 2 paragrafele 2 și 3 din Protocolul nr. 4 la
Convenția pentru apărarea drepturilor omului și a libertăților
fundamentale, privind libertatea de circulație.
Analizând excepția de neconstituționalitate, se reține că
prevederile art. 70 alin. (1) din Ordonanța de urgență a
Guvernului nr. 105/2001, precum și dispozițiile art. 1
alin. (1) din Ordonanța de urgență a Guvernului nr. 112/2001
au mai fost supuse controlului de constituționalitate, prin
raportare la prevederile art. 25 alin. (1) din Legea
fundamentală, Curtea constatând, prin Decizia nr. 220 din
21 aprilie 2005, publicată în Monitorul Oficial al României,
Partea I, nr. 496 din 13 iunie 2005, conformitatea acestora
cu textul menționat din Constituție. Cu acel prilej Curtea a
reținut că libera circulație nu poate fi absolută, ci ea
trebuie să se desfășoare cu îndeplinirea și respectarea
unor condiții prevăzute de lege, cum sunt și cele privind
trecerea frontierei de stat a României și sancționarea unor
fapte săvârșite în afara teritoriului țării de cetățeni români
sau de persoane fără cetățenie domiciliate în România. De
asemenea, Curtea a reținut că prin incriminarea faptelor de
trecere ilegală a frontierei unui stat străin sau de intrare ori
ieșire din țară prin trecerea ilegală a frontierei de stat nu
se îngrădește dreptul la liberă circulație, cum este acesta
consfințit de prevederile constituționale, art. 25 alin. (1) din
Legea fundamentală garantând exercitarea acestui drept în
condițiile stabilite de lege, a căror nerespectare este
sancționată juridic.
Cât privește critica potrivit căreia dispozițiile art. 70
alin. (1) din Ordonanța de urgență a Guvernului nr. 105/2001
și cele ale art. 1 alin. (1) din Ordonanța de urgență a
Guvernului nr. 112/2001 încalcă prevederile constituționale
ale art. 53 alin. (2) privind restrângerea exercițiului unor
drepturi sau al unor libertăți, raportat la art. 2 paragrafele 2
și 3 din Protocolul nr. 4 la Convenția pentru apărarea
drepturilor omului și a libertăților fundamentale, privind
libertatea de circulație, se constată că aceasta este
neîntemeiată. Aceasta deoarece textele de lege criticate
pentru neconstituționalitate sunt o reflectare a prevederilor
internaționale menționate, în deplin acord cu dispozițiile
art. 53 alin. (2) din Legea fundamentală, întrucât exercițiul
dreptului la liberă circulație este limitat prin lege, fără a se
aduce atingere însuși dreptului, iar reglementarea cadrului
în care se realizează trecerea frontierei, respectiv a
frontierei unui stat străin, constituie o restrângere a
exercițiului liberei circulații, justificată de necesitatea apărării
securității naționale, a ordinii publice, precum și a
drepturilor și libertăților cetățenilor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 174/23.II.2006

5

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 70 alin. (1) din Ordonanța de urgență a Guvernului
nr. 105/2001 privind frontiera de stat a României și a celor ale art. 1 alin. (1) din Ordonanța de urgență a Guvernului
nr. 112/2001 privind sancționarea unor fapte săvârșite în afara teritoriului țării de cetățeni români sau de persoane fără
cetățenie domiciliate în România, excepție ridicată de Traian Grigoraș în Dosarul nr. 2.246/2005 al Judecătoriei Tecuci.
Definitivă și general obligatorie.
Pronunțată în ședința publică din data de 9 februarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 743/2005 privind declanșarea procedurilor
de expropriere a imobilelor proprietate privată situate pe amplasamentul lucrării
îCentura de ocolire a municipiului Craiova — varianta de Nord“ din cadrul obiectivului de investiții
îCentura de ocolire a municipiului Craiova — varianta de Nord“
În temeiul art. 108 din Constituția României, republicată, și al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Articol unic. — Hotărârea Guvernului nr. 743/2005
privind declanșarea procedurilor de expropriere a imobilelor
proprietate privată situate pe amplasamentul lucrării
îCentura de ocolire a municipiului Craiova — varianta de
Nord“ din cadrul obiectivului de investiții îCentura de ocolire
a municipiului Craiova — varianta de Nord“, publicată în
Monitorul Oficial al României, Partea I, nr. 650 din 22 iulie
2005, se modifică după cum urmează:
1. Articolul 3 va avea următorul cuprins:
îArt. 3. — Se aprobă ca justă despăgubire pentru
imobilele ce constituie amplasamentul lucrării îCentura de
ocolire a municipiului Craiova — varianta de Nord“ din
cadrul obiectivului de investiții «Centura de ocolire a
municipiului Craiova — varianta de Nord» suma globală
estimată de 567.189 lei (RON) finanțată din contribuția

Guvernului României la împrumutul acordat de Fondul
pentru Cooperare Economică Internațională — Japonia
privind Proiectul de reabilitare a drumurilor, semnat la
Tokyo la 27 februarie 1998, ratificat prin Legea
nr. 156/1998, cu modificările ulterioare, prevăzută anual în
bugetul Ministerului Transporturilor, Construcțiilor și
Turismului cu această destinație.“
2. Articolul 6 va avea următorul cuprins:
îArt. 6. — Regularizarea documentațiilor cadastrale se
va efectua de către expropriator, pe baza proiectului tehnic
și a detaliilor de execuție, cu respectarea reglementărilor în
vigoare și fără a afecta dispozițiile prezentei hotărâri.“
3. Anexa nr. 2 se înlocuiește cu anexa la prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
p. Ministrul finanțelor publice,
Alice Cezarina Bîtu,
secretar de stat
București, 16 februarie 2006.
Nr. 231.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 174/23.II.2006
ANEXĂ*)
(Anexa nr. 2 la Hotărârea Guvernului nr. 743/2005)
TABEL

cu imobilele proprietate privată situate pe amplasamentul lucrării
îCentura de ocolire a municipiului Craiova — varianta de Nord“

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 174/23.II.2006

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea derulării programelor și subprogramelor de sănătate
finanțate din bugetul de stat în anul 2006
În temeiul Legii nr. 100/1998 privind asistența de sănătate publică, cu modificările ulterioare, al Legii bugetului de
stat pe anul 2006 nr. 379/2005, al Hotărârii Guvernului nr. 168/2005 privind organizarea și funcționarea Ministerului
Sănătății, cu modificările și completările ulterioare,
văzând Referatul de aprobare nr. E.N. 6.819/2006,
ministrul sănătății emite următorul ordin:
Art. 1. — (1) Se aprobă derularea programelor și
subprogramelor de sănătate finanțate din bugetul de stat
prin Ministerul Sănătății în anul 2006.
(2) Se aprobă Normele metodologice de organizare,
finanțare și monitorizare a programelor, subprogramelor și
intervențiilor de sănătate finanțate din bugetul de stat,
raportarea și controlul indicatorilor specifici în anul 2006,
prevăzute în anexa nr. I.
Art. 2. — (1) Programele, subprogramele și intervențiile
de sănătate finanțate din bugetul de stat, gestionate de
Ministerul Sănătății, obiectivele și activitățile aferente,
indicatorii fizici, de eficiență și de rezultate sunt prevăzuți
în anexa nr. II, pct. II/1—II/4.
(2) Unitățile sanitare prin care se derulează programele,
subprogramele și intervențiile de sănătate finanțate din
bugetul de stat, prin Ministerul Sănătății, sunt nominalizate
în anexa nr. III.
Art. 3. — (1) Programele naționale de sănătate sunt
coordonate la nivel național și local. Coordonatorii naționali
de programe de sănătate sunt directorii direcțiilor de
specialitate din Ministerul Sănătății.
(2) Coordonatorii locali sunt: responsabilii de
subprograme de sănătate, medicii inspectori de asistență a

mamei și copilului din cadrul direcțiilor de sănătate publică
județene și a municipiului București, alți responsabili
județeni, nominalizați prin decizie de către conducerea
direcțiilor de sănătate publică.
(3) Coordonatorii naționali și coordonatorii locali din
cadrul direcțiilor de sănătate publică pot propune ministrului
sănătății măsuri administrative și/sau de sistare a finanțării
subprogramelor sau intervențiilor de sănătate în situația în
care instituțiile cu responsabilități nu îndeplinesc atribuțiile
ce le revin în derularea acestora, inclusiv cele legate de
implementarea registrelor naționale.
(4) Responsabilitățile coordonatorilor naționali și locali și
ale celorlalți factori implicați în elaborarea, implementarea și
monitorizarea programelor, subprogramelor și intervențiilor
de sănătate sunt detaliate în Normele metodologice de
organizare, finanțare și monitorizare a programelor,
subprogramelor și intervențiilor de sănătate finanțate din
bugetul de stat, raportarea și controlul indicatorilor specifici
în anul 2006, cuprinse în anexa nr. I.
Art. 4. — Sumele aferente finanțării programelor de
sănătate gestionate de Ministerul Sănătății se alocă lunar
direcțiilor de sănătate publică județene și a municipiului
București, precum și instituțiilor subordonate, după caz, prin

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 174/23.II.2006

deschideri de credite, la solicitarea acestora, conform legii,
cu avizul coordonatorilor naționali.
Art. 5. — (1) Realizarea indicatorilor programelor de
sănătate prevăzuți și aprobați prin legea bugetară anuală
se raportează anual de către coordonatorii naționali și se
cuprind ca anexă la situațiile financiare ale Ministerului
Sănătății, potrivit normelor legale.
(2) Indicatorii Programului de sănătate a femeii și
copilului se raportează Unității de management a
programului de sănătate a femeii și copilului, unitate aflată
în coordonarea Direcției generale asistență medicală,
structuri sanitare și salarizare, finanțată din fondurile alocate
acestui program.
(3) Unitatea de management a programului de sănătate
a femeii și copilului are obligația de a solicita lunar, până
în data de 20 a lunii curente pentru luna următoare, avizul
coordonatorului național privind necesarul centralizat de
fonduri de finanțat și de a raporta execuția fondurilor până
la data de 15 a lunii curente pentru luna anterioară.
(4) Alte atribuții ale Unității de management a
programului de sănătate a femeii și copilului se stabilesc
prin ordin al ministrului sănătății.
Art. 6. — (1) Pentru îndeplinirea obiectivelor și
activităților prevăzute în subprogramele de sănătate, unele
produse și servicii aferente pot fi procurate de Ministerul
Sănătății prin licitație națională.
(2) Sumele aferente procurării produselor și serviciilor
sunt cuprinse în prevederile aprobate ale Ministerului
Sănătății pe programe, respectiv subprograme, la titlul 20
îBunuri și servicii“ sau la titlul 51 îTransferuri între unități
ale administrației publice“, după caz.
(3) Produsele sau serviciile pentru care Ministerul
Sănătății organizează licitații naționale sunt evidențiate la
pct. 11 din anexa nr. I.
Art. 7. — (1) Ministerul Sănătății, prin direcțiile
coordonatoare de programe, contractează, în sistem direct,
cu unitățile din coordonarea sau de sub autoritatea sa,

realizarea unor studii, activități și lucrări aferente
programelor/subprogramelor.
(2) Direcțiile coordonatoare de programe, la încheierea
contractelor cu instituțiile menționate la alin. (1), vor preciza
obiectul contractului, sumele aferente fiecărei activități,
modul de raportare și valorificare a rezultatelor, termenele
intermediare și termenul final de predare. În funcție de
îndeplinirea acestor criterii va fi aprobată decontarea
contravalorii lucrărilor sau prestațiilor respective, după caz.
Art. 8. — În sumele prevăzute pentru finanțarea
programelor, subprogramelor și intervențiilor de sănătate se
cuprind și cheltuielile ocazionate de monitorizarea și
controlul acestora, în condițiile legii.
Art. 9. — Programele de sănătate cu finanțare
nerambursabilă, a căror finanțare se asigură din Fondul
național de preaderare, sunt gestionate de Direcția generală
de integrare europeană și relații externe.
Art. 10. — Modificarea sumelor, structurii și indicatorilor
subprogramelor și intervențiilor de sănătate, pe parcursul
finanțării acestora, în funcție de necesități, se efectuează
cu aprobarea ministrului sănătății sau înlocuitorilor acestuia,
la propunerea direcțiilor coordonatoare și pe baza
fundamentărilor prezentate de ordonatorii de credite prin
care se derulează subprogramul.
Art. 11. — Pe parcursul execuției se pot aproba, prin
ordin al ministrului sănătății, subprograme, activități și
intervenții noi de sănătate, finanțate prin redistribuirea
fondurilor bugetare, în condițiile legii.
Art. 12. — Direcțiile generale și direcțiile de specialitate
din Ministerul Sănătății, direcțiile de sănătate publică,
instituțiile publice implicate, precum și unitățile sanitare vor
duce la îndeplinire prevederile prezentului ordin.
Art. 13. — Anexele nr. I—III*) fac parte integrantă din
prezentul ordin.
Art. 14. — Prezentul ordin va fi publicat în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 6 februarie 2006.
Nr. 86.
*) Anexele nr. I—III se publică ulterior în Monitorul Oficial al României, Partea I, nr. 174 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 174/23.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113503]
ISSN 1453—4495

PDF compression, OCR, web-optimization with CVISION's PdfCompressor

