Anul 174 (XVIII) — Nr. 914

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 noiembrie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 637 din 3 octombrie 2006 referitoare la
excepția de neconstituționalitate a dispozițiilor
art. 14 alin. (1) din Legea contenciosului
administrativ nr. 554/2004 .......................................

3–5

5–7

HOTĂRÂRI ALE GUVERNULUI ROMÂNIEI

1.526. — Hotărâre pentru aprobarea Memorandumului de
înțelegere dintre Ministerul Mediului și Gospodăririi

7

8

Memorandum de înțelegere între Ministerul Mediului și
Gospodăririi Apelor din România și Ministerul
Mediului și Resurselor Naturale din Republica
Kenya privind cooperarea în domeniul protecției
mediului ....................................................................

8–9

1.541. — Hotărâre privind transmiterea unor imobile,
proprietate publică a statului, din administrarea
Agenției Naționale de Consultanță Agricolă în
administrarea Ministerului Culturii și Cultelor,
pentru Mănăstirea Râmeț .........................................

10

1.542. — Hotărâre privind transmiterea unor terenuri din
domeniul privat al statului și din administrarea
Agenției Domeniilor Statului în fondul forestier
proprietate publică a statului și în administrarea
Regiei Naționale a Pădurilor — Romsilva ..............

2–3

1.520. — Hotărâre pentru aprobarea modului de
repartizare și de utilizare a sumei prevăzute în
bugetul Secretariatului General al Guvernului pe
anul 2006 la capitolul 67.01 îCultură, recreere și
religie“, titlul 59 îAlte cheltuieli“, articolul 59.11
îAsociații și fundații“..................................................

Pagina
Apelor din România și Ministerul Mediului și
Resurselor Naturale din Republica Kenya privind
cooperarea în domeniul protecției mediului, semnat
la Nairobi la 22 august 2006 .................................

Decizia nr. 624 din 3 octombrie 2006 referitoare la
excepția de neconstituționalitate a dispozițiilor
art. 34 alin. 2, art. 3041 și art. 305 din Codul de
procedură civilă .........................................................

Decizia nr. 661 din 10 octombrie 2006 referitoare la
excepția de neconstituționalitate a dispozițiilor
art. 32 alin. (1) și (2) din Ordonanța Guvernului
nr. 2/2001 privind regimul juridic al contravențiilor....

Nr.

11–12

1.572. — Hotărâre pentru aprobarea bugetului de venituri
și cheltuieli rectificat al Regiei Autonome
îMonitorul Oficial“ pe anul 2006 ..............................

13–16

2

MONITORUL OFICIAL AL ROMÂNIEI, PARTEA I, Nr. 914/9.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 624
din 3 octombrie 2006

referitoare la excepția de neconstituționalitate a dispozițiilor art. 34 alin. 2, art. 3041 și art. 305
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 34 alin. 2, art. 304 1 și
art. 305 din Codul de procedură civilă, excepție ridicată de
Elena Bulbucan și Gheorghe Ilie în Dosarul
nr. 6.037/Cv/2005 al Tribunalului Argeș — Secția civilă.
La apelul nominal răspunde avocatul Ionel Stan, cu
delegația depusă la dosar, pentru părțile Asociația
Salariaților și Conducerii Societății Comerciale îComat
Argeș“ — S.A., prin lichidator Lucia Trândaș, și Societatea
Comercială îComat Argeș“ — S.A., lipsă fiind autorii
excepției, față de care procedura de citare este legal
îndeplinită.
Apărătorul ales al părților Asociația Salariaților și
Conducerii Societății Comerciale îComat Argeș“ — S.A. și
Societatea Comercială îComat Argeș“ — S.A. solicită
respingerea excepției ca fiind nefondată, așa cum a statuat
și Curtea Constituțională în jurisprudența sa.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 14 martie 2006, pronunțată în
Dosarul nr. 6.037/Cv/2005, Tribunalul Argeș — Secția civilă
a sesizat Curtea Constituțională cu excepția de
neconstituționalitate a prevederilor art. 34 alin. 2, art. 3041
și art. 305 din Codul de procedură civilă. Excepția a fost
ridicată de Elena Bulbucan și Gheorghe Ilie în cadrul
soluționării unui recurs împotriva unei sentințe civile a
Judecătoriei Pitești.
În motivarea excepției de neconstituționalitate autorii
acesteia susțin că dispozițiile art. 3041 și 305 din Codul de
procedură civilă sunt neconstituționale, întrucât, în cazul
existenței a două grade de jurisdicție, permit o
restricționare nefirească a drepturilor părților de a propune
și obține administrarea de probe. Referitor la art. 34 alin. 2
din Codul de procedură civilă, arată că, în situația
respingerii cererii de recuzare formulate în timp ce dosarul
se află în recurs, nu există posibilitatea atacării soluției
respective.
Tribunalul Argeș — Secția civilă și-a exprimat opinia în
sensul că dispozițiile legale criticate nu contravin
Constituției, întrucât, pe de-o parte, recursul este o cale

extraordinară de atac, justificându-se din acest punct de
vedere deosebirea față de apel în ceea ce privește
inadmisibilitatea probelor noi, cu excepția înscrisurilor, iar,
pe de altă parte, recursul este o cale de atac nedevolutivă,
instanța analizând doar hotărârea atacată sub aspectul
legalității acesteia.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că excepția de
neconstituționalitate este neîntemeiată, întrucât dispozițiile
legale criticate nu instituie privilegii sau discriminări și nici
nu aduc atingere sub nici un aspect dreptului părților de a
fi asistate de un avocat ales sau numit din oficiu. Totodată,
dispozițiile legale criticate sunt în deplină concordanță cu
prevederile art. 126 alin. (2) din Constituție.
Președinții celor două Camere ale Parlamentului și
Guvernul nu au comunicat Curții Constituționale punctele
lor de vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părților prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 34 alin. 2, art. 3041 și 305 din Codul de
procedură civilă. Art. 305 a fost modificat prin Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, publicată în Monitorul Oficial al
României, Partea I, nr. 470 din 26 mai 2004.
Dispozițiile legale criticate au următorul cuprins:
— Art. 34 alin. 2: îÎncheierea prin care s-a respins
recuzarea se poate ataca numai odată cu fondul.“;
— Art. 3041: îRecursul declarat împotriva unei hotărâri
care, potrivit legii, nu poate fi atacată cu apel nu este limitat la
motivele de casare prevăzute în art. 304, instanța putând să
examineze cauza sub toate aspectele.“
— Art. 305: îÎn instanța de recurs nu se pot produce probe
noi, cu excepția înscrisurilor, care pot fi depuse până la
închiderea dezbaterilor.“
Autorii excepției consideră că dispozițiile legale criticate
contravin prevederilor constituționale ale art. 16 alin. (1)

MONITORUL OFICIAL AL ROMÂNIEI, PARTEA I, Nr. 914/9.XI.2006
privind egalitatea în fața legii și ale art. 24 alin. (1) privind
dreptul la apărare.
Analizând excepția de neconstituționalitate, Curtea
constată următoarele:
Prin Decizia nr. 382/2006, publicată în Monitorul Oficial
al României, Partea I, nr. 505 din 12 iunie 2006, Curtea,
respingând excepția de neconstituționalitate a art. 34 din
Codul de procedură civilă, a statuat că recuzarea nu
constituie o acțiune de sine stătătoare, ci o procedură
integrată procesului în curs de judecată, al cărei scop este
tocmai asigurarea desfășurării normale a judecății, iar nu
împiedicarea accesului la justiție, și că tocmai în
considerarea acestui principiu constituțional consacrat de
prevederile art. 21 din Legea fundamentală, legiuitorul a
prevăzut posibilitatea atacării numai odată cu fondul a
încheierii prin care s-a respins cererea de recuzare, spre
deosebire de încheierile prin care se încuviințează sau se
respinge abținerea, ca și aceea prin care se încuviințează
recuzarea, care nu sunt supuse niciunei căi de atac. În
ceea ce privește invocarea art. 16 din Constituție, Curtea a
reținut că prin dispozițiile legale deduse controlului de
constituționalitate legiuitorul nu a instituit un tratament

3

discriminatoriu, ci un regim legal diferit, impus de existența
unor situații procesuale diferite.
De asemenea, prin Decizia nr. 351/2006, publicată în
Monitorul Oficial al României, Partea I, nr. 455 din 25 mai
2006, Curtea s-a pronunțat asupra constituționalității
art. 3041 și 305 din Codul de procedură civilă, raportate la
art. 16 și 24 din Constituție, statuând că, în urma
modificărilor și completărilor aduse Codului de procedură
civilă prin Ordonanța de urgență a Guvernului
nr. 138/2000, recursul a devenit o cale extraordinară de
atac, ceea ce justifică deosebirea față de apel în ceea ce
privește inadmisibilitatea probelor noi, cu excepția
înscrisurilor. Referitor la art. 3041 din Codul de procedură
civilă, recursul constituie în această ipoteză o cale de atac
cu caracter devolutiv, în care, ca și în cazul apelului,
instanța de recurs judecă însăși cauza, atât sub aspectul
legalității, cât și sub cel al temeiniciei, nelimitându-se să
examineze doar hotărârea pronunțată de prima instanță,
exclusiv pentru motivele de casare prevăzute în art. 304
din Codul de procedură civilă.
Neintervenind elemente noi de natură a determina
reconsiderarea jurisprudenței Curții, considerentele și
soluțiile acestor decizii sunt valabile și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 34 alin. 2, ale art. 3041 și ale art. 305 din Codul de
procedură civilă, excepție ridicată de Elena Bulbucan și Gheorghe Ilie în Dosarul nr. 6.037/Cv/2005 al Tribunalului Argeș —
Secția civilă.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 637
din 3 octombrie 2006

referitoare la excepția de neconstituționalitate a dispozițiilor art. 14 alin. (1)
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. (1) din Legea contenciosului
administrativ nr. 554/2004, excepție ridicată de Casa
Județeană de Asigurări de Sănătate Dâmbovița în Dosarul

nr. 2.044/2006 al Tribunalului Dâmbovița—Secția comercială
și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate asigură controlul exercitat de
instanțele judecătorești asupra actelor administrative, iar
suspendarea acestora reprezintă o modalitate de apărare a
drepturilor și intereselor cetățenilor.
C U R T E A,

având în vedere actele și lucrările dosarului, constată
următoarele:

4

MONITORUL OFICIAL AL ROMÂNIEI, PARTEA I, Nr. 914/9.XI.2006

Prin Încheierea din 22 mai 2006, pronunțată în Dosarul
nr. 2.044/2006, Tribunalul Dâmbovița — Secția comercială
și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 14 alin. (1) din Legea contenciosului
administrativ nr. 554/2004, excepție ridicată de Casa
Județeană de Asigurări de Sănătate Dâmbovița într-o cauză
având ca obiect soluționarea cererii de suspendare a unui
act al său în baza art. 14 alin. (1) din Legea nr. 554/2004.
În motivarea excepției de neconstituționalitate autorul
acesteia susține că textul legal criticat contravine art. 1
alin. (3) și (4) din Constituție, întrucât i se acordă
posibilitatea instanței judecătorești să intervină în exercițiul
puterii executive înainte de a fi sesizată cu acțiunea în
contencios administrativ și anume în timpul în care
autoritatea publică emitentă a actului atacat are facultatea
de a dispune revocarea sau anularea acestuia.
Tribunalul Dâmbovița — Secția comercială și de
contencios administrativ apreciază că excepția de
neconstituționalitate ridicată este neîntemeiată. Se apreciază
că prin aplicarea dispozițiilor legale criticate se urmărește
respectarea legalității în emiterea actelor administrative.
Totodată, măsura suspendării prin hotărâre judecătorească
a executării actului reprezintă o excepție de la regula
executării din oficiu a acestuia. Suspendarea se dispune
numai cu întrunirea anumitor condiții prevăzute de lege, iar
separația puterilor în stat nu înseamnă excluderea
controlului unei puteri asupra celeilalte, ci presupune
realizarea unui echilibru de forțe. Totodată, în opinia
instanței, cenzurarea abuzurilor autorităților publice de către
instanțele judecătorești este o garanție a echilibrului de
forțe și a respectării drepturilor și libertăților cetățenești.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestui punct de
vedere, se susține că rațiunea instituirii posibilității instanței
de contencios administrativ competente de a dispune
suspendarea actului administrativ este prevenirea unei
pagube iminente care ar fi produsă persoanei vătămate
prin executarea acestui act. Se mai apreciază că principiul
separației puterilor în stat nu exclude controlul unei puteri
asupra altei puteri, prin aceasta asigurându-se echilibrul de
forțe necesar, astfel încât nu sunt încălcate prevederile
art. 1 alin. (3) și (4) din Constituție. Totodată, în susținerea
acestui punct de vedere sunt invocate considerentele care
au stat la baza Deciziei Curții Constituționale nr. 44 din
24 ianuarie 2006.
Avocatul Poporului consideră că excepția de
neconstituționalitate ridicată este neîntemeiată. În acest
sens, sunt invocate considerentele care au stat la baza
Deciziei Curții Constituționale nr. 673 din 15 decembrie
2005.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 14 alin. (1) din Legea contenciosului
administrativ nr. 554/2004, publicată în Monitorul Oficial al
României, Partea I, nr. 1.154 din 7 decembrie 2004, care
au următorul cuprins:
îÎn cazuri bine justificate și pentru prevenirea unei pagube
iminente, odată cu sesizarea, în condițiile art. 7, a autorității
publice care a emis actul, persoana vătămată poate să ceară
instanței competente să dispună suspendarea executării
actului administrativ până la pronunțarea instanței de fond.“
Textele constituționale invocate în susținerea excepției
sunt cele ale art. 1 alin. (3) și (4) privind principiile
generale de organizare a statului român, respectiv principiul
separației puterilor în stat.
Examinând excepția de neconstituționalitate ridicată,
Curtea reține următoarele:
Autorul excepției de neconstituționalitate apreciază, în
esență, că posibilitatea instanței judecătorești de a
suspenda un act administrativ înainte de a fi sesizată cu
acțiunea în contencios administrativ, cât timp autoritatea
publică emitentă a actului atacat are încă facultatea de a
dispune revocarea sau anularea acestuia, contravine
prevederilor constituționale ale art. 1 alin. (3) și (4) privind
unele principii generale de organizare a statului român,
respectiv principiul separației puterilor în stat.
Cu privire la textul de lege criticat, Curtea, prin Decizia
nr. 44 din 24 ianuarie 2006, publicată în Monitorul Oficial
al României, Partea I, nr. 178 din 24 februarie 2006, a
stabilit că suspendarea prin hotărâre judecătorească a
executării actului administrativ reprezintă o excepție de la
regula executării din oficiu a acestuia. Cu același prilej,
Curtea a reținut că legea prevede întrunirea a 3 condiții
pentru ca instanța să poată suspenda executarea actului:
existența cazului bine justificat, prevenirea unei pagube
iminente și dovada că persoana vătămată a formulat
recursul prealabil (grațios) la autoritatea emitentă a actului
respectiv.
Astfel, numai cu întrunirea acestor condiții, instanța de
judecată poate dispune suspendarea executării actului
administrativ. Având în vedere cele de mai sus, Curtea
reține că separația puterilor în stat nu înseamnă lipsa unui
mecanism de control între puterile statului, dimpotivă
presupune existența unui control reciproc, precum și
realizarea unui echilibru de forțe între acestea. Actele
puterii executive sunt cenzurate pe calea contenciosului
administrativ, iar aceasta presupune, printre altele, și
posibilitatea instanței de judecată de a suspenda
executarea actului pretins nelegal, chiar cât timp autoritatea
publică emitentă a actului atacat are încă facultatea de a
dispune revocarea sau anularea acestuia, mai ales că în

MONITORUL OFICIAL AL ROMÂNIEI, PARTEA I, Nr. 914/9.XI.2006
acest interval de timp actul în cauză își produce efectele.
Această măsură reprezintă o garanție pentru respectarea
drepturilor și libertăților cetățenești, precum și a valorilor
constituționale. În consecință, Curtea nu poate reține în nici
un mod critica autorului excepției în raport cu dispozițiile
art. 1 alin. (4) din Constituție, neexistând nicio intruziune
arbitrară a puterii judecătorești în sfera de activitate a
puterii executive.
Curtea constată că invocarea în susținerea excepției a
dispozițiilor art. 1 alin. (3) din Constituție nu este relevantă,

5

întrucât textul respectiv consacră un principiu general care
stă la baza statului român, iar nu un drept, astfel că acest
principiu nu poate fi considerat a fi încălcat decât,
eventual, în măsura încălcării unuia dintre drepturile și
libertățile fundamentale ale cetățenilor, garantate de
Constituție, sau a vreunui alt text constituțional relevant
sub aspectul conținutului art. 1 alin. (3) din Legea
fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (1) din Legea contenciosului administrativ
nr. 554/2004, excepție ridicată de Casa Județeană de Asigurări de Sănătate Dâmbovița în Dosarul nr. 2.044/2006 al
Tribunalului Dâmbovița — Secția comercială și de contencios administrativ.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 661
din 10 octombrie 2006

referitoare la excepția de neconstituționalitate a dispozițiilor art. 32 alin. (1) și (2)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 32 alin. (1) și (2) din
Ordonanța Guvernului nr. 2/2001 privind regimul juridic al
contravențiilor, excepție ridicată de Societatea Comercială
îCristescu Oil“ — S.R.L. din Cornea în Dosarul
nr. 606/C/2006 al Tribunalului Caraș-Severin.
La apelul nominal lipsesc părțile, față de care procedura
de citare este legal îndeplinită.

Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, apreciind că
se impune păstrarea jurisprudenței Curții Constituționale în
materie.
C U R T E A,

având în vedere actele și lucrările dosarului, reține
următoarele:
Prin Încheierea din 17 februarie 2006, pronunțată în
Dosarul nr. 606/C/2006, Tribunalul Caraș-Severin a sesizat
Curtea Constituțională cu excepția de neconstituționalitate
a dispozițiilor art. 32 alin. (1) și (2) din Ordonanța
Guvernului nr. 2/2001 privind regimul juridic al
contravențiilor.
Excepția a fost ridicată de Societatea Comercială
îCristescu Oil“ — S.R.L. din Cornea într-o cauză având ca
obiect recursul împotriva sentinței civile prin care s-a
respins, ca tardiv introdusă, plângerea formulată de autorul

6

MONITORUL OFICIAL AL ROMÂNIEI, PARTEA I, Nr. 914/9.XI.2006

excepției împotriva procesului-verbal de constatare a unei
contravenții.
În motivarea excepției de neconstituționalitate autorul
acesteia susține că dispozițiile art. 32 alin. (1) și (2) din
Ordonanța Guvernului nr. 2/2001 contravin prevederilor
constituționale ale art. 16 alin. (1) și (2), art. 21 alin. (1),
(2) și (3) și ale art. 53. În acest sens arată că îprocedura
instituită, care obligă contravenientul să depună plângerea
sa și copia procesului-verbal de constatare a contravenției
la organul din care face parte agentul constatator, îl
expune pe acesta voluntarismului acestui organ [...] în
sarcina căruia, în afara termenului generic «de îndată» nu
se stabilește de lege un termen imperativ [...] în care
acesta să transmită plângerea și dosarul cauzei instanței
competente teritorial să o soluționeze «într-un termen
rezonabil»“.
Așa fiind, se consideră că îaceastă obligație stabilită în
sarcina contravenientului — în măsura în care instanța
refuză sesizarea sa directă și restituie plângerea primită —
reprezintă o încălcare evidentă a prevederilor art. 21 din
Constituție.
De asemenea, se susține că îaceastă «procedură»
încalcă dispozițiile art. 16 din Constituție întrucât [...]
organului constatator i se creează artificial și nejustificat un
avantaj în privința probatoriului și poziției procesuale pe
care o poate adopta în viitorul litigiu“.
Totodată, se mai arată că sunt încălcate și dispozițiile
art. 53 din Constituție, deoarece îun litigiu în care se
soluționează o plângere a unei persoane împotriva unui
proces-verbal de constatare a contravenției și aplicare a
sancțiunii [...] nu poate reprezenta în niciun caz vreuna din
situațiile care să justifice restrângerea dreptului petentului
de a se adresa nemijlocit instanței de judecată“.
Tribunalul Caraș-Severin apreciază că excepția de
neconstituționalitate este întemeiată. În acest sens arată că
textele de lege criticate îngrădesc îaccesul liber la justiție
prin obligarea contravenientului să depună plângerea sa și
copia procesului-verbal de constatare a contravenției la
organul din care face parte agentul constatator, prin faptul
că nu se stabilește un termen în care agentul constatator
să fie obligat să înainteze plângerea contravențională
instanței de judecată și prin lipsa sancțiunilor care să poată
fi aplicate agentului constatator pentru nerespectarea
acestui termen“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile legale
criticate sunt constituționale, sens în care a statuat Curtea
în jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 32 alin. (1) și (2) din Ordonanța Guvernului
nr. 2/2001 privind regimul juridic al contravențiilor, publicată
în Monitorul Oficial al României, Partea I, nr. 410 din
25 iulie 2001, aprobată cu modificări și completări prin
Legea nr. 180/2002, publicată în Monitorul Oficial al
României, Partea I, nr. 268 din 22 aprilie 2002, ulterior
modificată.
Textele de lege criticate au următorul conținut:
— Art. 32: î(1) Plângerea însoțită de copia de pe procesulverbal de constatare a contravenției se depune la organul din
care face parte agentul constatator, acesta fiind obligat să o
primească și să înmâneze depunătorului o dovadă în acest
sens.
(2) Plângerea împreună cu dosarul cauzei se trimit de
îndată judecătoriei în a cărei circumscripție a fost săvârșită
contravenția.“
Textele constituționale invocate în susținerea excepției
sunt cele ale art. 16 alin. (1) și (2) privind egalitatea în
drepturi, ale art. 21 alin. (1), (2) și (3) privind accesul liber
la justiție și ale art. 53 privind restrângerea exercițiului unor
drepturi sau al unor libertăți.
Examinând excepția, Curtea Constituțională constată că
prevederile legale criticate au mai format obiectul controlului
de constituționalitate, prin raportare la dispozițiile art. 21 din
Legea fundamentală.
Astfel, prin Decizia nr. 200 din 29 aprilie 2004, publicată
în Monitorul Oficial al României, Partea I, nr. 490 din
1 iunie 2004, Curtea a reținut următoarele: îTextul de lege
criticat nu îngrădește accesul liber la justiție al persoanelor
interesate, ci instituie norme de procedură privind
soluționarea plângerii formulate împotriva procesului-verbal
de constatare și sancționare a contravenției. Această
modalitate de reglementare reprezintă însă opțiunea
legiuitorului, fiind în conformitate cu prevederile art. 126
alin. (2) din Constituție, privind competența și procedura în
fața instanțelor judecătorești.“
Totodată, Curtea constată că nu poate fi reținută
susținerea potrivit căreia prevederile legale criticate creează
o inegalitate între organul constatator și contravenient,
deoarece principiul constituțional consacrat de art. 16
alin. (1) și (2) din Legea fundamentală se referă la
egalitatea în drepturi a cetățenilor în fața legii și a
autorităților publice, iar nu la egalitatea între cetățeni și
autoritățile publice.
De asemenea, nu se poate reține nici critica privind
încălcarea art. 53 din Constituție, deoarece prin dispozițiile
art. 32 alin. (1) și (2) din Ordonanța Guvernului nr. 2/2001
nu se aduce nicio restrângere exercițiului dreptului de
acces liber la justiție.

MONITORUL OFICIAL AL ROMÂNIEI, PARTEA I, Nr. 914/9.XI.2006

7

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 32 alin. (1) și (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială îCristescu Oil“ — S.R.L. din
Cornea în Dosarul nr. 606/C/2006 al Tribunalului Caraș-Severin.
Definitivă și general obligatorie.
Pronunțată în ședința publică din data de 10 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea modului de repartizare și de utilizare a sumei prevăzute în bugetul
Secretariatului General al Guvernului pe anul 2006 la capitolul 67.01 îCultură, recreere și religie“,
titlul 59 îAlte cheltuieli“, articolul 59.11 îAsociații și fundații“
Având în vedere prevederile art. 41 lit. d) și ale art. 46 alin. (1) lit. f) din Ordonanța Guvernului nr. 26/2000 cu
privire la asociații și fundații, aprobată cu modificări și completări prin Legea nr. 246/2005, și ale Hotărârii Guvernului
nr. 1.565/2003 privind recunoașterea îCentrului Regional PER pentru Europa Centrală, de Est și de Sud-Est“ ca fiind de
utilitate publică, cu modificările ulterioare,
în temeiul art. 108 din Constituția României, republicată, și al Legii bugetului de stat pe anul 2006 nr. 379/2005,
cu modificările și completările ulterioare,
Guvernul României adoptă prezenta hotărâre.
Art. 1. — Se acordă, în condițiile legii, suma de 100 mii lei
din bugetul Secretariatului General al Guvernului pe anul
2006, de la capitolul 67.01 îCultură, recreere și religie“,
titlul 59 îAlte cheltuieli“, articolul 59.11 îAsociații și fundații“,
Centrului Regional PER pentru Europa Centrală, de Est și
de Sud-Est pentru finanțarea cheltuielilor necesare realizării
programelor convenite.
Art. 2. — Modul de utilizare a sumei acordate potrivit
prezentei hotărâri va fi supus controlului, conform legislației
în vigoare, respectiv pe baza rapoartelor de activitate și a
situațiilor financiare anuale întocmite de organizația
beneficiară, potrivit art. 41 lit. e) din Ordonanța Guvernului

nr. 26/2000 cu privire la asociații și fundații, aprobată cu
modificări și completări prin Legea nr. 246/2005.
Art. 3. — Răspunderea privind respectarea prevederilor
legale în vigoare referitoare la utilizarea și justificarea
sumei de 100 mii lei revine Centrului Regional PER pentru
Europa Centrală, de Est și de Sud-Est, iar monitorizarea
realizării programelor convenite se exercită de către
Departamentul pentru relații interetnice.
Art. 4. — Suma acordată și neutilizată până la data de
10 decembrie 2006 se va restitui în termen de 5 zile la
bugetul Secretariatului General al Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Radu Stroe
Departamentul pentru relații interetnice,
Attila Marko,
secretar de stat
Ministrul finanțelor publice,
Sebastian Teodor Gheorghe Vlădescu
București, 25 octombrie 2006.
Nr. 1.520.

8

MONITORUL OFICIAL AL ROMÂNIEI, PARTEA I, Nr. 914/9.XI.2006
GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Mediului și Gospodăririi Apelor
din România și Ministerul Mediului și Resurselor Naturale din Republica Kenya
privind cooperarea în domeniul protecției mediului, semnat la Nairobi la 22 august 2006
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de
înțelegere dintre Ministerul Mediului și Gospodăririi
Apelor din România și Ministerul Mediului și Resurselor

Naturale din Republica Kenya privind cooperarea în
domeniul protecției mediului, semnat la Nairobi la
22 august 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul afacerilor externe,
Anton Niculescu,
secretar de stat
București, 1 noiembrie 2006.
Nr. 1.526.

MEMORANDUM DE ÎNȚELEGERE*)
între Ministerul Mediului și Gospodăririi Apelor din România și Ministerul Mediului și Resurselor Naturale
din Republica Kenya privind cooperarea în domeniul protecției mediului
Ministerul Mediului și Gospodăririi Apelor din România și Ministerul Mediului și Resurselor Naturale din Republica
Kenya, denumite în continuare părți,
recunoscând că multe probleme de mediu sunt de natură transfrontieră și necesită cooperare internațională și că
o cooperare între autoritățile naționale de mediu poate fi un avantaj reciproc la nivel național, regional și global,
fiind conștiente că implementarea principiilor Agendei 21 reprezintă o cale de realizare a obiectivelor dezvoltării
durabile,
dorind să consolideze cooperarea în cadrul convențiilor internaționale relevante la care părțile sau statele acestora
sunt părți și în conformitate cu documentul final al Summitului Mondial pentru Dezvoltare Durabilă (SMDD), Johannesburg
2002,
ținând seama de nevoia unei mai strânse cooperări științifice și tehnice în vederea protecției mediului și
conservării resurselor naturale,
au convenit după cum urmează:
ARTICOLUL 1

Pentru a reduce poluarea mediului și pentru a acționa
în vederea asigurării dezvoltării durabile și a
managementului resurselor naturale, pe baza egalității,
*) Traducere.

reciprocității și beneficiului reciproc, părțile vor dezvolta și
vor promova cooperarea în domeniul conservării și
protecției mediului, inclusiv prin transfer de know-how și
tehnologie.

MONITORUL OFICIAL AL ROMÂNIEI, PARTEA I, Nr. 914/9.XI.2006
ARTICOLUL 2

9

ARTICOLUL 6

a) conservarea diversității biologice, managementul și
dezvoltarea unor programe și proiecte comune pentru
implementarea convențiilor internaționale relevante la care
România și Kenya sunt părți;

1. Anual va fi organizată o întâlnire a reprezentanților
părților pentru a evalua implementarea programelor de
lucru anuale. În acest forum se pot discuta și alte aspecte
care nu sunt strict legate de programul de lucru, dar care
pot fi în interesul ambelor părți.

b) managementul deșeurilor și substanțelor chimice
periculoase;

2. Aceste întâlniri se vor organiza alternativ în România
și Kenya.

c) adoptarea unui sistem integrat pentru a preveni,
reduce și controla poluarea aerului;

ARTICOLUL 7

Principalele domenii de cooperare vor fi următoarele:

d) dezvoltarea unui sistem educațional pentru protecția
mediului și conservarea resurselor naturale.
ARTICOLUL 3

Părțile vor coopera prin următoarele forme:
— organizarea unor vizite de studiu, seminarii,
simpozioane, expoziții;
— cursuri și schimb de specialiști;
— schimb de informații și date științifice și tehnice,
precum și de rezultate relevante în domeniul cercetării;

1. Costurile legate de transportul extern și diurnă ale
experților care participă la implementarea programelor de
lucru sau la alte acțiuni convenite în cadrul prezentului
memorandum de înțelegere vor fi suportate de partea
trimițătoare, dacă nu a fost stabilit altfel.
2. Costurile de cazare și transport local în țara gazdă
vor fi asigurate de către aceasta, dacă nu a fost stabilit
altfel.
ARTICOLUL 8

— orice alte forme de cooperare considerate necesare
de către părți.

Prezentul memorandum de înțelegere nu va fi interpretat
astfel încât să prejudicieze drepturile și obligațiile părților,
care rezultă din alte acorduri în vigoare, încheiate de
fiecare dintre părți sau de către statele de care aparțin, în
conformitate cu dreptul internațional.

ARTICOLUL 4

ARTICOLUL 9

Părțile, acționând în limitele competenței lor și în
conformitate cu legislațiile lor naționale relevante, vor oferi
sprijin în stabilirea relațiilor directe între alți factori interesați
în țările lor, de a iniția programe și/sau proiecte comune în
domeniul protecției mediului și conservării resurselor
naturale.

Orice divergență care poate apărea din interpretarea
sau implementarea prezentului memorandum de înțelegere
va fi soluționată prin consultări între părți.

— cercetări tehnico-științifice comune și elaborarea de
proiecte comune;

ARTICOLUL 5

1. Părțile vor stabili programe de lucru anuale care vor
detalia domeniile și acțiunile convenite prin prezentul
memorandum de înțelegere și vor examina sistematic
rezultatele acestora.
2. Sarcina coordonării și a secretariatului pentru
aplicarea corespunzătoare a acestor programe va fi
îndeplinită de Direcția integrare europeană, politici
comunitare și cooperare internațională — Ministerul
Mediului și Gospodăririi Apelor din România și de
Autoritatea Națională pentru Managementul Mediului —
Ministerul Mediului și Resurselor Naturale din Kenya.
3. În termen de 30 de zile de la intrarea în vigoare a
prezentului memorandum de înțelegere, părțile își vor
notifica reciproc numele coordonatorilor lor.

ARTICOLUL 10

1. Prezentul memorandum de înțelegere va intra în
vigoare în ziua următoare datei primirii ultimei notificări
scrise, prin care părțile se informează reciproc cu privire la
îndeplinirea procedurilor legale interne prevăzute pentru
intrarea în vigoare a acestuia.
2. Prezentul memorandum de înțelegere se încheie pe
o perioadă de 5 ani, după care valabilitatea sa va fi
extinsă în mod automat pe noi perioade de câte 5 ani, cu
excepția cazului în care oricare dintre părți își notifică în
scris intenția privind încetarea valabilității memorandumului
de înțelegere cu 3 luni înainte de expirarea perioadei de
valabilitate a acestuia.
3. Prezentul memorandum de înțelegere poate fi
completat sau modificat prin acordul părților. Aceste
modificări vor intra în vigoare în conformitate cu procedura
stabilită în primul paragraf al acestui articol.

4. Fiecare parte poate desemna oricând un înlocuitor al
coordonatorului său și va notifica în scris cealaltă parte.

Semnat la Nairobi la 22 august 2006, în două
exemplare originale în limba engleză, ambele texte fiind
egal autentice.

Ministrul mediului și gospodăririi apelor din România,

Ministrul mediului și resurselor naturale din Republica Kenya,

Sulfina Barbu

Kivutha Kibwana

10

MONITORUL OFICIAL AL ROMÂNIEI, PARTEA I, Nr. 914/9.XI.2006
GUVERNUL ROMÂNIEI

HOTĂRÂRE
privind transmiterea unor imobile, proprietate publică a statului, din administrarea
Agenției Naționale de Consultanță Agricolă în administrarea Ministerului Culturii și Cultelor,
pentru Mănăstirea Râmeț
În temeiul art. 108 din Constituția României, republicată, al art. 12 alin. (1) și (2) și al art. 17 din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile,
compuse din construcții și terenuri, proprietate publică a
statului, situate în comuna Galda de Jos, județul Alba,
având datele de identificare prevăzute în anexa care face
parte integrantă din prezenta hotărâre, din administrarea
Agenției Naționale de Consultanță Agricolă în administrarea
Ministerului Culturii și Cultelor și în folosință gratuită, pe

termen de 5 ani, Mănăstirii Râmeț, județul Alba, în scopul
instruirii și calificării copiilor orfani și asistați în meseria de
agricultor.
Art. 2. — Predarea-preluarea imobilelor transmise potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu

București, 1 noiembrie 2006.
Nr. 1.541.

ANEXĂ
DATELE DE IDENTIFICARE

a imobilelor, proprietate publică a statului, care se transmit din administrarea Agenției Naționale de Consultanță
Agricolă în administrarea Ministerului Culturii și Cultelor și în folosința gratuită a Mănăstirii Râmeț
Locul unde
sunt situate
imobilele

Comuna
Galda de Jos,
județul Alba

Persoana juridică
de la care
se transmit imobilele

Persoana juridică
la care
se transmit imobilele

Statul român,
din administrarea
Agenției Naționale
de Consultanță Agricolă

Statul român,
în administrarea
Ministerului Culturii
și Cultelor și în
folosința gratuită
a Mănăstirii Râmeț

Numărul
atribuit
de M.F.P.

34.095

35.055

106.300
106.301

Caracteristicile tehnice ale imobilelor

Terenuri în suprafață totală de 22,17 ha, situate
în următoarele parcele: A2208/4 = 11,5 ha;
A2483/61 = 10 ha; A1495 = 0,20 ha; Fn 1496 =
= 0,21 ha; Cc = 0,26 ha
Clădire laborator din cărămidă:
— suprafața construită = 349 m2
— suprafața curților și construcțiilor = 2.600 m2
Șopron și remiză pentru tractor:
— suprafața construită = 60 m2
Depozit de semințe + anexe:
— suprafața construită = 80 m2

11

MONITORUL OFICIAL AL ROMÂNIEI, PARTEA I, Nr. 914/9.XI.2006
GUVERNUL ROMÂNIEI

HOTĂRÂRE
privind transmiterea unor terenuri din domeniul privat al statului și din administrarea
Agenției Domeniilor Statului în fondul forestier proprietate publică a statului
și în administrarea Regiei Naționale a Pădurilor — Romsilva
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 94
lit. c) din Legea fondului funciar nr. 18/1991, republicată, cu modificările și completările ulterioare, precum și al art. 10 și
al art. 53 alin. 4 din Legea nr. 26/1996 — Codul silvic, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea terenurilor degradate,
cu destinație agricolă, în suprafață totală de 241,27 ha,
având datele de identificare prevăzute în anexa care face
parte integrantă din prezenta hotărâre, din domeniul privat
al statului și din administrarea Agenției Domeniilor Statului
în domeniul public al statului și în administrarea Regiei
Naționale a Pădurilor — Romsilva.
Art. 2. — (1) Reconstrucția ecologică prin împădurire a
terenurilor degradate prevăzute la art. 1 se realizează de
subunitățile Regiei Naționale a Pădurilor — Romsilva.
(2) Cheltuielile necesare pentru lucrările de împădurire a
terenurilor degradate prevăzute la art. 1 se suportă din

fondul de ameliorare a fondului funciar sau din alte surse
prevăzute de lege.
Art. 3. — Terenurile degradate preluate de Regia
Națională a Pădurilor — Romsilva potrivit art. 1 se scot din
evidența terenurilor cu destinație agricolă, se înregistrează
în evidența terenurilor cu destinație forestieră, se înscriu în
amenajamentele silvice și se supun regimului silvic.
Art. 4. — Agenția Domeniilor Statului împreună cu
Regia Națională a Pădurilor — Romsilva asigură punerea
în aplicare a prevederilor prezentei hotărâri și încheie
protocolul de predare-preluare a terenurilor, în termen de
30 de zile de la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.542.
ANEXĂ*)

0

1

*) Anexa este reprodusă în facsimil.

2

3

4

5

6

7

12

MONITORUL OFICIAL AL ROMÂNIEI, PARTEA I, Nr. 914/9.XI.2006

0

1

2

3

4

5

6

7

13

MONITORUL OFICIAL AL ROMÂNIEI, PARTEA I, Nr. 914/9.XI.2006
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat
al Regiei Autonome îMonitorul Oficial“ pe anul 2006
În temeiul art. 108 din Constituția României, republicată, și al
Ordonanței de urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar, aprobată cu
modificări prin Legea nr. 59/2002, cu completările ulterioare,
Guvernul României adoptă prezenta hotărâre.
Articol unic. — Se aprobă bugetul de venituri și cheltuieli rectificat pe
anul 2006 al Regiei Autonome îMonitorul Oficial“, aflată sub autoritatea
Camerei Deputaților, prevăzut în anexa care face parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, solidarității sociale și familiei,
Gheorghe Barbu
București, 8 noiembrie 2006.
Nr. 1.572.

ANEXĂ*)

*) Anexa este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 914/9.XI.2006

MONITORUL OFICIAL AL ROMÂNIEI, PARTEA I, Nr. 914/9.XI.2006

15

16

MONITORUL OFICIAL AL ROMÂNIEI, PARTEA I, Nr. 914/9.XI.2006

95

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 914/9.XI.2006 conține 16 pagini.

Prețul: 1,15 lei

&JUYDGY|120907]
ISSN 1453—4495

