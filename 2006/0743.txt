PARTEA

Anul 174 (XVIII) — Nr. 743

I

Joi, 31 august 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII

5.

— Decizie privind convocarea Senatului în sesiune
ordinară ......................................................................

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
324. — Ordin al președintelui Agenției Naționale de
Control al Exporturilor privind aprobarea
formularelor-tip utilizate pentru eliberarea licenței
globale de import de produse militare, prevăzută
de Ordonanța de urgență a Guvernului
nr. 158/1999 privind regimul de control al
exporturilor, importurilor și altor operațiuni cu
produse militare, aprobată cu modificări și
completări prin Legea nr. 595/2004 ........................

2–5

607. — Ordin al ministrului agriculturii, pădurilor și
dezvoltării rurale pentru aprobarea produselor
agricole care beneficiază de plăți naționale directe
complementare...........................................................

6

1.044. — Ordin al ministrului sănătății publice privind
aprobarea Nomenclatorului de specialități medicale,
medico-dentare și farmaceutice pentru rețeaua de
asistență medicală.....................................................

7–12

ACTE ALE COMISIEI NAȚIONALE A
VALORILOR MOBILIARE ȘI ALE BĂNCII
NAȚIONALE A ROMÂNIEI
68/4. — Ordin privind aprobarea Regulamentului
Comisiei Naționale a Valorilor Mobiliare și al
Băncii Naționale a României nr. 12/3/2006 pentru
autorizarea agenților în baza Legii nr. 32/2006
privind obligațiunile ipotecare ...................................

12–16

2

MONITORUL OFICIAL AL ROMÂNIEI, PARTEA I, Nr. 743/31.VIII.2006

DECIZII
PARLAMENTUL ROMÂNIEI
SENATUL

DECIZIE
privind convocarea Senatului în sesiune ordinară
În temeiul prevederilor art. 66 alin. (1) și (3) din Constituția României,
republicată,
se convoacă Senatul în a doua sesiune ordinară a anului 2006, în
ziua de 4 septembrie, ora 15,00.
PREȘEDINTELE SENATULUI

NICOLAE VĂCĂROIU
București, 29 august 2006.
Nr. 5.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AFACERILOR EXTERNE
AGENȚIA NAȚIONALĂ DE CONTROL AL EXPORTURILOR

ORDIN
privind aprobarea formularelor-tip utilizate pentru eliberarea licenței globale de import de produse
militare, prevăzută de Ordonanța de urgență a Guvernului nr. 158/1999 privind regimul de control
al exporturilor, importurilor și altor operațiuni cu produse militare, aprobată cu modificări
și completări prin Legea nr. 595/2004
Având în vedere prevederile art. 12 alin. (1) lit. b), art. 21 alin. (2) lit. h) și ale art. 41 din Ordonanța de urgență
a Guvernului nr. 158/1999 privind regimul de control al exporturilor, importurilor și altor operațiuni cu produse militare,
aprobată cu modificări și completări prin Legea nr. 595/2004,
vâzând Memorandumul interior nr. A15/2.982 din 11 august 2006, întocmit de Direcția arme convenționale din
cadrul Agenției Naționale de Control al Exporturilor,
în temeiul art. 10 alin. (3) din Hotărârea Guvernului nr. 920/2005 privind organizarea și funcționarea Agenției
Naționale de Control al Exporturilor, cu modificările ulterioare,
președintele Agenției Naționale de Control al Exporturilor emite următorul ordin:
Art. 1. — Se aprobă formularele-tip utilizate pentru
eliberarea licenței globale de import de produse militare,
conform modelelor prezentate în anexele nr. 1—3*) care

fac parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Președintele Agenției Naționale de Control al Exporturilor,
Cristian Irinel Munteanu

București, 11 august 2006.
Nr. 324.

*) Anexele nr. 1—3 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 743/31.VIII.2006

3
ANEXA Nr. 1

4

MONITORUL OFICIAL AL ROMÂNIEI, PARTEA I, Nr. 743/31.VIII.2006
ANEXA Nr. 2

MONITORUL OFICIAL AL ROMÂNIEI, PARTEA I, Nr. 743/31.VIII.2006

5
ANEXA Nr. 3

6

MONITORUL OFICIAL AL ROMÂNIEI, PARTEA I, Nr. 743/31.VIII.2006

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea produselor agricole care beneficiază de plăți naționale directe complementare
Având în vedere necesitatea armonizării legislației românești cu prevederile Tratatului de aderare a Republicii
Bulgaria și a României la Uniunea Europeană și în conformitate cu Regulamentul Consiliului (CE) nr. 1782/2003 privind
stabilirea normelor comune pentru regimurile de susținere directă în cadrul politicii agricole comune și stabilirea altor
regimuri de susținere în favoarea agricultorilor, cu modificările și completările ulterioare, publicat în Jurnalul Oficial al
Comunităților Europene nr. L270 din 21 octombrie 2003, cu Regulamentul Comisiei (CE) nr. 41/2004 pentru stabilirea
schemelor de sprijin direct în cadrul politicii agricole comune, publicat în Jurnalul Oficial al Comunităților Europene
nr. L006 din 10 ianuarie 2004, și cu Regulamentul Comisiei (CE) nr. 1698/2005 privind sprijinul acordat pentru dezvoltare
rurală, finanțat din Fondul European Agricol pentru Dezvoltare Rurală (FEADR),
în baza Referatului de aprobare nr. 80.149/90.372 din 30 iunie 2006 al Direcției generale de strategii
agroalimentare și al Direcției generale de implementare politici sectoriale și de piață,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă produsele agricole care beneficiază
de plățile naționale directe complementare.
Art. 2. — (1) Sursa de finanțare a plăților naționale
directe complementare se asigură din bugetul național și
din fondurile comunitare de dezvoltare rurală.
(2) Fondurile comunitare de dezvoltare rurală și
cofinanțarea aferentă din bugetul de stat se vor utiliza
numai pentru plățile naționale directe complementare ale
produselor agricole din sectorul vegetal.
Art. 3. — Produsele agricole din sectorul vegetal care
beneficiază de plățile naționale directe complementare sunt
prevăzute în anexa nr. 1.

Art. 4. — Produsele agricole din sectorul zootehnic care
beneficiază de plățile naționale directe complementare sunt
prevăzute în anexa nr. 2.
Art. 5. — Anexele nr. 1 și 2 fac parte integrantă din
prezentul ordin.
Art. 6. — (1) Prezentul ordin se publică în Monitorul
Oficial al României, Partea I.
(2) Prevederile prezentului ordin se aplică după data
aderării României la Uniunea Europeană.

Ministrul agriculturii, pădurilor și dezvoltării rurale,
Gheorghe Flutur
București, 28 august 2006.
Nr. 607.
ANEXA Nr. 1
PRODUSELE AGRICOLE DIN SECTORUL VEGETAL

care beneficiază de plățile naționale directe complementare
Grupa I:
Grâu și secară
Orz și orzoaică
Ovăz
Porumb și sorg
Floarea-soarelui
Rapiță
Leguminoase pentru boabe

Grupa II:
Sfeclă de zahăr
Orez
Hamei
Tutun
Soia
In și cânepă

ANEXA Nr. 2
PRODUSELE AGRICOLE DIN SECTORUL ZOOTEHNIC

care beneficiază de plățile naționale directe complementare
Vaci pentru lapte
Vaci care alăptează
Tăurași la îngrășat — greutate peste 500 kg
Bovine adulte pentru sacrificare
Ovine și caprine

MONITORUL OFICIAL AL ROMÂNIEI, PARTEA I, Nr. 743/31.VIII.2006

7

MINISTERUL SĂNĂTĂȚII PUBLICE

ORDIN
privind aprobarea Nomenclatorului de specialități medicale, medico-dentare și farmaceutice
pentru rețeaua de asistență medicală
Având în vedere prevederile Legii nr. 95/2006 privind reforma în domeniul sănătății, cu modificările ulterioare,
văzând Referatul de aprobare al Direcției generale organizare, resurse umane, dezvoltare profesională și
salarizare nr. EN 3.454/2006,
în temeiul dispozițiilor Hotărârii Guvernului nr. 862/2006 privind organizarea și funcționarea Ministerului Sănătății
Publice,
ministrul sănătății publice emite următorul ordin:
Art. 1. — Se aprobă Nomenclatorul de specialități
medicale, medico-dentare și farmaceutice pentru rețeaua de
asistență medicală, cuprins în anexele nr. I—III care fac
parte integrantă din prezentul ordin.
Art. 2. — Specialitățile obținute anterior prezentului
ordin, precum și cele în curs de derulare rămân valabile.
Art. 3. — La concursurile pentru ocuparea posturilor
vacante din rețeaua sanitară, publicate, în specialitățile
create sau care au asimilat specialități sub incidența
normelor anterioare ca urmare a alinierii la normele Uniunii
Europene, se pot prezenta atât medicii care și-au păstrat
vechea specialitate, cât și cei care au optat pentru
specialitatea creată prin asimilare sau scindare.
Art. 4. — (1) Denumirea specialității Chirurgie cardiacă
și a vaselor mari se modifică în Chirurgie cardiovasculară.
(2) Medicii confirmați rezidenți în specialitatea Chirurgie
cardiacă și a vaselor mari, aflați în pregătire la data intrării
în vigoare a prezentului ordin, susțin examen de medic
specialist și se confirmă specialiști în specialitatea Chirurgie
cardiovasculară.
Art. 5. — Medicii specialiști și primari, confirmați în
specialitățile a căror denumire s-a modificat, își pot păstra
vechea denumire a specialității sau pot solicita schimbarea
acesteia conform prevederilor prezentului ordin.
Art. 6. — Specialitățile Medicină internă, Neurologie,
Ortopedie și traumatologie, Pediatrie, Recuperare, medicină
fizică și balneologie și specialitatea Sănătate publică și
management asimilează specialități medicale atestate prin
certificate de medic specialist nerecunoscute mutual pe
teritoriul Uniunii Europene, după cum urmează:
a) specialitatea Medicină internă asimilează specialitatea
Expertiză medicală a capacității de muncă, specialitatea
Genetică medicală și specialitatea Oncologie medicală;
b) specialitatea Neurologie asimilează specialitatea
Neurologie pediatrică;
c) specialitatea Ortopedie și traumatologie asimilează
specialitatea Ortopedie pediatrică;
d) specialitatea Pediatrie asimilează specialitatea
Neonatologie;
e) specialitatea Recuperare, medicină fizică și
balneologie asimilează specialitatea Medicină sportivă;
f) specialitatea Sănătate publică și management
asimilează specialitatea Epidemiologie și specialitatea Igienă.
Art. 7. — (1) Prin efectul prezentului ordin, începând cu
sesiunea noiembrie 2006 a concursului de rezidențiat,
accesul la formare în specialitățile asimilate se sistează.
(2) De la data intrării în pregătirea de specialitate a
medicilor confirmați rezidenți în urma concursului de

rezidențiat din sesiunea noiembrie 2006, formarea în
specialitățile Medicină internă, Neurologie, Ortopedie și
traumatologie, Pediatrie, Recuperare, medicină fizică și
balneologie, Sănătate publică și management cuprinde și
domenii din specialitatea/specialitățile incluse, în proporția
care să garanteze însușirea adecvată a cunoștințelor
teoretice și practice necesare desfășurării asistenței
medicale de specialitate în aceste domenii.
(3) Durata de pregătire în specialitățile de asimilare nu
se modifică.
(4) Certificatul de medic specialist în una dintre
specialitățile de asimilare, eliberat la finele formării
prevăzute la alin. (2), abilitează deținătorul să exercite
activitățile specialității de asimilare, precum și activitățile
specifice specialității/specialităților asimilate.
Art. 8. — (1) Medicii rezidenți în curs de specializare în
una dintre specialitățile asimilate pot opta pentru
reprofilarea în specialitatea de asimilare începând cu data
intrării în pregătirea de specialitate a medicilor confirmați
rezidenți în urma concursului de rezidențiat din sesiunea
noiembrie 2006.
(2) Formarea în specialitatea de asimilare a medicilor
rezidenți reprofilați respectă condiția de durată prevăzută de
prezentul ordin pentru această specialitate și se face prin
parcurgerea diferențelor de curriculum și de durată de
pregătire, rezultate ca urmare a aplicării procedurii de
recunoaștere a stagiilor comune, în specialitatea de
asimilare.
Art. 9. — Prin excepție de la prevederile art. 8, medicii
rezidenți confirmați în una dintre specialitățile asimilate,
care, la data prevăzută la alin. (1) al aceluiași articol, se
află în ultimul an de pregătire, își continuă formarea și
susțin examen de medic specialist în specialitatea în care
au fost confirmați medici rezidenți.
Art. 10. — Medicii confirmați specialiști și primari în
specialitățile Epidemiologie, Expertiză medicală a capacității
de muncă, Genetică medicală, Igienă, Medicină sportivă,
Neonatologie, Neurologie pediatrică, Oncologie medicală și
Ortopedie pediatrică își păstrează drepturile câștigate care
decurg din titlul și gradul profesional dobândit. Aceștia au
acces cu prioritate la formare în specialitatea de asimilare,
ca a doua specialitate fără concurs de rezidențiat, în
condițiile prevăzute de normele în vigoare.
Art. 11. — Ministerul Sănătății Publice va organiza
programe de studii complementare în vederea obținerii de
atestate în domeniul specialităților pentru care, conform
prezentului ordin, se sistează accesul la formare.

8

MONITORUL OFICIAL AL ROMÂNIEI, PARTEA I, Nr. 743/31.VIII.2006

Art. 12. — (1) Până la data confirmării ca specialiști în
specialitățile Medicină internă, Neurologie, Ortopedie și
traumatologie, Pediatrie, Recuperare, medicină fizică și
balneologie, Sănătate publică și management a medicilor
confirmați rezidenți în urma concursului de rezidențiat din
sesiunea noiembrie 2006, unitățile sanitare publice pot
organiza concursuri de ocupare a posturilor vacante în
specialitățile asimilate cărora li se aplică procedura
prevăzută la art. 6.
(2) Ulterior datei prevăzute la alin. (1), pentru structurile
care asigură asistența medicală de specialitate în domeniul
unei specialități asimilate, unitățile sanitare publice vor
organiza concursuri de ocupare a posturilor vacante în
specialitatea care a inclus specialitatea medicală respectivă.
Art. 13. — (1) Pentru specialitatea Chirurgie orală și
maxilo-facială, la concursurile de rezidențiat organizate de
Ministerul Sănătății Publice în sesiunile 2006—2008 se pot
prezenta cei care au dobândit diploma de medic, precum
și cei care au dobândit diploma de medic stomatolog. În
cazul specialității Chirurgie orală și maxilo-facială, concursul
de rezidențiat organizat în aceste sesiuni se va susține pe
locuri stabilite separat pentru absolvenții facultăților de
medicină și pentru absolvenții facultăților de medicină
dentară, pe baza tematicilor prevăzute pentru specialitățile
chirurgicale și, respectiv, pentru specialitățile medicodentare.
(2) Acordarea dreptului de exercitare a activităților de
medic specialist chirurgie orală și maxilo-facială candidaților
confirmați rezidenți în această specialitate în urma
concursurilor de rezidențiat organizate în sesiunile 2006—
2008 se va face numai după obținerea celei de a doua
licențe, după caz, medicină, respectiv, medicină dentară.
(3) Începând cu sesiunea 2009 a concursului de
rezidențiat în specialitatea Chirurgie orală și maxilo-facială
vor fi confirmați rezidenți numai medicii care au două
licențe, în medicină și în medicină dentară.
Art. 14. — Rezidenții în specialitățile stomatologie
generală și farmacie generală își continuă pregătirea și
susțin examenul de specialist în specialitățile în care au
fost confirmați.
Art. 15. — (1) Începând cu sesiunea noiembrie 2006 a
concursului de rezidențiat, accesul la formare în
specialitatea Industrie farmaceutică și cosmetică se
sistează.

(2) Rezidenții în specialitatea industrie farmaceutică și
cosmetică își continuă pregătirea și susțin examenul de
specialist în specialitatea în care au fost confirmați.
(3) Farmaciștii confirmați specialiști și primari în
specialitatea Industrie farmaceutică și cosmetică își
păstrează drepturile câștigate care decurg din titlul și
gradul profesional dobândit. Aceștia au acces la formare în
a doua specialitate, în condițiile prevăzute de normele în
vigoare.
Art. 16. — Farmaciștii cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, care
fac dovada unei experiențe profesionale de cel puțin 3 ani,
însușită în unul dintre statele enumerate, în domeniul uneia
dintre specialitățile farmaceutice cuprinse în anexa nr. I pot
fi recunoscuți ca specialiști.
Art. 17. — (1) Medicii, medicii dentiști și farmaciștii
primari își păstrează drepturile câștigate care decurg din
gradul profesional dobândit.
(2) Dovezile care atestă un grad profesional similar
gradului de primar, eliberate de autoritățile competente ale
unui stat membru al Uniunii Europene, ale unui stat
aparținând Spațiului Economic European sau ale
Confederației Elvețiene medicilor, medicilor dentiști sau
farmaciștilor cetățeni ai acestor state, sunt recunoscute de
Ministerul Sănătății Publice.
Art. 18. — Medicii, medicii dentiști și farmaciștii
specialiști și primari pot obține a doua specialitate și pot
efectua pregătire în vederea dobândirii de atestate de
studii complementare, în condițiile prevăzute de lege.
Art. 19. — Direcția generală organizare, resurse umane,
dezvoltare profesională și salarizare, celelalte direcții din
cadrul Ministerului Sănătății Publice și Centrul Național de
Perfecționare în Domeniul Sanitar București vor duce la
îndeplinire dispozițiile prezentului ordin.
Art. 20. — Ordinul ministrului sănătății nr. 1.138/2004
privind aprobarea Nomenclatorului de specialități medicale,
medico-dentare și farmaceutice pentru rețeaua de asistență
medicală, publicat în Monitorul Oficial al României, Partea I,
nr. 873 din 24 septembrie 2004, se abrogă.
Art. 21. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 25 august 2006.
Nr. 1.044.
ANEXA Nr. I
NOMENCLATORUL

specialităților medicale, medico-dentare și farmaceutice pentru rețeaua de asistență medicală
1. SPECIALITĂȚI MEDICALE

A. Specialități clinice
a) Grupa medicală
Nr.
crt.

1.
2.
3.
4.

Denumirea specialității

Alergologie și imunologie clinică
Anestezie și terapie intensivă
Boli infecțioase
Cardiologie

Durata
de pregătire

5
5
5
6

ani
ani
ani
ani

MONITORUL OFICIAL AL ROMÂNIEI, PARTEA I, Nr. 743/31.VIII.2006
Nr.
crt.

5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.

Denumirea specialității

Dermatovenerologie
Diabet zaharat, nutriție și boli metabolice
Endocrinologie
Expertiză medicală a capacității de muncă (*)
Farmacologie clinică
Gastroenterologie
Genetică medicală (*)
Geriatrie și gerontologie
Hematologie
Medicină de familie
Medicină de urgență
Medicină internă
Medicina muncii
Medicină sportivă (*)
Nefrologie
Neonatologie (*)
Neurologie
Neurologie pediatrică (*)
Oncologie medicală (*)
Pediatrie
Pneumologie
Psihiatrie
Psihiatrie pediatrică
Radioterapie
Recuperare, medicină fizică și balneologie
Reumatologie

Durata
de pregătire

5
5
5
4
4
5
5
5
5
3
5
5
4
5
5
5
5
5
5
5
5
5
5
5
5
5

ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani

b) Grupa chirurgicală
Nr.
crt.

31.
32.
33.
34.
35.
36.
37.
38.
39.
40.
41.
42.
43.
44.

Denumirea specialității

Chirurgie cardiovasculară
Chirurgie generală
Chirurgie orală și maxilo-facială
Chirurgie pediatrică
Chirurgie plastică-microchirurgie reconstructivă
Chirurgie toracică
Chirurgie vasculară
Neurochirurgie
Obstetrică-ginecologie
Oftalmologie
Ortopedie pediatrică (*)
Ortopedie și traumatologie
Otorinolaringologie
Urologie

Durata
de pregătire

7
6
5
6
6
6
5
7
5
5
6
6
5
5

ani
ani
ani
ani
ani
ani
ani
ani
ani
ani
ani
ani
ani
ani

B. Specialități paraclinice
Nr.
crt.

1.
2.
3.
4.
5.
6.
7.
8.

Denumirea specialității

Anatomie patologică
Epidemiologie (*)
Igienă (*)
Medicină de laborator
Medicină legală
Medicină nucleară
Radiologie-imagistică medicală
Sănătate publică și management

Durata
de pregătire

5
4
4
5
5
4
5
4

ani
ani
ani
ani
ani
ani
ani
ani

9

10

MONITORUL OFICIAL AL ROMÂNIEI, PARTEA I, Nr. 743/31.VIII.2006
2. SPECIALITĂȚI MEDICO-DENTARE
Nr.
crt.

1.
2.

Denumirea specialității

Chirurgie dento-alveolară
Ortodonție și ortopedie dento-facială

Durata
de pregătire

3 ani
3 ani

3. SPECIALITĂȚI FARMACEUTICE
Nr.
crt.

1.
2.
3.

Denumirea specialității

Farmacie clinică
Industrie farmaceutică și cosmetică (*)
Laborator farmaceutic

Durata
de pregătire

3 ani
3 ani
3 ani

N O T Ă:

1. Începând cu sesiunea noiembrie 2006 a concursului de rezidențiat, accesul la formare în
specialitățile notate cu (*) se sistează.
2. Ministerul Sănătății Publice organizează examen de specialist în specialitățile prevăzute la
pct. 1 până la epuizarea seriilor de rezidenți aflați în pregătire la data intrării în vigoare a
Ordinului ministrului sănătății publice nr. 1.044/2006.

ANEXA Nr. II
LISTA

specialităților pentru care se organizează concurs de rezidențiat
I. SPECIALITĂȚI MEDICALE

A. Specialități clinice
1. Grupa medicală
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.

Denumirea specialității

Alergologie și imunologie clinică
Anestezie și terapie intensivă
Boli infecțioase
Cardiologie
Dermatovenerologie
Diabet zaharat, nutriție și boli metabolice
Endocrinologie
Farmacologie clinică
Gastroenterologie
Geriatrie și gerontologie
Hematologie
Medicină de familie
Medicină de urgență
Medicină internă
Medicina muncii
Nefrologie
Neurologie
Pediatrie
Pneumologie
Psihiatrie
Psihiatrie pediatrică
Radioterapie
Recuperare, medicină fizică și balneologie
Reumatologie

Durata
de pregătire

5
5
5
6
5
5
5
4
5
5
5
3
5
5
4
5
5
5
5
5
5
5
5
5

ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani
ani

2. Grupa chirurgicală
Nr.
crt.

25.
26.
27.

Denumirea specialității

Chirurgie cardiovasculară
Chirurgie generală
Chirurgie pediatrică

Durata
de pregătire

7 ani
6 ani
6 ani

MONITORUL OFICIAL AL ROMÂNIEI, PARTEA I, Nr. 743/31.VIII.2006
Nr.
crt.

28.
29.
30.
31.
32.
33.
34.
35.
36.

Denumirea specialității

Chirurgie plastică—microchirurgie reconstructivă
Chirurgie toracică
Chirurgie vasculară
Neurochirurgie
Obstetrică-ginecologie
Oftalmologie
Ortopedie și traumatologie
Otorinolaringologie
Urologie

Durata
de pregătire

6
6
5
7
5
5
6
5
5

ani
ani
ani
ani
ani
ani
ani
ani
ani

2´. Specialitate chirurgicală cu condiții de acces în curs de armonizare la normele Uniunii Europene
Nr.
crt.

37.

Denumirea specialității

Chirurgie orală și maxilo-facială

Durata
de pregătire

5 ani

B. Specialități paraclinice
Nr.
crt.

38.
39.
40.
41.
42.
43.

Denumirea specialității

Anatomie patologică
Medicină de laborator
Medicină legală
Medicină nucleară
Radiologie-imagistică medicală
Sănătate publică și management

Durata
de pregătire

5
5
5
4
5
4

ani
ani
ani
ani
ani
ani

N O T Ă:

1. La specializările prevăzute la pct. A. 1, 2 și B au acces absolvenții licențiați ai facultăților
de medicină.
2. Pentru specialitatea Chirurgie orală și maxilo-facială, prevăzută la pct. A.2´ la concursurile
de rezidențiat organizate de Ministerul Sănătății Publice în sesiunile 2006—2008 se pot prezenta
deținătorii diplomei de medic, precum și deținătorii diplomei de medic stomatolog.
Începând cu sesiunea 2009 a concursului de rezidențiat în specialitatea Chirurgie orală și
maxilo-facială vor fi confirmați rezidenți numai medicii care au două licențe, în medicină și în
medicină dentară.

II. SPECIALITĂȚI MEDICO-DENTARE
Nr.
crt.

1.
2.

Denumirea specialității

Chirurgie dento-alveolară
Ortodonție și ortopedie dento-facială

Durata
de pregătire

3 ani
3 ani

N O T Ă:

La aceste specializări au acces absolvenții licențiați ai facultăților de medicină dentară.

III. SPECIALITĂȚI FARMACEUTICE
Nr.
crt.

1.
2.

Denumirea specialității

Farmacie clinică
Laborator farmaceutic

Durata
de pregătire

3 ani
3 ani

N O T Ă:

La aceste specializări au acces absolvenții licențiați ai facultăților de farmacie.

11

12

MONITORUL OFICIAL AL ROMÂNIEI, PARTEA I, Nr. 743/31.VIII.2006
ANEXA Nr. III

1. Lista specialităților medicale atestate prin certificate de medic specialist care nu fac
obiectul procedurii de recunoaștere automată între statele membre ale Uniunii Europene și
pentru care, începând cu sesiunea noiembrie 2006 a concursului de rezidențiat, se sistează
accesul la specializare
Nr.
crt.

1.
2.
3.
4.
5.
6.
7.
8.
9.

Denumirea specialității

Epidemiologie
Expertiză medicală a capacității de muncă
Genetică medicală
Igienă
Medicină sportivă
Neonatologie
Neurologie pediatrică
Oncologie medicală
Ortopedie pediatrică
2. Lista specialităților care asimilează specialitățile în care se sistează accesul la formare

Nr.
crt.

Denumirea specialității de asimilare

1.

Medicină internă

2.
3.
4.
5.
6.

Neurologie
Ortopedie și traumatologie
Pediatrie
Recuperare, medicină fizică și balneologie
Sănătate publică și management

Denumirea specialității asimilate

—
—
—
—
—
—
—
—
—

Expertiză medicală a capacității de muncă
Genetică medicală
Oncologie medicală
Neurologie pediatrică
Ortopedie pediatrică
Neonatologie
Medicină sportivă
Epidemiologie
Igienă

ACTE ALE COMISIEI NAȚIONALE A VALORILOR MOBILIARE
ȘI ALE BĂNCII NAȚIONALE A ROMÂNIEI
COMISIA NAȚIONALĂ A VALORILOR MOBILIARE
Nr. 68 din 7 august 2006

BANCA NAȚIONALĂ A ROMÂNIEI
Nr. 4 din 7 august 2006

ORDIN
privind aprobarea Regulamentului Comisiei Naționale a Valorilor Mobiliare și al Băncii Naționale
a României nr. 12/3/2006 pentru autorizarea agenților în baza Legii nr. 32/2006
privind obligațiunile ipotecare
În temeiul prevederilor art. 1, 2 și ale art. 7 alin. (3), (5), (10) și (15) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2002, aprobată cu modificări și completări prin Legea
nr. 514/2002, modificat și completat prin Legea nr. 297/2004 privind piața de capital, cu modificările și completările
ulterioare, și ale art. 48 din Legea nr. 312/2004 privind Statutul Băncii Naționale a României,
în baza art. 38 din Legea nr. 32/2006 privind obligațiunile ipotecare,
președintele Comisiei Naționale a Valorilor Mobiliare și guvernatorul Băncii Naționale a României emit
următorul ordin:
Art. 1. — Se aprobă Regulamentul Comisiei Naționale a
Valorilor Mobiliare și al Băncii Naționale a României
nr. 12/3/2006 pentru autorizarea agenților în baza Legii
nr. 32/2006 privind obligațiunile ipotecare, prevăzut în

anexa care face parte integrantă din prezentul ordin.
Art. 2. — Comisia Națională a Valorilor Mobiliare și
Banca Națională a României vor urmări ducerea la
îndeplinire a prevederilor prezentului ordin.

MONITORUL OFICIAL AL ROMÂNIEI, PARTEA I, Nr. 743/31.VIII.2006

13

Art. 3. — Regulamentul menționat la art. 1 intră în
vigoare la data publicării acestuia și a prezentului
ordin în Monitorul Oficial al României, Partea I, și va

fi publicat și în Buletinul Comisiei Naționale a
Valorilor
Mobiliare
și
pe
site-ul
acesteia
(www.cnvmr.ro).

Președintele Comisiei Naționale a Valorilor Mobiliare,
Gabriela Anghelache

Guvernatorul Băncii Naționale a României,
Mugur Constantin Isărescu

ANEXĂ

REGULAMENT
al Comisiei Naționale a Valorilor Mobiliare și al Băncii Naționale a României nr. 12/3/2006
pentru autorizarea agenților în baza Legii nr. 32/2006 privind obligațiunile ipotecare
CAPITOLUL I
Dispoziții generale
Art. 1. — (1) Prezentul regulament stabilește condițiile
și procedura pentru autorizarea agenților, persoane juridice
sau organizații fără personalitate juridică, prevăzute la
art. 13 alin. (1) din Legea nr. 32/2006 privind obligațiunile
ipotecare, denumite în continuare entități.
(2) Entitățile prevăzute la alin. (1) pot presta servicii de
agent în conformitate cu Legea nr. 31/2006 privind
securitizarea creanțelor și cu Legea nr. 32/2006 numai în
baza autorizației emise conform prevederilor prezentului
regulament.
Art. 2. — (1) Termenii și expresiile utilizate în prezentul
regulament au semnificația prevăzută la art. 3 din Legea
nr. 31/2006, art. 2 din Legea nr. 32/2006 și la art. 2 din
Legea nr. 190/1999 privind creditul ipotecar pentru investiții
imobiliare, cu modificările și completările ulterioare.
(2) În sensul prezentului regulament, expresia autorități
de reglementare include următoarele instituții și organisme:
Comisia Națională a Valorilor Mobiliare, Banca Națională a
României, Uniunea Națională a Barourilor din România,
Uniunea Națională a Notarilor Publici din România și
Camera Auditorilor Financiari din România.
CAPITOLUL II
Condițiile, procedura și documentația necesară
autorizării agenților
SECȚIUNEA 1
Condiții de autorizare

Art. 3. — (1) Pot fi autorizate să îndeplinească funcția
de agent și să reprezinte interesele deținătorilor de
obligațiuni ipotecare sau ale deținătorilor de instrumente
financiare securitizate entitățile care îndeplinesc cumulativ
următoarele condiții:
a) au o bună reputație profesională în domeniul lor de
activitate și nu au fost sancționate în desfășurarea activității

de autoritățile de reglementare a activității pe care o
desfășoară pentru abateri grave sau repetate;
b) dețin proceduri de lucru adecvate pentru prestarea
serviciilor de agent în operațiuni de emisiune de obligațiuni
ipotecare și/sau de instrumente financiare securitizate;
c) entitatea pentru care se solicită autorizarea în calitate
de agent a desemnat, din rândul angajaților cu contract de
muncă pe perioadă nedeterminată ai acesteia, o persoană
în calitate de reprezentant permanent care îndeplinește
condițiile prevăzute la art. 13 alin. (3) din Legea
nr. 32/2006.
(2) În plus față de condițiile prevăzute la alin. (1),
entitățile menționate la art. 13 alin. (1) lit. a), c), d) și e)
din Legea nr. 32/2006 trebuie să se angajeze să încheie o
asigurare de răspundere civilă profesională care să
acopere, pe întreaga perioadă de derulare a emisiunii,
riscul profesional de neîndeplinire a obligațiilor conform
mandatului de agent asumat.
(3) Agentul titular va încheia contractul de asigurare în
termen de 15 zile de la data închiderii ofertei publice de
vânzare, respectiv de la data confirmării autorizării/validării
de către autoritățile competente, în cazul numirii agentului
titular de către adunarea generală a deținătorilor de
obligațiuni ipotecare/instrumente financiare securitizate.
Suma minimă asigurată va fi de trei ori valoarea
comisionului ce ar urma să fie perceput de agent de la
emitent pentru întreaga perioadă a emisiunii de obligațiuni
ipotecare/instrumente financiare securitizate.
(4) În vederea autorizării în calitate de agent a entităților
prevăzute la art. 13 alin. (1) lit. a), d) și e) din Legea
nr. 32/2006, Comisia Națională a Valorilor Mobiliare și
Banca Națională a României vor lua în considerare, după
caz, punctul de vedere al Camerei Auditorilor Financiari din
România, al Uniunii Naționale a Barourilor din România și
al Uniunii Naționale a Notarilor Publici din România cu
privire la îndeplinirea condițiilor prevăzute la art. 13 alin. (2)
din Legea nr. 32/2006.

14

MONITORUL OFICIAL AL ROMÂNIEI, PARTEA I, Nr. 743/31.VIII.2006
SECȚIUNEA a 2-a
Procedura și documentația necesară autorizării

Art. 4. — (1) În vederea autorizării și înscrierii în lista
agenților autorizați de Comisia Națională a Valorilor
Mobiliare și Banca Națională a României, entitatea
persoană juridică sau organizația fără personalitate juridică
va înainta Comisiei Naționale a Valorilor Mobiliare o cerere
de autorizare, însoțită de următoarele documente, în
original sau în copie legalizată, după caz:
a) pentru entitățile prevăzute la art. 13 alin. (1) lit. a),
b) și c) din Legea nr. 32/2006, certificatul de înregistrare în
registrul comerțului, precum și actul adițional cuprinzând
obiectul de activitate în baza căruia pot fi prestate servicii
de agent, înregistrat la oficiul registrului comerțului;
b) pentru entitățile prevăzute la art. 13 alin. (1) lit. b) și c)
din Legea nr. 32/2006, autorizația de funcționare eliberată
de autoritatea competentă conform legii, din care să rezulte
includerea în obiectul de activitate autorizat a serviciilor de
agent efectuate în conformitate cu prevederile Legii
nr. 32/2006 și ale Legii nr. 31/2006;
c) documentul eliberat de autoritatea de reglementare a
activității pe care o desfășoară, din care să rezulte că
entitatea îndeplinește condiția referitoare la sancțiuni
prevăzută la art. 3 alin. (1) lit. a);
d) procedurile de lucru pentru prestarea serviciilor de
agent;
e) declarație pe propria răspundere, semnată de
reprezentantul legal al entității, privind îndeplinirea condițiilor
prevăzute la art. 11 alin. (2) din Legea nr. 32/2006;
f) declarație, semnată de reprezentantul legal al
emitentului de obligațiuni ipotecare/societății de administrare
a vehiculului investițional, referitoare la intenția de realizare
a emisiunii de obligațiuni ipotecare/instrumente financiare
securitizate, respectiv declarație semnată de reprezentantul
legal al deținătorilor de obligațiuni ipotecare/instrumente
financiare securitizate privind schimbarea agentului, cu
nominalizarea entității propuse în calitate de agent;
g) pentru entitățile prevăzute la art. 13 alin. (1) lit. a),
c), d) și e) din Legea nr. 32/2006, angajamentul prevăzut
la art. 3 alin. (2);
h) pentru persoanele fizice prevăzute la art. 3 alin. (1)
lit. c), următoarele documente:
1. curriculum vitae, datat și semnat, cu prezentarea
detaliată a experienței profesionale, astfel încât să reiasă
îndeplinirea condițiilor de experiență prevăzute de Legea
nr. 32/2006;
2. actul de studii;
3. certificat de cazier judiciar, precum și declarație pe
propria răspundere din care să reiasă că împotriva sa nu a
fost pusă în mișcare acțiunea penală pentru gestiune
frauduloasă, abuz de încredere, fals, uz de fals,
înșelăciune, delapidare, mărturie mincinoasă, dare sau
luare de mită, ori pentru alte infracțiuni prevăzute de legea
specială de organizare a profesiei;

4. declarație pe propria răspundere din care să rezulte
îndeplinirea condiției prevăzute la art. 13 alin. (3) lit. e) din
Legea nr. 32/2006.
(2) Comisia Națională a Valorilor Mobiliare va transmite
Băncii Naționale a României, în maximum 2 zile lucrătoare
de la data primirii, copia documentației depuse de
solicitant.
(3) În termen de maximum 30 de zile de la data
depunerii documentației complete, Comisia Națională a
Valorilor Mobiliare și Banca Națională a României hotărăsc
în comun autorizarea sau, după caz, respingerea cererii.
Comisia Națională a Valorilor Mobiliare va remite
solicitantului, fără întârziere, hotărârea comună de
autorizare sau va comunica acestuia, în scris, hotărârea de
respingere a cererii de autorizare, împreună cu motivele
care au stat la baza acesteia.
(4) În situația în care oricare dintre autorități nu este de
acord cu privire la autorizarea unui agent, cererea va fi
respinsă în comun de Comisia Națională a Valorilor
Mobiliare și Banca Națională a României.
(5) În termen de maximum 15 zile de la data primirii
documentației prevăzute la alin. (1), Comisia Națională a
Valorilor Mobiliare și Banca Națională a României pot
solicita orice alte documente pe care le consideră necesare
pentru soluționarea cererii. Termenul specificat la alin. (3)
reîncepe să curgă de la data furnizării respectivelor
informații.
Art. 5. — (1) Agenții autorizați conform prezentului
regulament vor fi înscriși în Lista agenților autorizați de
Comisia Națională a Valorilor Mobiliare și Banca Națională
a României, publicată pe site-ul Comisiei Naționale a
Valorilor Mobiliare și accesibilă și pe site-ul Băncii
Naționale a României.
(2) Lista va fi actualizată de Comisia Națională a
Valorilor Mobiliare corespunzător modificărilor intervenite în
situația agenților autorizați și va include mențiuni privind
emisiunile de obligațiuni ipotecare/instrumente financiare
securitizate în cazul cărora aceștia prestează servicii de
agent.
Art. 6. — (1) Orice modificare a informațiilor în baza
cărora a fost emisă autorizația se notifică Comisiei
Naționale a Valorilor Mobiliare de către agentul autorizat,
în termen de 5 zile de la apariția sa. Scrisoarea de
notificare va fi însoțită de documentele care probează
conformitatea cu prevederile legale și ale prezentului
regulament.
(2) Cu aplicarea în mod corespunzător a prevederilor
art. 4 alin. (2), în termen de maximum 30 de zile de la
data primirii documentelor prevăzute la alin. (1), Comisia
Națională a Valorilor Mobiliare și Banca Națională a
României analizează modificările intervenite.
(3) În cazul în care, ca urmare a modificărilor prevăzute
la alin. (1), se constată că agentul nu mai îndeplinește
condițiile care au stat la baza emiterii autorizației și, după
caz, nu remediază situația creată în termenul stabilit de
Comisia Națională a Valorilor Mobiliare și Banca Națională
a României, autorizația va fi retrasă conform prevederilor
cap. III. Termenul de la prezentul alineat se va stabili în

MONITORUL OFICIAL AL ROMÂNIEI, PARTEA I, Nr. 743/31.VIII.2006
mod obiectiv, în funcție de deficiența constatată, dar nu va
putea fi mai mare de 60 de zile.
(4) Procedura prevăzută la alineatele precedente se va
aplica și pentru transmiterea, în copie legalizată, a
contractului de asigurare de răspundere civilă profesională,
încheiat cu respectarea prevederilor art. 3 alin. (2) și (3).
Art. 7. — (1) În cazul în care un agent înscris în lista
prevăzută la art. 5 intenționează să presteze servicii de
agent și pentru o altă emisiune de obligațiuni
ipotecare/instrumente financiare securitizate, trebuie să
înainteze Comisiei Naționale a Valorilor Mobiliare
următoarele:
a) cerere de validare;
b) o declarație din care să rezulte că a notificat
Comisiei Naționale a Valorilor Mobiliare modificările
survenite în situația sa conform prevederilor art. 6 și că
îndeplinește în continuare toate condițiile de autorizare,
inclusiv condiția prevăzută la art. 11 alin. (2) din Legea
nr. 32/2006;
c) hotărârea organelor statutare ale emitentului de
obligațiuni ipotecare/societății de administrare a vehiculului
investițional referitoare la realizarea emisiunii de obligațiuni
ipotecare/instrumente financiare securitizate, precum și
angajamentul de a încheia un contract cu respectivul agent
sau, după caz, hotărârea adunării generale a deținătorilor
de obligațiuni ipotecare/instrumente financiare securitizate
prin care a fost nominalizat un nou agent;
d) documentul prevăzut la art. 4 alin. (1) lit. g).
(2) În termen de maximum 30 de zile de la data
depunerii documentației complete prevăzute la alin. (1),
Comisia Națională a Valorilor Mobiliare și Banca Națională
a României se vor pronunța asupra cererii de validare. În
acest sens se vor aplica în mod corespunzător prevederile
art. 4 alin. (2), (4) și (5).
Art. 8. — Neîndeplinirea cerințelor prevăzute de
prezentul regulament și de lege sau depunerea incompletă
a documentației reprezintă motive de respingere a cererii
de autorizare sau de validare a agentului.
Art. 9. — (1) Hotărârile comune emise de Comisia
Națională a Valorilor Mobiliare și de Banca Națională a
României în aplicarea Legii nr. 32/2006, a Legii
nr. 31/2006 și a prezentului regulament pot fi contestate în
termen de 30 de zile de la comunicarea acestora.
Contestațiile vor fi adresate Comisiei Naționale a Valorilor
Mobiliare.
(2) Contestația va fi soluționată de o comisie mixtă
formată din reprezentanți ai Comisiei Naționale a Valorilor
Mobiliare și ai Băncii Naționale a României.
(3) Hotărârile comune ale Comisiei Naționale a Valorilor
Mobiliare și ale Băncii Naționale a României pot fi
contestate potrivit Legii contenciosului administrativ
nr. 554/2004, cu modificările și completările ulterioare.

15

CAPITOLUL III
Retragerea autorizației agentului
Art. 10. — Retragerea autorizației unui agent are loc în
cazul în care acesta:
a) solicită expres retragerea autorizației de funcționare;
b) nu mai îndeplinește condițiile care au stat la baza
emiterii autorizației și nu remediază situația creată în
termenul stabilit de Comisia Națională a Valorilor Mobiliare
sau de Banca Națională a României;
c) autorizația a fost obținută pe baza unor informații
false ori care au indus în eroare, inclusiv prin
nerespectarea angajamentului asumat potrivit art. 3
alin. (2);
d) a încălcat grav și în mod repetat dispozițiile Legii
nr. 31/2006, ale Legii nr. 32/2006 și ale reglementărilor
date în aplicarea acestora.
Art. 11. — (1) Retragerea autorizației de agent se
dispune prin hotărâre comună de către Comisia Națională
a Valorilor Mobiliare și de Banca Națională a României.
(2) Hotărârea de retragere a autorizației se comunică
agentului, precum și societății de administrare a vehiculului
investițional sau emitentului de obligațiuni ipotecare și se
publică de către Comisia Națională a Valorilor Mobiliare pe
site și în Buletinul Comisiei Naționale a Valorilor Mobiliare.
Art. 12. — (1) În situația prevăzută la art. 10 lit. a),
agentul autorizat va depune o cerere la Comisia Națională
a Valorilor Mobiliare, însoțită, în cazul în care are în
derulare un contract pentru prestarea serviciilor de agent,
de următoarele documente în copie:
a) hotărârea adunării generale a deținătorilor de
obligațiuni ipotecare din aceeași emisiune privind numirea
unui nou agent sau, după caz, hotărârea adunării generale
a deținătorilor de instrumente financiare securitizate din
aceeași emisiune privind numirea unui nou agent ori, după
caz, privind renunțarea la reprezentarea intereselor de
către un agent;
b) procesul-verbal de predare/primire privind transferul
atribuțiilor și operațiunilor specifice activității către un alt
agent autorizat de Comisia Națională a Valorilor Mobiliare
și de Banca Națională a României, inclusiv transferul
registrelor și evidențelor, al corespondenței, contractelor și
al oricăror alte documente, în original, aferente activității
desfășurate în interesul deținătorilor de obligațiuni ipotecare
sau instrumente financiare securitizate.
(2) Procedura prevăzută la art. 4 alin. (2), (3) și (5) se
aplică în mod corespunzător.
CAPITOLUL IV
Dispoziții finale
Art. 13. — (1) Lunar, agentul titular va transmite
Comisiei Naționale a Valorilor Mobiliare un raport privind
îndeplinirea atribuțiilor prevăzute de lege, în conformitate cu
reglementările emise de Comisia Națională a Valorilor
Mobiliare.

16

MONITORUL OFICIAL AL ROMÂNIEI, PARTEA I, Nr. 743/31.VIII.2006

(2) Notificarea prevăzută la art. 15 alin. (1) lit. d) din
Legea nr. 32/2006 va fi transmisă Comisiei Naționale a
Valorilor Mobiliare și Băncii Naționale a României în
termen de 3 zile de la data expirării termenului prevăzut în
cadrul aceluiași articol.
(3) În cazul în care obligațiunile ipotecare sunt admise
la tranzacționare pe o piață reglementată, notificarea
privind convocarea adunării generale a deținătorilor de
obligațiuni ipotecare, inclusiv în conformitate cu prevederile
art. 15 alin. (1) lit. f) din Legea nr. 32/2006, precum și
raportul privind hotărârea adunării generale a deținătorilor
de obligațiuni ipotecare se vor transmite de către agent,
fără întârziere, în maximum 24 de ore de la convocarea,
respectiv de la hotărârea adunării, Comisiei Naționale a
Valorilor Mobiliare și operatorului pieței pe care se
tranzacționează respectivele instrumente financiare, precum
și, după caz, Băncii Naționale a României.
(4) În procesul de monitorizare a agenților autorizați,
Comisia Națională a Valorilor Mobiliare poate solicita orice
alte informații pe care le consideră relevante.
(5) Agenții autorizați de Comisia Națională a Valorilor
Mobiliare și Banca Națională a României au obligația să

păstreze toate documentele care atestă modul de
exercitare a atribuțiilor în calitate de agent, pentru o
perioadă de minimum 5 ani după încheierea emisiunii, și
să le transmită Comisiei Naționale a Valorilor Mobiliare
sau, după caz, Băncii Naționale a României, la cerere, în
termen de cel mult două zile lucrătoare.
Art. 14. — Declarațiile prevăzute în prezentul
regulament vor fi prezentate în una dintre următoarele
forme:
a) declarație autentificată;
b) declarație dată în prezența angajatului Comisiei
Naționale a Valorilor Mobiliare responsabil cu analizarea
cererii.
Art. 15. — Încălcarea dispozițiilor prezentului regulament
se constată și se sancționează potrivit prevederilor art. 37
din Legea nr. 32/2006 de către Comisia Națională a
Valorilor Mobiliare, în cazul agenților autorizați din categoria
entităților prevăzute la art. 13 alin. (1) lit. a), c), d) și e)
din Legea nr. 32/2006, și de către Banca Națională a
României, în cazul agenților autorizați instituții de credit.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 743/31.VIII.2006 conține 16 pagini.

Prețul: 1,15 lei

&JUYDGY|119192]
ISSN 1453—4495

